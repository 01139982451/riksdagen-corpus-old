<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--81</head>
          <docDate when="1994-05-04">1994-05-04</docDate>
          <docDate when="1994-05-29">1994-05-29</docDate>
        </div>
      </front>
      <body>
        <div>
          <note xml:id="i-18576d1217a696ba-0">
            19.00 - 22.19
          </note>
          <note xml:id="i-d0effb236676fa8c-0">
            Det justerade protokollet beräknas utkomma om 3 veckor
          </note>
          <note xml:id="i-785c4ad58494763f-0">
            _________________________________________________________________
          </note>
          <note xml:id="i-854adbfc66238a14-0">
            1 § Aktuell debatt: Avvisning av bosnier med kroatiska pass
          </note>
          <note xml:id="i-ead546df6d0f1e02-0">
            Anf. 1 ULLA HOFFMANN (v)
          </note>
          <note xml:id="i-a84712da1cbec91a-0">
            Herr talman! Jag blev uppringd av en förtvivlad mamma häromdagen.
            I hennes 16-årige sons klass hade eleverna diskuterat lag och
            rätt i förhållande till ett människoliv. När de utifrån värdet
            av ett människoliv diskuterade avvisningarna av bosnier med kroatiska
            pass sade ungdomarna: vi får vänta och se hur mycket ett liv är
            värt; det talar Blomman snart om för oss.
          </note>
          <note xml:id="i-69dbbb14cb65bf38-0">
            Det är de signalerna om mänskligt liv som svensk flyktingpolitik
            ger i dag. Det är detta som denna debatt ytterst handlar om. Hur
            vi handskas med de mänskliga rättigheterna gentemot dem som söker
            skydd hos oss är den absoluta kärnan i frågan om vad ett människoliv
            är värt. Det är vårt förhållande till de mänskliga rättigheterna
            som ger våra unga människor normerna för hur de skall förhålla
            sig till andra. Det är hur vi värderar mänskliga rättigheter i
            förhållande till avvisningarna av bosnier med kroatiskt pass som
            avgör om Sverige är en nation som värnar allas mänskliga rättigheter.
          </note>
          <note xml:id="i-656faa7044fd07f4-0">
            Vänsterpartiet har begärt att denna debatt skall ordnas i riksdagen.
            Vi har gjort det eftersom vi är många som upprörs av hur asylrätten,
            som finns med i
          </note>
          <note xml:id="i-d808b103d20a4c76-0">
            FN:s förklaring om de mänskliga rättigheterna, successivt undergrävs
            i Sverige.
          </note>
          <note xml:id="i-9258c1e40af87481-0">
            Regeringen har i tre vägledande beslut den 16 februari förklarat
            att det inte finns någon anledning att anta att bosnier med kroatiska
            pass inte skulle beredas skydd i Kroatien. Det finns ingen påtaglig
            risk för att dessa kroatiska medborgare mot sin vilja tvingas
            delta i väpnade konflikter, säger regeringen och hänvisar till
            ett brev från Kroatiens utrikesminister Granic. I
          </note>
          <note xml:id="i-5384e67735b7b985-0">
            dag vet vi vad som står i brevet.
          </note>
          <note xml:id="i-65df2a4012b34f56-0">
            Kroatiens flyktingminister Rebic har meddelat att
          </note>
          <note xml:id="i-c153c447e28f6d2d-0">
            60 000 bosniska flyktingar skall repatrieras till den bosnienkroatiska
            federationens område från april till årets slut. Hans pressekreterare
            Radic meddelade att repatrieringen också innefattar dem som avvisas
            från
          </note>
          <note xml:id="i-f69ceab81546fd40-0">
            Sverige och att den genomförs för att man bl.a. av försvarsskäl
            skall öka den bosnienkroatiska befolkningen numerärt. I går såg
            vi representanter för Bosnien-Hercegovina och Kroatien skåla i
            champagne för att fira överenskommelsen av repatrieringen av
          </note>
          <note xml:id="i-2121a89ee20fa6b2-0">
            50 000 bosnier med kroatiska pass.
          </note>
          <note xml:id="i-fa4e6b2194625cc2-0">
            Dessa nya uppgifter ger anledning att ifrågasätta värdet av de
            åberopade garantierna om skydd i Kroatien. De bosnier med kroatiska
            pass som nu avvisas från Sverige till Kroatien kommer med stor
            sannolikhet inte att kunna undgå att hamna i Bosnien, det
          </note>
          <note xml:id="i-8bb40e73473975a3-0">
            Bosnien till vilket Sverige har deklarerat att det är uteslutet
            att avvisa någon, det Bosnien från vilket många av dessa människor
            bär med sig fasansfulla krigsupplevelser och från vars armé många
            av de män som skall avvisas en gång har deserterat.
          </note>
          <note xml:id="i-fa3a0ec8730f79ec-0">
            De svenska frivilligorganisationer och kyrkor som gjorde en delegationsresa
            till Zagreb, Split, Mostar och Capljina i oktober förra året anser
            att risken är överhängande att dessa människor skickas vidare
            till
          </note>
          <note xml:id="i-7ff08eb8f584c9f8-0">
            Bosnien-Hercegovina - inte med hot eller fysiskt tvång utan genom
            att alla deras möjligheter till försörjning och uppehälle undanröjs.
          </note>
          <note xml:id="i-d2461e91679314cb-0">
            För Ivan Vulic - chef för socialkontoret i staden
          </note>
          <note xml:id="i-3703e8fa21b9299e-0">
            Capljina, 30 km söder om Mostar i Bosnien-
          </note>
          <note xml:id="i-e5b06171a4db3d75-0">
            Hercegovina - är det självklart att återvändande män i vapenför
            ålder skall kallas in till tjänstgöring i HVO, den bosnienkroatiska
            armén. Det är dessa män och alla avvisningshotade vapenföra bosniska
            män med kroatiska pass och deras anhöriga som den här debatten
            handlar om - dessa människors mänskliga rättigheter.
          </note>
          <note xml:id="i-aae3e4050bf84a00-0">
            Anf. 2 Statsrådet LEIF BLOMBERG (s)
          </note>
          <note xml:id="i-21a61127718d1da9-0">
            Herr talman! Den offentliga debatten om bosnienkroaterna under
            de senaste veckorna är egentligen en mycket bra illustration till
            hela det flykting- och invandrarpolitiska dilemmat.
          </note>
          <note xml:id="i-b7137e829c6f1c21-0">
            En speciell grupp hamnar i strålkastarljuset. All uppmärksamhet
            koncentreras på den, och åtminstone i den massmediala debatten
            reduceras problemet till en fråga om jag och den svenska regeringen
            är litet korkade som inte kan tolka juridiskt språkbruk. Sannolikt
            är vi också ondsinta och ser gärna att människor sänds tillbaka
            till död och elände.
          </note>
          <note xml:id="i-32fa2cd1a07ebc1d-0">
            Borta är alla andra grupper som också har sökt asyl i Sverige.
            Borta är alla de miljoner som aldrig har tagit sig till våra gränser
            och heller aldrig kommer att kunna göra det. Möjligen är det rent
            mänskligt förståeligt att vi värjer oss för det outhärdliga och
            väljer att nöja oss med ett djupt känt men väl avgränsat engagemang
            för några som står oss nära, några som vi har träffat och några
            som har tagit sin tillflykt till vår kyrka.
          </note>
          <note xml:id="i-2747ff26183ab2f8-0">
            Regeringen, och för den delen också en ansvarsfull opposition,
            har inte den möjligheten. Vi tvingas att se på alla eländen samtidigt,
            eftersom de pågår samtidigt. Vi kan inte lägga några saker åt
            sidan för framtida bruk, och vi kan inte bygga beslut på rykten
            och massmediereferat. Därför har både den tidigare och den nuvarande
            regeringen gjort upprepade försök att skapa klarhet i Kroatiens
            inställning och handlande gentemot bosnienkroaterna.
          </note>
          <note xml:id="i-a82ef04c828079fe-0">
            Vid en FN-konferens i Genève den 7 juli 1994 uttalade chefen
            för den kroatiska flyktingmyndigheten, doktor Adalbert Rebic,
            att återvändande till Bosnien-
          </note>
          <note xml:id="i-2925f0ed96c9df2c-0">
            Hercegovina skall ske på ett frivilligt, välorganiserat och säkert
            sätt. Sedan rykten förekommit om att
          </note>
          <note xml:id="i-8344737337718a34-0">
            Kroatien tvingade bosnienkroater tillbaka till Bosnien-Hercegovina
            sändes en delegation med representanter för regeringskansliet
            och Invandrarverket för att undersöka saken. Vi kunde inte få
            några belägg för att sådant hade skett.
          </note>
          <note xml:id="i-fe00dbd91bde051f-0">
            I det brev som kroaterna nu har offentliggjort försäkrade Kroatiens
            utrikesminister att alla kroatiska medborgare kommer att tas emot
            i Kroatien oavsett var de tidigare har haft sin hemvist. Utöver
            dessa försäkringar gjorde jag själv, min statssekreterare och
            en tjänsteman från regeringskansliet en resa till Kroatien och
            Bosnien-Hercegovina i december 1994. Jag träffade ledande kroatiska
            företrädare som återigen försäkrade att inga kroatiska medborgare
            tvångsvis sänds till Bosnien-Hercegovina. Jag besökte även
          </note>
          <note xml:id="i-2869c3d98b2e7410-0">
            Mostar och omgivande städer och träffade bosnienkroater som sökt
            asyl i Sverige och avvisats till Kroatien. De hade sedan fortsatt
            tillbaka till Bosnien-
          </note>
          <note xml:id="i-a1832e90f1b0ac37-0">
            Hercegovina, men ingen av dessa uppgav att de utsatts för någon
            form av tvång.
          </note>
          <note xml:id="i-020fc49ed5a8034e-0">
            Det var först efter dessa resor, uttalanden och försäkringar
            kompletterade med ytterligare information från andra källor som
            besluten fattades i tre enskilda ärenden den 16 februari i år.
            Beslutet var för övrigt detsamma som den tidigare regeringen fattade
            den 26
          </note>
          <note xml:id="i-8e2f22ba800fa9ad-0">
            maj 1994. Vi gjorde alltså samma bedömning som den tidigare regeringen,
            nämligen att bosnienkroaterna hade skydd i sitt medborgarskapsland
            Kroatien.
          </note>
          <note xml:id="i-c91fce22ba95e12f-0">
            I detta läge säger en del debattörer: Okej, bosnienkroaterna
            kommer inte att förföljas i Kroatien eller skickas tillbaka till
            Bosnien-Hercegovina just nu, men allt är ju så osäkert där nere
            och vem vet vad som kan hända om några dagar eller veckor?
          </note>
          <note xml:id="i-4a285d509611d313-0">
            Inte heller jag eller regeringen kan naturligtvis skaffa några
            garantier för framtiden. Därför har jag hela tiden poängterat
            att förändringar i verkligheten också kan påverka beslutsfattandet.
          </note>
          <note xml:id="i-081fcad0f5d655dc-0">
            Regeringen har fattat beslut i tre enskilda ärenden.
          </note>
          <note xml:id="i-2a1e8ed3d3745fae-0">
            Resterande ca 5 000 asylsökande kommer självfallet att bedömas
            individuellt av Invandrarverket och Utlänningsnämnden. Det innebär
            att man skall ta hänsyn till om det i något enskilt fall finns
            speciella omständigheter som ändå bör leda till att personen i
            fråga får stanna. Det ingår också i SIV:s och Utlänningsnämndens
            uppgifter att hålla uppsikt över utvecklingen i
          </note>
          <note xml:id="i-4d9c85b20745c955-0">
            Kroatien. Om förhållandena där skulle förändras på något avgörande
            sätt ingår det i både SIV:s och Utlänningsnämndens uppgifter att
            omedelbart ta hänsyn till det i sitt beslutsfattande.
          </note>
          <note xml:id="i-ca8763a1dbd0d950-0">
            Men även om t.o.m. de flesta människor skulle kunna bli överens
            om att den asylrättsliga grunden för att man skall ge bosnienkroaterna
            skydd i Sverige saknas är det flyktingpolitiska dilemmat självfallet
            inte löst. Nu återstår den fruktansvärt svåra frågan om de inte
            ändå, av ren välvilja och mänsklig omtanke, borde få stanna i
            Sverige för alltid eller åtminstone för en tid. Eftersom de har
            det mycket bättre här än i
          </note>
          <note xml:id="i-8f1ab1ab19657cc4-0">
            Kroatien och eftersom så många engagerade och hängivna människor
            vill detta skulle det handla om att ge tillstånd av humanitära
            skäl. Det är kanske där de allra svåraste stunderna kommer för
            dem som inte har lov att bara titta på en tragedi åt gången. Det
            är då vi också tvingas ta ställning till kurder från Irak och
          </note>
          <note xml:id="i-d7beb396bbfba250-0">
            Turkiet, ryska judar, hivsmittade och aidssjuka från
          </note>
          <note xml:id="i-2635758877965241-0">
            Afrika, avvisade eritreaner som har väntat i åratal på att deras
            hemland skall acceptera att de återvänder, kubaner som bara vill
            bort från hemlandet, peruaner som hamnar i skottlinjen mellan
            Sendero Luminoso och regeringstrupper, assyrier/syrianer som drabbas
            i konflikten mellan PKK och den turkiska regimen, afghanska flyktingar
            som tar sig hela den långa vägen genom forna Sovjet för att sätta
            sig i en minst sagt bräcklig farkost över Östersjön m.fl.
          </note>
          <note xml:id="i-2c0a411204d0097a-0">
            Är det levnadsförhållandena för bosnienkroater i nuvarande Kroatien
            som är den nedre gränsen för våra humanitära bedömningar? Skall
            alla andra som har det ännu sämre utan att vara förföljda också
            ha rätt att få stanna här i Sverige, eller skall det gälla olika
            standarder för olika nationaliteter? Skall somalier eller kubaner
            tvingas acceptera sämre förhållanden än bosnienkroaterna? Och
            skall det faktum att kyrkor, kulturpersonligheter och vanligt
            folk inte engagerar sig lika starkt i deras sak spela någon roll
            för bedömningarna? Skall det vi gör inom flyktingpolitiken genom
            mottagande här i Sverige ha några som helst konsekvenser för vad
            vi kan göra för flyktingar i t.ex.
          </note>
          <note xml:id="i-fe4443dc9d46895d-0">
            UNHCR:s läger runt om i världen?
          </note>
          <note xml:id="i-45b0a91d49cdbb45-0">
            Jag kan inte och tänker inte besvara de här frågorna, utan lämnar
            dem öppna för den kommande debatten. Möjligen skulle jag vilja
            lägga ytterligare en fråga på bordet: Har inte också invandrarnas
            situation i
          </note>
          <note xml:id="i-b8af71647c86b8eb-0">
            Sverige något samband med besluten om bosnienkroaterna? Varför
            finns inte samma djupa och varma engagemang, som nu ljuder högt
            och rent för att bosnienkroaterna skall få stanna, när det gäller
            invandrarnas villkor i det svenska samhället, deras rätt till
            arbete, bra skolutbildning för sina barn och delaktighet i vårt
            samhälle?
          </note>
          <note xml:id="i-d99bddaf9f7415b5-0">
            Se positivt på alla dessa opinionsyttringar, uppmanade mig häromdagen
            ärkebiskopen Weman. Jag försäkrar er att jag ser positivt på dem.
            Jag skulle t.o.m. vilja ha fler starka, positiva opinionsyttringar
            för flyktingarnas och invandrarnas sak.
          </note>
          <note xml:id="i-ca1d634597d2cf5e-0">
            Allra sist vill jag en gång till understryka: Det beslut som
            regeringen fattade i februari bygger på den omständigheten att
            bosnier med kroatiska pass inte återsänds till Bosnien-Hercegovina.
            Våra myndigheter har en praxis fastlagd som innebär att man inte
            från
          </note>
          <note xml:id="i-381e8703b80081e9-0">
            Sverige avvisar bosnier till Bosnien-Hercegovina. Det vore för
            den svenska regeringen fullständigt främmande att avvisa personer
            som kommer från Bosnien men som har kommit via Kroatien och är
            kroatiska medborgare och att acceptera att dessa människor via
          </note>
          <note xml:id="i-a358ec51f0902a08-0">
            Kroatien återsänds till Bosnien. Det accepterar den svenska regeringen
            inte, det är väldigt viktigt att komma ihåg.
          </note>
          <note xml:id="i-99f71499a67f40ba-0">
            Dessutom: Om det visar sig vara så, vilket regeringen har förutsatt
            att det inte är, att män i vuxen ålder i Kroatien skulle tas ut
            i krigstjänstgöring, är detta naturligtvis också en omständighet
            som gör att myndigheterna har att ompröva de aktuella besluten
            och väga in den omständigheten i den fortsatta prövningen. Den
            svenska regeringen har förutsatt att personerna i fråga inte kommer
            att kallas in till fronten i kriget.
          </note>
          <note xml:id="i-4b0cecb7f7bcc488-0">
            Detta är utgångspunkterna för regeringens politik.
          </note>
          <note xml:id="i-c1d3a689f211c5c0-0">
            Vår bedömning är alltså att de personer som det gäller, de tre
            som regeringen har fattat beslut om, har skydd i Kroatien, att
            de inte kommer att återsändas till
          </note>
          <note xml:id="i-a32d37a2ea0b33de-0">
            Bosnien-Hercegovina och att de heller inte tas ut till krigstjänstgöring
            i Kroatien.
          </note>
          <note xml:id="i-c091d20b03ffe882-0">
            Tack, herr ordförande!
          </note>
          <note xml:id="i-ca8660b045d9a926-0">
            Anf. 3 ULLA HOFFMANN (v)
          </note>
          <note xml:id="i-8776e4bb9f57e9b0-0">
            Herr talman! För att det skall bli tydligt vad regeringens praxisbeslut
            den 16 februari egentligen betyder för de människor som nekas
            skydd hos oss lämnar jag ordet till mannen i ett av de tre regeringsärendena:
          </note>
          <note xml:id="i-3624df507809b6ac-0">
            Jag heter Marinko. Jag, min fru Valentina och våra barn är en
            av de bosniska familjer som Sveriges regering torsdagen den 16
            februari beslutade att avvisa till Kroatien. Jag är katolsk bosnier,
            född och uppvuxen i Bosnien. Min fru är också född i Bosnien,
            men ortodox. Därmed räknas jag som kroat, medan min fru betecknas
            som serb.
          </note>
          <note xml:id="i-d17a269aeed4d8b1-0">
            När vi lämnade Bosnien fick vi inte några bosniska pass, som
            vi borde ha haft; män i krigsduglig ålder får inte pass, och de
            som är ortodoxa får heller inga.
          </note>
          <note xml:id="i-e5f499098c7d2ab5-0">
            Jag tvångsmobiliserades. Ingen vid sina sinnens fulla bruk låter
            sig mobiliseras till styrkor som när som helst kan anfalla och
            döda hustru och barn. Jag sårades i strid och sattes i serbiskt
            fångläger. Efter fångutväxling fick jag inre tjänst i armén, eftersom
            jag gick på kryckor.
          </note>
          <note xml:id="i-0acd57d6170aada8-0">
            Jag beslutade mig för att desertera, och min familj och jag flydde
            via Kroatien, där vi skaffade kroatiska pass. I Kroatien kunde
            vi inte stanna. Där rådde endast en vapenvila, som ständigt bröts.
            Läget i Kroatien var så osäkert att vi flydde vidare.
          </note>
          <note xml:id="i-30ef34d82e0e6705-0">
            Vi kom inte till Sverige för att ta något av svenskarna, inte
            för att söka lycka eller materiell vinning.
          </note>
          <note xml:id="i-86a57dc30f484e3d-0">
            Den lyckan hade vi i vår hemstad i Bosnien. Den kan inget ersätta.
            Vi ville inte ha något krig. Vi ville inte tvingas på flykt. Vi
            ville inte bli utrensade. Vi var nöjda med det liv vi hade.
          </note>
          <note xml:id="i-a2a3e9cc8b668ea0-0">
            Vi kom till Sverige för att söka skydd undan den slakt och terror
            som kriget i Bosnien innebär. Vi kom till Sverige för att Sverige
            låg tillräckligt långt bort från det helvete där människor torteras
            och mördas därför att de är muslimer, kroater eller serber. Vi
            kom till Sverige för att vi inte ville vara brickor i detta krig.
          </note>
          <note xml:id="i-256226df84aa817a-0">
            Jag, Marinko, vill inte bli tvingad att skjuta och mörda dem
            som kallas serber. Jag riskerade att skjuta min fru, mina barn
            och deras kusiner. Vi kom till
          </note>
          <note xml:id="i-ed76aef652b5cb4c-0">
            Sverige för att vi trodde att Sverige och de fredsälskande svenskarna
            kunde ge oss det skydd vi behöver, dels från att dödas, dels från
            att tvingas döda.
          </note>
          <note xml:id="i-05a5c623a00fece6-0">
            Kroatien står inför en uppenbar krigsfara om Unprofor försvinner
            den 31 mars. Läget har inte varit så allvarligt sedan 1992. Då,
            när risken för krig ökar, beslutar Sveriges regering att sända
            oss till Kroatien.
          </note>
          <note xml:id="i-899f05308fc9da8d-0">
            Sverige kan inte göra mycket åt det krigets vansinne som pågår
            i Bosnien-Hercegovina. Sverige kan inte göra mycket för att förhindra
            de mord och de våldtäkter som begås där nere eller förhindra den
            tortyr och den etniska rensning som pågår. Men Sverige kan förhindra
            att de människor som liksom vi har sökt skydd blir offer för mord
            eller våldtäkt, tortyr eller annan förnedrande behandling. Sverige
            kan också förhindra att vi män tvingas begå dessa krigsförbrytelser.
            Ändå beslutar Sveriges regering att vi skall sändas till Kroatien.
          </note>
          <note xml:id="i-4997bd2e5dc6732f-0">
            Vi är inga lycksökare. Vi har inte bett om bilar eller lägenheter.
            Det enda vi har bett om är skydd, en tillfällig fristad.
          </note>
          <note xml:id="i-0370b1e578d52900-0">
            Vad skall jag göra? Vart skall jag åka för att rädda min familj,
            mina barn från ett krig där deras egen far kan bli den som tvingas
            döda dem? Vad skall vi göra, vart skall vi åka för att få en tillfällig
            fristad undan detta vansinne? Vem i Sverige garanterar att det
            inte åter blir öppet krig i Kroatien? Vem har fått de garantierna?
          </note>
          <note xml:id="i-ce0e229e3148cdd5-0">
            Undertecknat: Marinko Dragicevic.
          </note>
          <note xml:id="i-2b42738e0fdaaaf9-0">
            Det var bara några månader sedan som ordföranden i Utlänningsnämnden,
            generaldirektör Johan
          </note>
          <note xml:id="i-48f2b9550df0754f-0">
            Fischerström, fick brev från talmannen i Europaparlamentet, Klaus
            Hänsch. Kopior skickades också till statsminister Ingvar Carlsson
            och talman Birgitta
          </note>
          <note xml:id="i-4e9cc13197936f4f-0">
            Dahl. Talmannen vädjade på uppdrag av ett enhälligt utrikesutskott
            om att en desertör från den serbiska armén i Kroatien som vägrat
            skjuta en kroatisk krigsfånge inte skulle avvisas från Sverige.
            Europaparlamentet ansåg att denne desertör på grund av sin vägran
            att delta i ett fördömt krig borde kunna omfattas av 1951 års
            flyktingkonvention. Utlänningsnämnden har nyligen upphävt avvisningen
            i just detta konkreta fall.
          </note>
          <note xml:id="i-b4ef0f4603358185-0">
            FN:s flyktingkommissariat i Zagreb skrev den 9
          </note>
          <note xml:id="i-b4f696c2d1a0f562-0">
            januari i år ett brev till den danska ambassaden i Zagreb angående
            situationen i Kroatien för bosnier med kroatiskt pass.
          </note>
          <note xml:id="i-1d196c8aa6d74302-0">
            "Under mobiliseringen av bosnienkroater i slutet av 1993 var
            det nästan enbart bosnienkroater med kroatiskt medborgarskap som
            inkallades i den kroatiska armén.
          </note>
          <note xml:id="i-4b5a1b97a389e2c8-0">
            Enligt den kroatiska grundlagen kan kroatiska medborgare inkallas
            till den kroatiska armén.
          </note>
          <note xml:id="i-deec242aac512e08-0">
            Bosnienkroater som inte har uppehållstillstånd i
          </note>
          <note xml:id="i-15e62390e6c4cf4b-0">
            Kroatien eller efter att ha återvänt från tredje land inte kunnat
            få uppehållstillstånd i Kroatien kan inkallas till den bosnienkroatiska
            eller bosniska regeringsarmén efter att ha återvänt till Bosnien-Herzegovina."
          </note>
          <note xml:id="i-b0f39cd859143f65-0">
            Regeringen säger sig ha fått garantier av den kroatiska ambassadören
            i Sverige för att inte någon tvångsvis vidaresänds till Bosnien-Hercegovina.
          </note>
          <note xml:id="i-5ca1e72665de4b9b-0">
            Samtidigt nås vi av ett meddelande från United Nations Centre
            for Human Rights Field Office i Zagreb.
          </note>
          <note xml:id="i-93a985cdd766314a-0">
            Den kroatiske försvarsministern annonserade på måndagen den 28
            mars en allmän mobilisering av alla män i Zagrebområdet för tjänstgöring
            i väpnade styrkor. Mobiliseringen gäller alla män födda 1978,
            män som inte ännu är registrerade i de väpnade styrkorna och barn
            till flyktingar födda 1978 som bor i huvudstaden. 17-åriga pojkar
            mobiliseras nu till de väpnade styrkorna.
          </note>
          <note xml:id="i-4c142da6f441a640-0">
            Jag har frågat statsrådet tidigare, och jag frågar igen: Varför
            skall Sverige vara det första landet att sända tillbaka bosnier
            med kroatiska pass till Kroatien?
          </note>
          <note xml:id="i-f975739fa8cb3729-0">
            Anf. 4 GUSTAF VON ESSEN (m)
          </note>
          <note xml:id="i-f80246d4b6d32e70-0">
            Herr talman! Kroatien har ambitionen att vilja tillhöra den västliga
            kulturkretsen och önskar bli involverat i den europeiska integrationsprocessen.
            Kroatien har på olika sätt klargjort att man är beredd till åtaganden
            för att leva upp till en godtagbar standard när det gäller mänskliga
            rättigheter, demokrati, flyktingpolitik, m.m.
          </note>
          <note xml:id="i-104c7a0bb6998eb9-0">
            Det är dock helt uppenbart att Kroatien är utsatt för ett mycket
            stort flyktingtryck och att landets resurser är mycket begränsade.
            Delar av Kroatien är ockuperade av Serbien.
          </note>
          <note xml:id="i-b5b3c2821116aea0-0">
            UNHCR, som är FN:s flyktingorgan, gör stora flyktinginsatser
            i området i samverkan med EU och enskilda länder och organisationer.
          </note>
          <note xml:id="i-3c43709f5f7032a9-0">
            I Tyskland lär det finnas ca 50 000 bosnienkroater i samma situation
            som dem som befinner sig här.
          </note>
          <note xml:id="i-647236df1213c48e-0">
            Tyskland avser såvitt jag förstår att genomföra ett återsändande,
            oklart dock exakt hur och när.
          </note>
          <note xml:id="i-7961b3bd27f1af51-0">
            Frågan är nu om de asylsökande bosnienkroater som finns i Sverige
            skall beviljas uppehållstillstånd tillfälligt eller permanent.
            Denna fråga innehåller en stor laddning, och många är känslomässigt
            starkt engagerade, vilket är mer än förståeligt.
          </note>
          <note xml:id="i-e36c45e1ed71382a-0">
            Vi moderater har noga övervägt frågan i hela dess vidd och försökt
            göra en bedömning i ett helhetsperspektiv. Vi konstaterar följande
            vad gäller i första hand asylskäl:
          </note>
          <note xml:id="i-ce15d7e2d43bfd45-0">
            De asylsökande är huvudsakligen kroater som kommer från Bosnien.
            Dessa har erhållit pass av
          </note>
          <note xml:id="i-08219201e12a9009-0">
            Kroatien, troligen i många fall för att ges möjlighet att ta
            sig vidare till tredje land, eftersom många länder, bl.a. Sverige,
            inte har visumplikt för kroatiska medborgare men har det för bosniska
            medborgare. Kroatien har säkerligen på så sätt haft som syfte
            att lätta något på sina interna flyktingproblem.
          </note>
          <note xml:id="i-24d82c96cc6fe027-0">
            Kroatien har nu sagt sig vara berett att ta emot dem som har
            kroatiska pass och ge skydd och uppehåll, och man har gjort åtaganden
            som delgivits regeringen i Sverige. Någon flyktingstatus är Kroatien
            uppenbarligen inte beredd att ge de återvändande som kommer från
            s.k. säkra områden i Bosnien. Någon avvisning vidare till Bosnien
            kommer enligt uppgift inte att ske. Det är dock säkert så att
            åtskilliga ändå väljer att ta sig vidare in i Bosnien-Hercegovina.
          </note>
          <note xml:id="i-aefd1daf1caeb4f0-0">
            Enligt uppgifter som föreligger har risken för krigsoperationer
            från kroatiskt håll minskat. Unprofor kommer att finnas kvar.
            Den kroatiska krigsmakten är sannolikt för svag för att inleda
            någon offensiv. Man lider i och för sig inte brist på personal,
            utan snarare på materiel av olika slag.
          </note>
          <note xml:id="i-edf0e4a445f9adc2-0">
            Vissa mobiliseringsövningar sker regelmässigt för att hålla i
            gång beredskapen. Kroatiska ambassadören har meddelat att inga
            av dem som kan komma att avvisas blir aktuella för tjänstgöring
            i krigsmakten.
          </note>
          <note xml:id="i-16d989be08081b2a-0">
            Praxisbeslut har fattats både av den förra och den nuvarande
            regeringen beträffande bosnienkroaternas asylskäl. Vi moderater
            har ingen anledning att nu göra en annan analys av situationen
            än den som regeringen gör.
          </note>
          <note xml:id="i-e260a921f6d2f9b5-0">
            Enligt vår bedömning, som är densamma som den tidigare regeringens
            och den nuvarande regeringens, finns inte skyddsbehov som berättigar
            till asyl enligt 3
          </note>
          <note xml:id="i-a7d763cfeb6e585a-0">
            kap. utlänningslagen, låt vara att det kan föreligga asylskäl
            i enskilda fall.
          </note>
          <note xml:id="i-b00beaf28a9b3c37-0">
            Föreligger det då humanitära skäl att bevilja uppehållstillstånd?
            Det finns givetvis humanitära skäl som kan åberopas. Jag är i
            likhet med många andra berörd av den rent mänskliga dimensionen.
            Jag har följt frågan i snart ett år och har tagit del av enskilda
            personers öden.
          </note>
          <note xml:id="i-c40c3d8335f426c9-0">
            Mottagningsförhållandena i Kroatien är minst sagt påvra. UNHCR
            har såvitt jag förstår inte sagt nej till avvisning, men vädjat
            att avvisningen skall ske på ett sätt som Kroatien kan klara.
          </note>
          <note xml:id="i-b05d325180c02cac-0">
            Sverige brukar åberopa vikten av bördefördelning, och man kan
            med fog säga att Kroatien bär en stor del av bördorna. Men Sverige
            är dock bland de länder utanför närområdet som förhållandevis
            gjort det största åtagandet när det gäller insatser med anledning
            av de tragiska effekterna av det forna Jugoslaviens kollaps. Detta
            gäller både insatser i närområdet och beviljande av uppehållstillstånd
            för flyende till vårt land.
          </note>
          <note xml:id="i-2a1e34d2d376792c-0">
            Vad som skall anses utgöra humanitära skäl är något som regeringen
            kan avgöra. Över tiden har en rad beslut fattats där humanitära
            skäl har åberopats för att låta större grupper stanna. Ett helhetsperspektiv
            måste kunna anläggas och rätt signaler måste kunna ges.
          </note>
          <note xml:id="i-845418e08d1e8a3b-0">
            Man måste kunna förena ställningstagande med humanism och realism.
          </note>
          <note xml:id="i-830ad55e731ed292-0">
            Konsistens och likabehandling över tiden är viktiga inslag för
            att ge respekt för en långsiktigt hållbar flykting- och invandringspolitik.
            Flyktingpolitiken måste i längden huvudsakligen bedrivas utanför
            Sveriges gränser i samverkan med andra länder och internationella
            organisationer och koncentreras till krisområdenas närhet. En
            flyktingpolitik som ständigt innebär permanent uppehållstillstånd
            för stora grupper med livstidsintegration som mål är i längden
            inte möjlig.
          </note>
          <note xml:id="i-c5197472ef623a3c-0">
            Från moderat utgångspunkt vill jag göra följande ställningstagande.
            Avvisningsbeslutet skall även fortsättningsvis stå fast. Avvisning
            bör om möjligt ske i samverkan med Tyskland, UNHCR och Kroatien
            och kan kombineras med vissa insatser för ett värdigt mottagande.
            Försäkring måste ges av Kroatien att återvändande får en rättslig
            position som berättigar till skydd och uppehåll i korrekta former.
            I avvaktan på att närmare överenskommelser träffas om hur avvisningarna
            skall genomföras bör inga avvisningar ske.
          </note>
          <note xml:id="i-5175a25543d2a76c-0">
            Utlänningsnämnden har möjlighet om nya omständigheter inträder
            att återigen sända s.k. praxisärenden till regeringen eller fatta
            beslut som avviker från tidigare praxis. Kan Kroatien inte leva
            upp till sina deklarerade åtaganden måste visumtvång införas för
            kroatiska medborgare. Tack, herr talman.
          </note>
          <note xml:id="i-3b6253fda9061afa-0">
            Anf. 5 RUNE BACKLUND (c)
          </note>
          <note xml:id="i-5e478bb8bfef4d32-0">
            Herr talman! Den debatt som nu pågår om de ca
          </note>
          <note xml:id="i-0e057bde01910e4c-0">
            5 000 personer med kroatiska pass, flertalet från
          </note>
          <note xml:id="i-638189b5b954f270-0">
            Bosnien, sätter fingret på en av svensk flyktingpolitiks uppenbara
            svagheter, oförmågan att fatta snabba beslut och ge tydliga signaler
            till omvärlden.
          </note>
          <note xml:id="i-8438b20529b69729-0">
            Det har nu hunnit gå en ganska lång tid sedan dessa människor
            kom. Efterhand som månaderna gått har de invaggats i en falsk
            säkerhet om att de trots allt skall få stanna i Sverige. Sådana
            rykten har florerat i gruppen med jämna mellanrum. Senast i samband
            med valrörelsen förekom rykten att en ny regering eventuellt skulle
            kunna ändra på den tidigare regeringens beslut. Därför blir de
            slutgiltiga besluten när de väl kommer så traumatiska för människor.
            Det är det här som är så djupt inhumant med vår hantering av asylsökande.
            Vi tar så lång tid på oss att fatta beslutet och sänder därmed
            oklara signaler till omvärlden och försvårar ett återvändande
            till hemlandet.
          </note>
          <note xml:id="i-ebc4583468e3e046-0">
            Redan när de första bussarna kom till södra Sverige för drygt
            ett år sedan, med den nu aktuella gruppen, stod det klart för
            den ansvariga myndigheten
          </note>
          <note xml:id="i-e307b53d84d6ff2f-0">
            Invandrarverket att det inte fanns grund för uppehållstillstånd.
            Trots det tog det tid innan Sverige fick fram sådana signaler
            till Kroatien som innebar att de organiserade resorna stannade
            upp. Under tiden man höll på med detta hann många påbörja resan
            och anlända till Sverige.
          </note>
          <note xml:id="i-2e210e68ceafc8f4-0">
            Förra våren diskuterades situationen i Kroatien.
          </note>
          <note xml:id="i-4b6c0aeb8d988681-0">
            Den föregående regeringen och den dåvarande ansvarige ministern
            i fyrklöverregeringen beslöt den 26
          </note>
          <note xml:id="i-a3d721be47f0aaad-0">
            maj, precis som den nuvarande ministern konstaterade, att det
            inte fanns grund för tillstånd, eftersom de kunde få skydd i Kroatien.
            Nu ett antal månader senare har även den socialdemokratiska regeringen
            fattat samma beslut efter ytterligare kontakter med Kroatien.
          </note>
          <note xml:id="i-062e93629114996d-0">
            Jag delar i grunden den uppfattning som regeringen har redovisat
            i sakfrågan. Kroatien har skrivit under Genèvekonventionen och
            flyktingkonventionen, och man har påtagit sig ett ansvar genom
            att dela ut pass och medborgarskap till dessa människor. Därmed
            har man också enligt de internationella konventionerna en skyldighet
            att ge dessa människor ett skydd.
          </note>
          <note xml:id="i-7d3e0de26f77e7ef-0">
            Herr talman! Detta är en grupp som innehåller många individuella
            öden. Det finns anledning att verkligen fullfölja den individuella
            prövningen. Även om merparten av dessa människor kan få skydd
            i
          </note>
          <note xml:id="i-732ae12afa0ef000-0">
            Kroatien kan det finnas individer som av olika anledningar ändå
            har ett skyddsbehov som går utanför det som Kroatien kan ge. Jag
            tycker därför att det är viktigt att poängtera den individuella
            prövningen av ärendena.
          </note>
          <note xml:id="i-1e74d9d84659363a-0">
            Herr talman! Jag är däremot litet mer kritisk till formerna för
            hur regeringen har hanterat beslutet. När man valde att inte offentliggöra
            brevet från Kroatien skapade man en situation där det blev misstänksamhet
            och tvivel kring beslutsunderlaget. Jag tycker över huvud taget
            att den form vi har när det gäller att hemligstämpla handlingar
            i flyktingpolitiken ibland leder till motsatt effekt, dvs. i stället
            för att öka trovärdighet skapar vi misstänksamhet och tveksamhet
            om innehållet i vår flyktingpolitik.
          </note>
          <note xml:id="i-54304577255b518a-0">
            Centerns uppfattning är att vi generellt sett måste vara öppnare
            och använda hemligstämpeln i mindre omfattning när det gäller
            det underlag på vilket vi fattar beslut i flyktingpolitiken. Det
            gör det möjligt att föra en öppnare och sakligare debatt om vår
            asylpolitik.
          </note>
          <note xml:id="i-949efd9157b517df-0">
            Herr talman! Enligt min uppfattning har Kroatien påtagit sig
            ett stort ansvar för dessa människor genom att sälja pass och
            medborgarskap. Det är möjligt att man då inte fullt ut förstod
            innebörden i det man gjorde när man delade ut passen. Men av de
            uttalanden som i dag kommer från ansvariga företrädare från
          </note>
          <note xml:id="i-7db6f98d8746afda-0">
            Kroatien tror jag att man inser sitt ansvar och är beredd att
            leva upp till det, enligt de uppgifter och försäkringar man har
            lämnat till den svenska regeringen.
          </note>
          <note xml:id="i-1d335daa6a20b8f3-0">
            Men man har samtidigt också insett att man har försatt sig själv
            i en omöjlig situation. Landets resurser räcker inte till för
            att leva upp till utställda åtaganden. Det är därför man ger ifrån
            sig så motstridiga signaler, och det är därför man vädjar om stöd
            och hjälp. Det reser naturligtvis ett antal frågor om hur vi skall
            hantera den nuvarande situationen. På vilket sätt kan vi hjälpa
            Kroatien? Under vilka former kan ett återsändande ske till Kroatien?
            När kan ett återsändande ske?
          </note>
          <note xml:id="i-5f5adade63142914-0">
            Herr talman! Vi har under den senaste tiden kunnat se hur många
            människor i vårt land har engagerat sig mycket starkt för denna
            grupp. Svenska kyrkan med ärkebiskopen i spetsen och andra kyrkor
            och samfund har starkt engagerat sig och sagt att de är beredda
            att ta ett ansvar för dessa människor.
          </note>
          <note xml:id="i-85cb512b1dd2ebb9-0">
            Detta är någonting vi skall ta fasta på i den här debatten. Jag
            vill gärna sända över den signalen till invandrarministern. Låt
            oss utnyttja kyrkornas och samfundens engagemang i den fortsatta
            hanteringen av den här frågan. Vi har länge talat om att vi i
            den svenska flyktingpolitiken skulle utnyttja de frivilliga organisationerna
            och låta dem ta ett större ansvar i flyktingpolitiken.
          </note>
          <note xml:id="i-a0b12ecd9ab2a399-0">
            Det finns nu en möjlighet att göra det. Jag tycker därför att
            ministern skall inleda diskussioner med
          </note>
          <note xml:id="i-d38fbea3ac4d4a27-0">
            Svenska kyrkan, kyrkorna i övrigt, samfunden och frivilligorganisationerna
            om hur de skulle kunna medverka i ett värdigt återsändande. Det
            skulle vara att inte bara ta ett moraliskt ansvar utan också ett
            praktiskt och ekonomiskt ansvar för det som nu måste ske efter
            att regeringen har fattat sitt beslut.
          </note>
          <note xml:id="i-43b476f4625729ac-0">
            Anf. 6 LARS LEIJONBORG (fp)
          </note>
          <note xml:id="i-01bbe23e2eb15704-0">
            Herr talman! Nyheterna i morse berättade om allmän mobilisering
            i Kroatien. Den omfattar alla män över 17 års ålder, även flyktingar
            kan komma att omfattas. Vi vet att spänningen i området stiger
            dag för dag. På fredag löper Unprofors mandat ut utan att något
            slutligt beslut om förlängning har kunnat fattas.
          </note>
          <note xml:id="i-89b5f9daf766b191-0">
            Spänningen mellan Kroatien och Krajina ökar också dag för dag.
            I Bosnien är den vapenvila som förhandlades fram före jul i praktiken
            bruten.
          </note>
          <note xml:id="i-95ff6f357009d97d-0">
            Jag vill vara väldigt precis i den fråga vi nu diskuterar. Vi
            vet att Leif Blomberg har ett svårt arbete. Vi vet också att Sverige
            inte ensamt kan klara flyktingproblemen i det forna Jugoslavien.
            Vi kräver heller inte från Folkpartiets sida att de bosnier med
            kroatiska pass som lever i Sverige skall få permanent uppehållstillstånd.
            Vi har framfört ett enda krav: Avvisa inga bosnier till Kroatien
            så länge läget är så extremt svårbedömt och instabilt som det
            är just nu.
          </note>
          <note xml:id="i-09a7c6ef3c4a2315-0">
            I avslutningen av invandrarministerns anförande talas om att
            den svenska regeringen utgår ifrån att inga avvisningar sker om
            risk föreligger att dessa flyktingar förs vidare från Kroatien
            till Bosnien eller inkallas till krigstjänst. En rad bedömare
            har kommit till en annan slutsats än Leif Blomberg och regeringen
            när man har diskuterat huruvida just den risken är stor eller
            liten.
          </note>
          <note xml:id="i-ac53181cd07266b0-0">
            Den kroatiska regeringens brev, som har spelat så stor roll i
            diskussionen, anses av den svenska regeringens representanter
            vara klart, men var och en som läser det inser att det kan tolkas
            på flera sätt. Beskeden från den kroatiska regeringen är ju inte
            heller på något sätt entydiga. Vi vet att det nyligen har träffats
            ett avtal mellan Kroatien och Bosnien om repatriering av flyktingar
            som nu lever i Kroatien; de skall överföras till Bosnien.
          </note>
          <note xml:id="i-1a0c4ee163dcea3e-0">
            Leif Blomberg uttalar i någon av dagens tidningar att han anser
            att det är självklart att kroatierna avser att ta hand om de flyktingar
            som nu är aktuella i
          </note>
          <note xml:id="i-c465d5f1b7a373f4-0">
            Kroatien; Kroatien kan inte ta hand om dem någon annanstans än
            i Kroatien, säger han. Det är en missuppfattning av läget i området.
            Kroatien och Bosnien har en federation. De samarbetar relativt
            nära, och de har som sagt just ett avtal om att överföra flyktingar
            från kroatiskt område till bosniskt.
          </note>
          <note xml:id="i-13cfba246927984f-0">
            Alla som hört mig tala om Bosnien i denna kammare vet att jag
            anser att de strider som Bosnien för är mer rättfärdiga än de
            som deras fiender för. Från
          </note>
          <note xml:id="i-d3650246d1c7d066-0">
            Folkpartiets sida stöder vi Bosniens rätt att leva och har respekt
            för de åtgärder man vidtar för att uppnå det syftet, särskilt
            i ljuset av omvärldens svek mot landet. Då kan man kanske tycka
            att det är egendomligt att jag tycker att de som har flytt från
            medverkan i dessa krigshandlingar skall ha en humanitär behandling
            i Sverige. Jag tycker ändå att det borde vara en självklar följd
            av den humanitära flyktingpolitik som jag anser att Sverige skall
            föra att människor som åberopar krigsvägran som skäl skall kunna
            få stanna i
          </note>
          <note xml:id="i-1e2e59a818e9a700-0">
            Sverige, om man bedömer risken som stor att de kommer att inkallas
            eller utsättas för repressalier. När jag går igenom det material
            vi har för att bedöma just den frågan tycker jag att det är uppenbart
            att de riskerna är betydande.
          </note>
          <note xml:id="i-a685c85852af7567-0">
            Över huvud taget måste man ställa frågan, hur mycket besked från
            regeringar är värda vid en sådan här bedömning. Av tidningarna
            i dag framgår det också att Kroatiens ambassadör i Sverige bekräftar
            att det självfallet finns ett strategiskt motiv både för kroaterna
            och bosnierna att flyktingar återvänder och på det sättet motverkar
            den etniska rensning som framför allt serberna har bedrivit. Många
            av de här människorna har ju flytt från regeringar. Frågan är
            då om försäkringar från just regeringar skall väga så tungt i
            vår bedömning.
          </note>
          <note xml:id="i-0e36d0d0ee97eb52-0">
            Låt mig till sist säga att omvärlden har svikit
          </note>
          <note xml:id="i-fbf71ed8f74a55a8-0">
            Exjugoslavien på många sätt. Jag håller helt med dem som säger
            att detta problem först och främst måste lösas i området. Jag
            menar att omvärlden har gjort alldeles för litet för att hjälpa
            till med det. Till dessa svek riskerar nu ytterligare ett att
            fogas, nämligen att
          </note>
          <note xml:id="i-652f3f8e5b29ba8d-0">
            Sverige kommer att behandla dessa flyktingar på ett mycket inhumant
            sätt.
          </note>
          <note xml:id="i-20be4d165abb4a8a-0">
            Anf. 7 RAGNHILD POHANKA (mp)
          </note>
          <note xml:id="i-fbe6bc8165640672-0">
            Herr talman! Varför har vi en flyktinglag? Varför en Dublinöverenskommelse?
            Varför finns det inom
          </note>
          <note xml:id="i-d7c53f382b3ba8fa-0">
            EU en Schengenöverenskommelse, en TREVI-
          </note>
          <note xml:id="i-9a637c0c31179129-0">
            överenskommelse? Är det för att skydda oss mot flyktinginvasioner?
            Är det för att de som har de största flyktingsskälen skall få
            stanna? Det är uppenbart att båda ingredienserna finns i mixen
            av vår flykting- och asylpolitik.
          </note>
          <note xml:id="i-9e544de5ec9df43a-0">
            Bosnienkroaternas behandling sätter fasadbelysning på hela asylfrågan.
            Håller asylrätten på att byråkratiseras bort?
          </note>
          <note xml:id="i-e93b6d92a810eb9e-0">
            Artikel 14:1 i FN:s deklaration om de mänskliga rättigheterna
            från 1948 lyder som följer: Envar har rätt att söka och åtnjuta
            fristad från förföljelse i ett annat land.
          </note>
          <note xml:id="i-076504d39286d463-0">
            Asylrätten förstärktes genom FN-konventionen, och 1990 fick Sverige
            en ny utlänningslag. Den ger med en generös praxis ett gott skydd
            åt flyktingar i behov av det. Men vi håller på att krympa ramarna
            - i
          </note>
          <note xml:id="i-85744d3210975459-0">
            Sverige, i EU och i i-länderna över huvud taget. Arbetslösheten,
            de ökande spänningarna mellan invandrare, flyktingar, asylsökande
            och svenskar betonas för att inskränka asylrätten.
          </note>
          <note xml:id="i-a1849826c648974c-0">
            En distansmodell för flyktingpolitiken vinner mer och mer terräng.
            EU-länderna kommer att avvisa flera spontana asylsökande och lämna
            ökat stöd till flyktingläger i grannländer och i konflikters närområden,
            medan spontanflyktingar får allt större svårigheter att komma
            hit - genom allt ifrån visumtvång till hjälp åt
          </note>
          <note xml:id="i-f4b4359b6a4d48e9-0">
            Baltikum i form av skänkta spaningsfartyg som kan avpatrullera
            kusten så att inga båtar med flyktingar kan komma till Gotland
            eller svenska kusten i övrigt.
          </note>
          <note xml:id="i-49456c0cf5d1c086-0">
            När det gäller bosnienkroaterna visar Sverige prov på dubbelmoral.
            Vi fördömer krigen i f.d. Jugoslavien men fattar beslut om att
            avvisa bosnienkroater till
          </note>
          <note xml:id="i-fbaf18452b42a76b-0">
            Kroatien, som rustar upp, som den 27 mars beordrat mobilisering
            av 17-åringar - barn till flyktingar mobiliseras också.
          </note>
          <note xml:id="i-e7f77128a654f400-0">
            De flesta männen är krigsvägrare eller desertörer, och de har
            med sig kvinnor och ca 2 000 barn, som genom Sverigeflykten räddat
            sig från krypskyttar och våldtäktsmän. Av 90 kända serbiska fångläger
            är 20
          </note>
          <note xml:id="i-ef1cd3da1dbf6f32-0">
            s.k. våldtäktsläger, där man söker föda nya små serber till världen
            enligt en kvinnlig forskare, Ivana Ivkovic, som talar om folkmord
            genom våldtäkt; hon var nyligen här i Stockholm och talade på
            högskolan.
          </note>
          <note xml:id="i-674d55fbb87f37af-0">
            Får de avvisade stanna i Kroatien står de med sina kroatiska
            pass inför en mobilisering. Återsänds de till de säkra zonerna
            i Bosnien-Hercegovina står de med sin bosniska nationalitet inför
            allmän mobilisering.
          </note>
          <note xml:id="i-931d395a8c75ca22-0">
            Där beordrades allmän mobilisering den 26 mars.
          </note>
          <note xml:id="i-77e5595fcc73f1b4-0">
            Representanter för Sverige talar så vackert om att dela bördorna
            när det gäller flyktingar. När det gäller dessa bosnienkroater
            har vi en möjlighet att visa att vi menar allvar. Kroatien har
            närmare 400 000 flyktingar, den allt överskuggande delen från
            Bosnien-
          </note>
          <note xml:id="i-9239b27ba796e9be-0">
            Hercegovina. I det krigshärjade och därför fattiga
          </note>
          <note xml:id="i-f395851bba2ac964-0">
            Kroatien har man svårt att klara att ge dem skydd.
          </note>
          <note xml:id="i-8c8249974d240b45-0">
            Kanske det bara behövs ett tillfälligt skydd i Sverige?
          </note>
          <note xml:id="i-85cb52da14385f19-0">
            I Kroatien har de visserligen pass men inte hemvistort där -
            det heter prebivaliste. Alltså kan de inte få ID-kort, som ensamt
            öppnar möjligheter att överleva i landet, även om också det är
            förenat med svårigheter. Alltså återstår endast att återvända
            till Bosnien, dit vi inte skickar tillbaka flyktingar.
          </note>
          <note xml:id="i-789ed4c8c3f390bc-0">
            Nu lovar dock dr. Rebic, Kroatiens invandrarminister, att de
            med hemvistort i serbkontrollerade områden kan erhålla flyktingstatus.
            Men Kroatien behöver i så fall hjälp till sina stora flyktingläger
            redan i dag.
          </note>
          <note xml:id="i-07efbf30d2f264ba-0">
            Riskerna är uppenbara att en stor grupp av bosnienkroaterna sänds
            till Bosnien och mobiliseras där och att en grupp, beroende på
            varifrån i Bosnien de ursprungligen kommer, får stanna och männen
            mobiliseras i Kroatien. I båda fallen är familjerna hänvisade
            till yttersta fattigdom och får dåligt skydd för sin säkerhet.
          </note>
          <note xml:id="i-24c435846b969e1e-0">
            Alltså, invandrarministern, låt oss i Sverige vara med och dela
            bördorna när det gäller bosnienkroaterna! Tolka utlänningslagen
            och breven mindre doktrinärt och breven med den misstänksamhet
            nöden kräver, så att Sverige följer lagar och överenskommelser
            med hedern i behåll! Baltutlämningen och tillbakasändandet av
            judar är inget vi skall upprepa.
          </note>
          <note xml:id="i-ca6f6e1a8f8cb965-0">
            Krigsfaran i Kroatien är överhängande och i Bosnien pågår kriget
            varje dag och så gott som överallt. I
          </note>
          <note xml:id="i-2dbe34a9fc43fde2-0">
            morgon kan vi inte skylla på att vi ingenting visste. Vi vet
            - alltför väl. Lyssnar ni i regeringen och särskilt då invandrarmnistern
            enbart till det ni vill höra?
          </note>
          <note xml:id="i-7ed7c2123c042f79-0">
            I dag börjar striderna i Krajina, och i Bosnien höjs beredskapen.
            Det är hög tid att vi tar ansvar för den del av befolkningen från
            Balkan som vi kan ta ansvar för. Det gäller de 5 000 bosnienkroaterna
            och de krigsvägrare och desertörer från Exjugoslavien som befinner
            sig i Sverige. Det som var fred i går är krig i dag.
          </note>
          <note xml:id="i-93c9b51d36d883a5-0">
            Anf. 8 ROSE-MARIE FREBRAN (kds)
          </note>
          <note xml:id="i-5c67a7ac9933cf0f-0">
            Herr talman! Sverige är det enda land i Europa som avvisar bosnier
            med kroatiska pass. Det bekräftar chefen för FN:s flyktingkommissariat,
            UNHCR, i
          </note>
          <note xml:id="i-19dfc86dd4952899-0">
            Sverige, Lennart Kotsalainen.
          </note>
          <note xml:id="i-27571a3e4e24f5ee-0">
            Orsaken till den svenska regeringens inställning är uppenbarligen
            att hela frågekomplexet fått bli en strikt juridisk angelägenhet.
            Det är bosnier vi talar om, och bosnier kan Sverige inte sända
            tillbaka. Men de här bosnierna fick helt enkelt kroatiska pass
            av den kroatiska regeringen. På så sätt kunde man undgå de visumkrav
            som införts i olika länder, av skäl som jag inte här skall gå
            in på. Så visst har Kroatien skuld i det som hänt, och visst har
            Kroatien ansvar!
          </note>
          <note xml:id="i-7ab42ad729a09c78-0">
            Mot den bakgrunden kan man förstå att Sveriges regering ställer
            krav på den kroatiska regeringen. Men frågetecknen i det här ärendet
            är legio.
          </note>
          <note xml:id="i-c9252f2cea9aa15e-0">
            Invandrarverkets, utlänningsnämndens och regeringens hårda avvisningslinje
            motiveras av en skriftlig garanti från den kroatiska regeringen
            som det rått en del oklarheter omkring. Det har funnits mycket
            kritik.
          </note>
          <note xml:id="i-8ed9e1d2ac577ab7-0">
            Till slut blev kritiken så stor att myndigheterna fann för gott
            att överlämna några ärenden till regeringen för vägledande praxisbeslut.
          </note>
          <note xml:id="i-3e982a35d9288e28-0">
            Herr talman! Att ett av regeringens s.k. praxisärenden gällde
            en barnfamilj från en serbockuperad ort där fadern deserterat
            från den militära organisationen
          </note>
          <note xml:id="i-50f1bdf279b61ae0-0">
            HVO är uppseendeväckande. Det är litet märkligt att beslutet
            i detta enskilda ärende inte kritiserats hårdare.
          </note>
          <note xml:id="i-bd71045b60eec414-0">
            Det verkar om som fokus mera riktats mot regeringens inställning
            i stort till hela kollektivet på 5 000
          </note>
          <note xml:id="i-4ad4ce11e70d5741-0">
            personer. En del har ändå satt fingret på en öm punkt när man
            konstaterat att invandrarministern efter regeringsbesluten förnekat
            att några desertörer fanns med i de familjer som berördes av praxisärendena.
            Här behövs ett klarläggande från invandrarministern i dagens debatt.
          </note>
          <note xml:id="i-d3f7af7eba5c2948-0">
            Även när det gäller bosnien-kroater som inte är desertörer finns
            det anledning att inte nu avvisa dem.
          </note>
          <note xml:id="i-f63fa76082325e4d-0">
            Om inte enbart juridiska utan även humanitära aspekter vägs in,
            menar jag att de borde få tillfälligt uppehållstillstånd i Sverige.
            Alternativet är att verkställigheten av avvisningsbesluten skjuts
            upp. De många osäkra faktorerna i Kroatien talar för att man inte
            skall hasta fram med det här ärendet.
          </note>
          <note xml:id="i-5caeba8e18fb27e3-0">
            Dessa människor som har sökt en fristad i Sverige kräver inte
            att få stanna här för alltid. De ber oss, bildligt talat på sina
            bara knän, att få stanna här i landet tills läget i deras område
            stabiliserats - ett område i vilket alla internationella fredsstiftande
            organisationer har misslyckats totalt. Att välja avvisning nu
            är ett synnerligen illa valt tillfälle.
          </note>
          <note xml:id="i-5bc53e71e9affb7a-0">
            Det rapporteras om mobilisering i Kroatien. Landet är krigshärjat,
            och en fjärdedel av landet är ockuperat av serbiska styrkor.
          </note>
          <note xml:id="i-3b8cd460de35cd72-0">
            FN-truppernas fortsatta närvaro är osäker. Bara detta gör att
            det är för mig obegripligt att regeringen står fast vid sina avvisningsbeslut
            i dagsläget.
          </note>
          <note xml:id="i-45ba3d1d7da4a6b6-0">
            Herr talman! Samtidigt som regeringen i Kroatien garanterar mottagandet
            av bosnien-kroaterna från
          </note>
          <note xml:id="i-43bbb2703d95745a-0">
            Sverige ingår samma regering avtal med Bosniens regering om att
            sända tillbaka så många som möjligt.
          </note>
          <note xml:id="i-36f666fc0da1dcca-0">
            Motstridigheten i budskapen oroar många, men uppenbarligen inte
            Sveriges invandrarminister.
          </note>
          <note xml:id="i-650c228d8719ae49-0">
            Kroatiens utrikesminister upprepar garantierna från höstbrevet.
            Ambassadören i Stockholm försäkrar att detta gäller. Men flyktingministern
            och tjänstemän på invandrarverket i Kroatien ger andra signaler.
            De dubbla signalerna oroar många, men uppenbarligen inte invandrarministern.
          </note>
          <note xml:id="i-bd48e8e869a2db1e-0">
            Invandrarministern har sagt att bosnien-kroaterna inte får avvisas
            av Kroatien. Jag vill fråga invandrarministern om det räcker med
            löftet att de inte skall tvingas med maktmedel att återvända.
            Invandrarministern har också sagt att de måste få ett värdigt
            mottagande. Vad innebär kravet på värdigt mottagande?
          </note>
          <note xml:id="i-63d611706fe9f05e-0">
            Kroatien har ca 385 000 flyktingar och ett dagligt inflöde av
            nya flyktingar. Man kämpar också med försörjnings- och bostadsproblem.
            De som inte får flyktingstatus kommer inte att få ekonomisk eller
            medicinsk hjälp. De kommer inte heller att få hjälp med bostad.
            Är det ett värdigt mottagande? Kommer de i praktiken att ha något
            annat val än att antingen bo på gatan eller återvända till Bosnien-Hercegovina?
          </note>
          <note xml:id="i-6df2ff36dd358448-0">
            Herr talman! Jag vill avslutningsvis citera vad en katolsk kardinal
            sade nyligen vid ett Sverigebesök:
          </note>
          <note xml:id="i-a28fd409c5e807ad-0">
            "Alla har rätt att bo i sitt eget hem och skall kunna återvända
            dit. Men så länge det inte är möjligt skall de inte skickas ut
            i den stora osäkerheten.
          </note>
          <note xml:id="i-35c076a6c83f4d41-0">
            Herr talman! Att vi inte kan hjälpa alla behövande i hela världen
            är inget skäl för att inte ge tillfälligt skydd till de 5 000
            bosnienkroater som finns i vårt land.
          </note>
          <note xml:id="i-5290685089ec28f2-0">
            Anf. 9 Statsrådet LEIF BLOMBERG (s)
          </note>
          <note xml:id="i-c6913259ed80eaf2-0">
            Herr talman! Ulla Hoffmann talar om att vi inte har några hundraprocentiga
            garantier. Det är klart att det alltid är svårt, för att inte
            säga omöjligt, att i någon situation i livet få en hundraprocentig
            garanti.
          </note>
          <note xml:id="i-d7617752bcd70b5e-0">
            Sådana garantier finns normalt inte. Vi kan inte heller garantera
            till hundra procent.
          </note>
          <note xml:id="i-03de4e05ba66888d-0">
            Vi kan bara notera att grunderna för besluten - jag kommer att
            upprepa det vid flera tillfällen - är att personer som avvisas
            till Kroatien men som har sitt ursprung i Bosnien inte avvisas
            vidare av kroatiska myndigheter till Bosnien-Hercegovina. Det
            är grunden för våra beslut. Vi har inte fattat något beslut i
            syfte att kringgå vår egen praxis, som innebär att vi inte själva
            återsänder någon person till Bosnien.
          </note>
          <note xml:id="i-2baa168e7c824ac1-0">
            Vi vill inte heller att människor mot sin vilja skall tas ut
            i krigstjänst. Det ingår också i vårt beslutsunderlag. Det är
            en förutsättning.
          </note>
          <note xml:id="i-6506cb58a97632b3-0">
            Tidigare har vi fått sådana indikationer och försäkringar från
            den kroatiska regeringen, som också har undertecknat Genèvekonventionen
            utan några som helst undantag. Det är mycket viktigt att komma
            ihåg det.
          </note>
          <note xml:id="i-3f4e2d1534833d9c-0">
            På samma grund som Sverige och den svenska regeringen nu tog
            ställning har också UNHCR i Sverige sagt okej till regeringens
            beslut. Det är viktigt att man inte har någon annan uppfattning.
            Förutsättningarna är desamma - inget återsändande till Bosnien
            och inget uttagande till krigstjänst.
          </note>
          <note xml:id="i-0acf9685e1a3d777-0">
            Det Gustaf von Essen sade tänker jag inte kommentera särskilt.
            I huvudsak höll han med om den bedömning vi har gjort. Jag finner
            ingen anledning att särskilt kommentera det.
          </note>
          <note xml:id="i-76a8e2338f57bd17-0">
            När det gäller Rune Backlunds anförande vill jag understryka
            den individuella förändringen att regeringen har gjort ett politiskt
            ställningsstagande och lagt fast en praxis som redan tidigare
            gällde, där en folkpartistisk invandrarminister och en borgerlig
            regering ansåg att man skulle kunna göra så här. Det beslutet
            fattades i maj. Såväl i det sammanhanget som nu sker en individuell
            prövning. Det gör det alltid - i alla sådana här fall. Som människa
            har man den rätten. Det finns också inskrivet i konventioner och
            lagstiftning, vilket vi följer till hundra procent.
          </note>
          <note xml:id="i-ec9307ad453583cf-0">
            Det finns uppgifter i medier om att vi inte skulle göra det utan
            att myndigheterna har beslut i klump.
          </note>
          <note xml:id="i-704c6bb0a9fdfce7-0">
            Det är en helt felaktig utgångspunkt när man diskuterar dessa
            frågor. Det finns en individuell prövning och den tillämpas också.
          </note>
          <note xml:id="i-06ff303712d8cc7f-0">
            Rune Backlund är litet kritisk till hanteringen av den här frågan.
            Vi skulle önska en något öppnare attityd. Jag har ingen annan
            uppfattning. Jag har försökt att vara så öppen jag kan vara i
            olika sammanhang, utan att trampa på de nödvändiga sekretessreglerna.
            I går offentliggjorde den kroatiske ambassadören ett brev. Jag
            och den svenska regeringen välkomnade ett offentliggörande. Det
            var precis vad vi ville.
          </note>
          <note xml:id="i-45bdcd29eb22d042-0">
            När det gäller kyrkor, samfund och engagemang tycker vi precis
            som Rune Backlund. Tanken är också att vi på olika sätt skall
            försöka fortsätta att utveckla samarbetet med kyrkor, samfund
            och frivilligorganisationer, som är ganska omfattande. Det gäller
            också hjälpinsatser i Bosnien-Hercegovina, Kroatien och en lång
            rad andra länder. Det är någonting som vi självfallet har all
            anledning att fördjupa och utveckla.
          </note>
          <note xml:id="i-dcf0064f77c6c1df-0">
            Lars Leijonborg är opportunismens mästare. Han tillhör ett parti
            som i regeringsställning har haft ansvar för den här politiken.
            När vi fattar samma beslut och fullföljer den folkpartistiska
            politiken i det här avseendet anses det i stället vara inhuman
            flyktingpolitik. Det gällde dock icke när samma beslut fattades
            av den förra regeringen på förslag av den folkpartistiska invandrarministern
            Birgit Friggebo. Jag tycker att det är ett egendomligt sätt att
            agera. Det är inte särskilt trovärdigt att en partiföreträdare
            lägger upp sin debatt på det här sättet. Det är faktiskt litet
            tråkigt att man inte vågar stå för den politik som man själv har
            sagt sig vilja föra när partiet var i regeringsställning.
          </note>
          <note xml:id="i-e25098bb2fe2b5f7-0">
            När det gäller att dela bördorna, Ragnhild Pohanka, är Sverige
            det land som mest av alla har tagit ett stort ansvar och kommer
            att ta ett stort ansvar. Vi har i runda tal tagit emot 100 000
            personer i Sverige från det forna Jugoslavien. Det är mer än något
            annat land i ett europeiskt perspektiv kan visa upp. Sedan 1991
          </note>
          <note xml:id="i-b1d4635e8adadb51-0">
            har vi satsat 900 miljoner kronor på insatser i det forna Jugoslavien
            via UNHCR, FN-styrkor och på annat sätt. Vi delar bördorna. Vi
            har tagit ett stort ansvar, och det skall vi fortsätta med.
          </note>
          <note xml:id="i-c9cbd6207e70ac5c-0">
            Rose-Marie Frebran säger att regeringen förnekar att desertörer
            fanns med bland de personer som regeringsbeslutet gällde. Det
            har regeringen inte gjort. Det fanns inga personer som har deserterat
            från den kroatiska armén, om de sedan har deserterat från en armé
            i
          </note>
          <note xml:id="i-ee5f5157a44e4e7c-0">
            Bosnien är det en annan sak.
          </note>
          <note xml:id="i-0ac1810850437e37-0">
            Vi bygger hela vårt beslut på att personer inte skall sändas
            till Bosnien-Hercegovina. Då måste andra beslut fattas av våra
            myndigheter. Om myndigheterna själva så önskar skall nya ärenden
            för praxisstyrande beslut översändas till den svenska regeringen.
          </note>
          <note xml:id="i-779677bfe1f7e487-0">
            Våra villkor är slutligen - återigen - att människor inte återsänds
            till Bosnien och att man inte mot sin vilja tas ut i krigstjänst.
            Då måste också andra beslut fattas.
          </note>
          <note xml:id="i-6ad49d36f6009b6f-0">
            Anf. 10 ULLA HOFFMANN (v)
          </note>
          <note xml:id="i-670396b4ff68b429-0">
            Herr talman! Statsrådet anser att det är svårt för regeringen
            som måste ta hänsyn till olika grupper, och så räknar han upp
            flera grupper såsom peruaner, ryska judar och somalier. Han får
            det att låta som om regeringen för en generös flyktingpolitik.
            Hade det varit så, statsrådet Blomberg, skulle vi två inte ständigt
            behöva ha dessa debatter om mänskliga rättigheter och Sveriges
            uppfyllande av internationella åtaganden.
          </note>
          <note xml:id="i-13300e6023688045-0">
            Att miljoner människor inte kan ta sig till våra gränser skall
            inte hindra oss från att hjälpa dem eller ge skydd till dem som
            lyckas ta sig hit.
          </note>
          <note xml:id="i-728a29b7871b9715-0">
            Statsrådet Blomberg tolkade brevet som att alla bosnier skall
            tas emot i Kroatien, men det står ingenting om Kroatien i brevet.
            Det står så här: All Croatian citizen will be accepted and taken
            care of.
          </note>
          <note xml:id="i-e01b30f5cf988c04-0">
            Sedan lägger statsrådet själv till Kroatien. Det står inte Kroatien.
          </note>
          <note xml:id="i-90a74827910fc71f-0">
            I flyktingskommissariatets handbok står att innehav av ett nationellt
            pass skapar en presumtion för att innehavaren är medborgare i
            den utställande staten, men om passinnehavaren kan göra trovärdigt
            att passet utställts av praktiska skäl för att möjliggöra en resa
            är det möjligt att kullkasta presumtionen. Det är samma typ av
            pass som de svenska skyddspass Raoul
          </note>
          <note xml:id="i-0c24cc6429476df0-0">
            Wallenberg använde i slutskedet av andra världskriget för att
            rädda judar undan nazismen.
          </note>
          <note xml:id="i-9d691f6c20e3122a-0">
            Bosnierna har tvingats att skaffa kroatiska pass för att kunna
            fly till Sverige eftersom den borgerliga regeringen införde visumtvång
            för bosnier från den 21
          </note>
          <note xml:id="i-0298915cfa1a0309-0">
            juni 1993. Att få svenskt visum är så gott som omöjligt för en
            bosnier. Eftersom det kroatiska passet inte ger några normala
            medborgerliga rättigheter till de bosniska innehavarna och bara
            anskaffas för att möjliggöra flykten till Sverige borde de bedömas
            som passport of convenience, bekvämlighetspass. Då skall flyktskälen
            bedömas enbart gentemot Bosnien.
          </note>
          <note xml:id="i-31c4346bf8fb9005-0">
            I konklusion nr 58 från flyktingkommissariatets exekutivkommitté
            ställs två villkor för att en asylsökande skall kunna skickas
            tillbaka till ett land där han eller hon redan fått skydd.
          </note>
          <note xml:id="i-8e8f8705d2e42fab-0">
            För det första måste han eller hon vara skyddad mot att sändas
            vidare till hemlandet. För det andra måste han eller hon få en
            behandling som överensstämmer med basic human standards, dvs.
            grundläggande mänskliga behov måste tillgodoses.
          </note>
          <note xml:id="i-7f8ca0883dd9221e-0">
            En kroatisk passhandling bevisar kroatiskt medborgarskap enligt
            lagen om medborgarskap. Det innebär dock inte att passinnehavet
            ensamt och automatiskt ger innehavaren rätt till hälso- och sjukvård,
            rätt till arbete, rätt att teckna hyreskontrakt för boende m.m.
            De medborgerliga rättigheterna regleras i stället genom olika
            lagar, bl.a. lagen om identitetskort.
          </note>
          <note xml:id="i-39b8dd7d421b4aae-0">
            ID-kort är absolut nödvändigt för att en person över huvud taget
            skall kunna söka arbete, få hälsooch sjukvård, hyra en bostad
            osv. Ett sådant ID-kort kan bara sådana personer få som har sin
            hemvistort i
          </note>
          <note xml:id="i-8cef2d62aa3ace35-0">
            Kroatien inskriven i passet. Den hemvistort som är inskriven
            i bosnienkroaternas pass ligger i den av det internationella samfundet
            erkända självständiga staten
          </note>
          <note xml:id="i-9a23382f43154d70-0">
            Bosnien-Hercegovina, dvs. utanför den likaledes självständiga
            suveräna staten Kroatiens territorium.
          </note>
          <note xml:id="i-333a6a700360ad53-0">
            Utan flyktingstatus i Kroatien och utan möjligheter till försörjning
            på grund av denna lagstiftning återstår endast att, för att kanske
            överleva ytterligare en tid, ta emot bussbiljetten till Ljubuski,
            Livno, Tomislavgrad, Mostar eller andra orter där kriget mellan
            de olika parterna rasar och risken för att bli inkallad till krigstjänst
            är synnerligen överhängande. Är det detta som är regeringens tolkning
            av basic human standards?
          </note>
          <note xml:id="i-9e6fb2fd935ee426-0">
            Vinko Pavlovic avvisades från Sverige under hösten 1994. Här
            är hans beskrivning: "När vi landade i Zagreb visste inte polisen
            där vad de skulle göra med oss. De kunde varken bereda oss sovplatser
            eller tala om var vi kunde få mat eller transport. De gav oss
            våra dokument och sade att vi får klara oss på egen hand bäst
            vi kan. Det svåraste var att se mina barn uppleva eländet på nytt.
            Eftersom vi var på gatan blev jag tvungen att kontakta min pappas
            gamla kusin som är pensionär för att be om hjälp. Vi fick övernatta
            hos henne.
          </note>
          <note xml:id="i-72b78fcc54210453-0">
            Dagen efter besökte vi alla instanser vi tordes för att kunna
            få hjälp. Samtliga svarade att de har nog med flyktingar att vi
            inte kan få någon flyktingstatus.
          </note>
          <note xml:id="i-2101ee8b943dc25c-0">
            Enda sättet att få flyktingstatus var att någon som kunde ge
            oss bostad och sörja för oss kunde intyga detta. På kontoret för
            flyktingar sade de att vi måste vänta minst 2-3 månader för att
            få plats på flyktingförläggningen i Gasinac.
          </note>
          <note xml:id="i-49baa659a128ab65-0">
            Eftersom vi inte hade någon som kunde hjälpa oss att överleva
            i Kroatien dessa månader och risken var överhängande att man skulle
            skicka mig till krigsskådeplatsen i BiH, tvingades jag att åka
            till Mostar. Plats hittade jag där hos min hustrus släktingar.
          </note>
          <note xml:id="i-3c0127dfa99fb062-0">
            Jag är mobiliserad till militärpolisen och det är fråga om dagar
            innan vi skickas vidare ut till krigsskådeplats. Jag är rädd för
            min familjs skull, för granater har börjat regna igen över Mostar
            och granater väljer inte den plats där de slår ner. Häromdagen
            slog en granat ner på katedralen och tog livet av två små flickor
            och sårade flera barn, ett barn blev utan ben och ett annat blev
            blind."
          </note>
          <note xml:id="i-b98fab2471f58808-0">
            Vinko Pavlovic fick inte leva ett fridfullt liv med sin familj.
            Vinko Pavlovic mobiliserades under tvång i Mostar, i sydvästra
            delen av Bosnien-Hercegovina, strax efter ankomsten dit och dödades
            under tjänsteutövning i december 1994, någon vecka efter det att
            han skrivit brevet. Änkan och de två barnen befinner sig fortfarande
            i Mostar.
          </note>
          <note xml:id="i-6956d33994e92338-0">
            I avvisningsbeslutet stod SIV:s standardformulering: "Enligt
            av verket inhämtade uppgifter i Kroatien bekräftas att förhållandena
            i Kroatien inte är sådana att personer med medborgarskap i såväl
            Kroatien som
          </note>
          <note xml:id="i-17393696d025655b-0">
            Bosnien-Hercegovina löper risk att återsändas från
          </note>
          <note xml:id="i-c406cde01ba11296-0">
            Kroatien till Bosnien-Hercegovina. Invandrarverket finner ingen
            anledning att anta annat än att Kroatien kommer att bereda familjen
            Pavlovic samma skydd som tillkommer samtliga medborgare i Kroatien."
          </note>
          <note xml:id="i-5c7a89b8ca4de34a-0">
            Enligt rapport från statsrådet Blomberg i Flyktingpolitiska rådet
            har de bosnier som frivilligt utan något fysiskt tvång åkt tillbaka
            till Bosnien inget skyddsbehov.
          </note>
          <note xml:id="i-620ad73875f0e44e-0">
            Anf. 11 GUSTAF VON ESSEN (m)
          </note>
          <note xml:id="i-ae5c909974c1a059-0">
            Herr talman! Konsistens och lika behandling över tiden är viktiga
            inslag för att ge respekt för en långsiktigt hållbar flykting-
            och invandringspolitik. Vi moderater anser att flyktingpolitiken
            i längden huvudsakligen måste bedrivas utanför Sveriges gränser
            i samverkan med andra länder och internationella organisationer
            och koncentreras till krisområdenas närområden.
          </note>
          <note xml:id="i-10e405b22b5c28ed-0">
            Jag är själv personligen engagerad i flyktingarbete och arbete
            för kurdernas mänskliga rättigheter. Jag avser också att försöka
            resa till Irak för att studera läget. Det är ett engagemang som
            jag har. Jag tror på att i första hand försöka hjälpa människor
            där de faktiskt befinner sig. En flykting- och invandringspolitik
            måste präglas av ett medvetet återvandringsperspektiv. Detta har
            också poängterats av UNHCR.
          </note>
          <note xml:id="i-e47925243fe66f70-0">
            Jag tycker att det är intressant att höra Folkpartiet som nu
            börjar tala om tillfälliga uppehållstillstånd.
          </note>
          <note xml:id="i-23921675642b8979-0">
            Det är ett ord som tidigare närmast har varit en svordom i deras
            mun.
          </note>
          <note xml:id="i-1beb39ec3b5c9c17-0">
            Vi har redan gjort ett stort åtagande för att integrera alla
            dem som vi de senaste åren givit permanenta uppehållstillstånd
            med livstidsperspektiv. Det rör sig, som Leif Blomberg sade, om
            över 100 000 personer bara från det forna Jugoslavien. Detta är
            ett gigantiskt åtagande för det svenska samhället. Vi kan dagligen
            se exempel på att våra integrationsansträngningar inte alltid
            är så lyckosamma.
          </note>
          <note xml:id="i-b36b05ef152036ee-0">
            Låt oss i första hand nu ta hand om dem som faktiskt redan befinner
            sig i Sverige. Vi kan inte ta på oss all världens flyktingproblem
            innanför vårt lands gränser.
          </note>
          <note xml:id="i-8671020a07885e22-0">
            Det är viktigt att påpeka, som Rune Backlund gör, att det är
            frågan om individuella prövningar i varje enskilt fall. Det innebär
            således att de som har ett skyddsbehov också kommer att få stanna.
          </note>
          <note xml:id="i-615652fc9ce0b7de-0">
            Vidare måste vi hela tiden följa utvecklingen i närområdet runt
            Kroatien och i Kroatien. Det kan mycket väl inträffa att utvecklingen
            blir en annan än den vi har tänkt oss. Då måste vi mycket snabbt
            anpassa vår egen avvisningspolitik så inte någon utsätts för något
            som kan vara ödesdigert. Vi måste således ha en beredskap för
            en annan inställning om nya omständigheter tillkommer.
          </note>
          <note xml:id="i-c4c35bc65d46605c-0">
            Tack, herr talman!
          </note>
          <note xml:id="i-315261419bc1c0b9-0">
            Anf. 12 RUNE BACKLUND (c)
          </note>
          <note xml:id="i-2b393c77f6816f14-0">
            Herr talman! Jag tycker att det var bra att invandrarministern
            än en gång klargjorde det här med den individuella prövningen.
            Det förekommer alltför ofta i den här debatten den missuppfattningen
            att det här handlar om kollektiva beslut. Jag tycker att det finns
            anledning att upprepa att myndigheterna även med utgångspunkt
            från de ställningstaganden regeringen har tagit har anledning
            att pröva de enskilda ärendena i sak.
          </note>
          <note xml:id="i-523e362e62a63ebd-0">
            Jag tycker också att det var bra att invandrarministern instämde
            i öppenheten i hanteringen av vår asylpolitik. Men samtidigt säger
            invandrarministern att han gärna skulle ha önskat att man hade
            kunnat lätta på sekretessen när det gäller det här brevet. Nu
            har vi fått kännedom om det på andra vägar.
          </note>
          <note xml:id="i-82505eb7fdf5adfd-0">
            Jag tror att vi bör ta upp en ordentlig diskussion om hur vi
            skall använda utrikessekretessen i asylärenden. Just detta att
            vi hemligstämplar viktiga beslutsunderlag i asylärenden skapar
            så mycket av misstro och misstänksamhet och ifrågasättande av
            politikens trovärdighet och innehåll. Vi bör diskutera om vi verkligen
            skall använda utrikessekretessen så ofta som vi gör i dag. Jag
            skickar gärna med det som en fråga som ligger utanför det som
            egentligen är ämnet för dagens debatt.
          </note>
          <note xml:id="i-e5feb47e4178661d-0">
            Sedan tycker jag ibland att den här debatten är litet egendomlig
            på ett par punkter. Vi är överens om att vi skall ställa krav
            på parterna i området. Det gäller inte bara tillämpningen av Genèvekonventionen
            utan även andra internationella konventioner. Vi måste få parterna
            i Bosnien och Kroatien och över huvud taget de parter som är inblandade
            i konflikten att leva upp till dem. Men när vi då får besked om
            att man tänker leva upp till dem, tror vi inte på beskeden. Vad
            är det för signaler vi sänder ut?
          </note>
          <note xml:id="i-6c27081fcf2ad6c2-0">
            Jag tycker att vi måste vara så ärliga om vi skall få någon trovärdighet
            i vårt agerande. Om vi i det internationella samfundet skall få
            någon trovärdighet i vårt agerande mot parterna där måste vi naturligtvis
            lita på de besked som de lämnar. Om det är så att man inte lever
            upp till detta måste vi naturligtvis visa tydligt hur vi agerar
            i ett sådant läge. Då måste vi verkligen ta i med hårdhandskarna
            mot de här länderna och klargöra att om man har skrivit på internationella
            konventioner och ställt sig bakom dem måste man faktiskt vara
            beredd att leva upp till dem.
          </note>
          <note xml:id="i-0a9656a8452f1d77-0">
            Samtidigt är situationen naturligtvis den i Kroatien att de har
            stora ekonomiska bekymmer. De har mycket stora flyktingproblem.
            Där har vi naturligtvis ett annat ansvar att hjälpa till på plats.
            Jag tycker att
          </note>
          <note xml:id="i-9150d514a5261c1e-0">
            Sverige borde kunna göra större insatser i närområdet.
          </note>
          <note xml:id="i-952a3cd4127952e5-0">
            Men jag är samtidigt medveten om att det finns begränsade ekonomiska
            resurser. Vi för ju ständigt en diskussion här i kammaren om andra
            besparingar på andra sektorer. Då är det rimligt att vi går ut
            till de kyrkor och samfund som i dag är mycket starkt engagerade
            i den här gruppen och tar en diskussion om vilka möjligheter de
            har att inte bara hjälpa till på det moraliska planet och på debattnivån
            utan också att ställa upp på den personella och ekonomiska sidan
            för att göra insatser i närområdet tillsammans med de statliga
            möjligheter som finns.
          </note>
          <note xml:id="i-5a98f392bc047359-0">
            Jag tycker trots allt att det är den kanske viktigaste frågan
            när vi nu skall diskutera under vilka former ett återsändande
            skall ske. Kyrkans trovärdighet vad gäller möjligheten att hjälpa
            till är i dag stor.
          </note>
          <note xml:id="i-42ad4a695b7bf540-0">
            Anf. 13 LARS LEIJONBORG (fp)
          </note>
          <note xml:id="i-7451d5f5341883ee-0">
            Herr talman! Invandrarministern sade i sitt första inlägg att
            man inte kan bygga flyktingpolitik på medierapporter. Det är naturligtvis
            helt riktigt. Men när han talar får jag på något sätt en känsla
            av att han därav har dragit slutsatsen att man inte skall läsa
            tidningen över huvud taget.
          </note>
          <note xml:id="i-89b1ea659b74b1ae-0">
            Det verkar som om Leif Blomberg är väldigt omedveten om den dramatiska
            utveckling i Exjugoslavien som nu sker. När man bygger sitt resonemang
            på att man är konsekvent med ett beslut som fattades i maj 1994
            bortser man från det enkla men viktiga faktum att läget är dramatiskt
            värre nu än det var i maj 1994. Vi har från flera håll hört redogörelser
            för de upptrappningsåtgärder som de olika parterna i konflikten
            har vidtagit. Det är inte bara frågan om mobiliseringar och krigsförberedelser,
            utan det är omfattande öppna krigshandlingar varje dag.
          </note>
          <note xml:id="i-457589579c15506c-0">
            Även om man självfallet som utgångspunkt skall ha att man kan
            lita på regeringar som har skrivit på flyktingkonventioner måste
            man också i bilden väga in rapporter från andra trovärdiga källor.
            Jag tycker t.ex. att Gustaf von Essen, som i olika sammanhang
            brukar tala om att han är katolik, borde ta hänsyn till de rapporter
            som Caritas har kommit med om det som drabbar flyktingar i området.
          </note>
          <note xml:id="i-cd8a8b0c7dae1ee0-0">
            Leif Blomberg kallar mig opportunist. Jag har litet svårt att
            förstå det påståendet. Jag var mycket tydlig med att säga att
            vi inte anser att den grupp vi här talar om skall få permanent
            uppehållstillstånd i Sverige.
          </note>
          <note xml:id="i-eb089f650693b141-0">
            Jag använde heller inte uttrycket "tillfälligt uppehållstillstånd",
            vill jag påpeka för Gustaf von Essen.
          </note>
          <note xml:id="i-dfe99538c724f2c7-0">
            Vi kräver av humanitära skäl att beslut om avvisning av bosnier
            med kroatiska pass skall skjutas upp tills vi med större säkerhet
            kan säga att de inte kommer att tas ut i krigstjänst, inte mot
            sin vilja återsändas till
          </note>
          <note xml:id="i-1f53e68fa5a847bd-0">
            Bosnien och inte utsättas för repressalier för att de har vägrat
            krigstjänst.
          </note>
          <note xml:id="i-2cc74809069f48d0-0">
            Gör man en noggrann seriös genomgång av det beslutsunderlag som
            finns menar jag att man inte kan komma till slutsatsen att några
            tillfredsställande garantier på dessa punkter föreligger. Därför
            vill jag än en gång vädja till flyktingministern om att använda
            den grundsyn han själv har angivit till att se till att besluten
            inte verkställs i avvaktan på att vi vet mer om läget.
          </note>
          <note xml:id="i-d5df42c178137fbc-0">
            Anf. 14 RAGNHILD POHANKA (mp)
          </note>
          <note xml:id="i-cf2cb617980058f0-0">
            Herr talman! Sveriges regering fattade ett beslut den 21 juni
            1993 om att inga bosnier kan skickas tillbaka till Bosnien. Denna
            praxis gäller än i dag.
          </note>
          <note xml:id="i-89fafd82467428f9-0">
            Men avvisningshotade bosnier med kroatiska pass med hemvist i
            de fria områdena riskerar att skickas tillbaka dit med den svenska
            regeringens goda minne.
          </note>
          <note xml:id="i-2ea9a5ef9172e54a-0">
            Därmed bryter regeringen mot sin egen praxis. Om
          </note>
          <note xml:id="i-be202ff1dbc6d7e7-0">
            Leif Blomberg litar på dubbelbottnade försäkringar från den kroatiska
            regeringen, varför litar han då inte också på innebörden i en
            förordningstext som funnits i snart två år?
          </note>
          <note xml:id="i-b0884ae8a0783261-0">
            Invandrarministern och Utlänningsnämnden kan helt lagligt ompröva
            beslutet. Var finns viljan? Asylrätten får inte ersättas av asylbörsen.
          </note>
          <note xml:id="i-4b07c9038d594be9-0">
            Jag tror på beskeden, men de är ju tvetydiga. Hur kan svenska
            regeringen anse att de bosnienkroater som inte ges flyktingstatus
            i Kroatien har sitt skyddsbehov tillgodosett? Kroatiska regeringen
            upprepar gång på gång beskedet att det inte erbjuds någonting
            i
          </note>
          <note xml:id="i-9c39b8baf8708001-0">
            Kroatien - varken bostad, sjukvård, skolgång eller någonting
            annat. Däremot erbjöds en "frivillig" gratis resa till Bosnien-Hercegovina.
          </note>
          <note xml:id="i-8bf5268d995986d2-0">
            Jag tycker att det är bra att vi har axlat ett ansvar, men det
            gäller att dela bördorna med Kroatien. Vi vill även repatriera
            dem som det är möjligt att repatriera när den dagen kommer - när
            situationen ser annorlunda ut.
          </note>
          <note xml:id="i-40b86b9c90b579ee-0">
            Många med mig skäms i dag för att vara svensk i denna situation.
            Det är en stor skam för Sverige och svenska folket att vi avvisar
            människor - vuxna och barn - som så uppenbart riskerar att direkt
            skickas ut som soldater. Familjen riskerar att skickas till ett
            krigsområde.
          </note>
          <note xml:id="i-0b0fb5a1f24d748f-0">
            Det står så här i brevet: Enligt den kroatiska regeringens direktiv
            till SIV i Kroatien - alltså deras invandrarverk - skall bosniska
            flyktingar som avvisas från tredje land och påträffas i republiken
            Kroatien avvisas med betald resa till Hercegovina och där ombesörjas
            av deras flyktingomsorg.
          </note>
          <note xml:id="i-080b966f4d4b34dc-0">
            Men detta gäller inte de serbkontrollerade områdena utan de andra
            områdena. Det är ganska tydligt vad detta brev egentligen säger.
            Det är inte alls så att flyktingarna kan få skydd, utan det är
            motsatsen som gäller.
          </note>
          <note xml:id="i-2457b74bdf2b1fe7-0">
            Anf. 15 ROSE-MARIE FREBRAN (kds)
          </note>
          <note xml:id="i-338fe041ed3e3f00-0">
            Herr talman! Jag konstaterar när jag lyssnar på invandrarministern
            att jag knappast får svar på de frågor som jag har ställt. Jag
            ser ingen möjlighet att tillföra något nytt i detta anförande.
            Jag måste upprepa de viktiga frågor jag har ställt utan att få
            några svar på.
          </note>
          <note xml:id="i-61e95d12650ca7d1-0">
            Jag har tagit upp å ena sidan garantierna till Sverige, å andra
            sidan avtalet med Bosniens regering. Varför bedöms det ena som
            mer seriöst än det andra?
          </note>
          <note xml:id="i-3c644971e590a30a-0">
            Intentionerna är mycket tydliga i avtalet med Bosnien, även om
            avtalet ännu inte är offentliggjort. Det skall tydligen göras
            på fredag.
          </note>
          <note xml:id="i-d4f6ec6647863cf3-0">
            Samma motstridighet finns inom den kroatiska regeringen - mellan
            olika ministerposter. Vad är det som gör att utrikesministerns
            ord väger tyngre än flyktingministerns ord när det gäller hur
            dessa människor kommer att tas om hand i landet? Flyktingministern
            har t.o.m. talat om transitvisum i Kroatien i detta sammahang.
          </note>
          <note xml:id="i-67b297fce5078a5e-0">
            Avtalet med Bosnien och flyktingministerns och
          </note>
          <note xml:id="i-c966f97f203f5c62-0">
            Invandrarverkets uttalanden pekar entydigt på att trycket kommer
            att bli oerhört hårt på dem som återvänder och inte får flyktingstatus.
          </note>
          <note xml:id="i-ea5c2ea0d9eb966f-0">
            Det går an att raljera om vad som kan vara en acceptabel nedre
            gräns för levnadsnivå. Men invandrarministern har inte klargjort
            vad "värdigt mottagande" skall stå för. Vad står det svenska kravet
            om värdigt mottagande för? Jag tänker speciellt på gruppen som
            inte får flyktingstatus.
          </note>
          <note xml:id="i-287c8f8337722593-0">
            Är det riktigt att de inte kommer att få några sociala rättigheter?
            Är uppgifterna om att de inte kommer att få någon ekonomisk eller
            medicinsk hjälp eller hjälp med bostad riktiga? Är detta värdigt
            mottagande? Vad är det för oavvisliga krav som regeringen kommer
            att ställa i förhandlingar? Det blir väl förhandlingar med den
            kroatiska regeringen? Att brevet har offentliggjorts av ambassadören
            i Stockholm är väl inte nog? Vad är de svenska oavvisliga kraven
            värda när det gäller värdigt mottagande?
          </note>
          <note xml:id="i-6e13accc1c30272d-0">
            Anf. 16 Statsrådet LEIF BLOMBERG (s)
          </note>
          <note xml:id="i-3cbcc6fed93fd834-0">
            Herr talman! Jag blir väldigt tjatig, men det måste sägas varje
            gång eftersom det inte tas i beaktande i diskussionen från flera
            debattörer. Vad regeringen grundar sitt beslut på är brevet som
            utrikesminister
          </note>
          <note xml:id="i-4be7cf44ee85043c-0">
            Granic skrev till den svenska ambassadören i Kroatien, och därmed
            också till regeringen, i oktober förra året. Jag skall läsa ett
            stycke ur det: Den kroatiska regeringen är också medveten om och
            har accepterat den svenska regeringens beslut av den 26 maj 1994
          </note>
          <note xml:id="i-f87b9075d4c60d63-0">
            rörande avslag på asylansökningar gjorda av kroatiska medborgare
            med hemvist i Bosnien-Hercegovina.
          </note>
          <note xml:id="i-4df87ccb216bba6d-0">
            Den kroatiska regeringen önskar framhålla att alla kroatiska
            medborgare kommer att accepteras och tas om hand oavsett var de
            tidigare haft sitt registrerade hemvist.
          </note>
          <note xml:id="i-442587b9a215e188-0">
            Det är väldigt tydligt. Kroatien kan ju inte, som någon har påstått,
            bestämma över någon annan nations territorium. När utrikesministern
            i Kroatien skriver till den svenska regeringen menar han självfallet
            Kroatien. Det borde inte behöva sägas. Om den svenska utrikesministern
            skriver något görs det å den svenska regeringens och den svenska
            nationens vägnar - inte någonting annat.
          </note>
          <note xml:id="i-99d35cd8ea49df9c-0">
            Därmed har det mellan de kroatiska och svenska regeringarna ändå
            gjorts ett väldigt tydligt klarläggande om vad man garanterar
            dem som avvisas från Sverige och återvänder. Det upprepades i
            går av den kroatiska ambassadören här i Stockholm. Det sades på
            samma sätt.
          </note>
          <note xml:id="i-c0391d0982b4bf5f-0">
            Mot den bakgrunden, och tills någonting annat bevisas, måste
            vi tro på att den kroatiska regeringen vill leva upp till FN-konventionen
            och det man själv har undertecknat utan undantag. Det är viktigt
            att vi gör det. I annat fall är det fullständigt omöjligt att
            föra en seriös debatt och diskussion mellan stater. Det finns
            hittills ingenting som tyder på att Kroatien skulle ha åsidosatt
            det man själv har sagt sig vilja uppfylla.
          </note>
          <note xml:id="i-11cf38a1727117f5-0">
            Det ligger också i regeringsbeslutet om praxisstyrningen. Vi
            har alltså fått skriftliga och muntliga garantier.
          </note>
          <note xml:id="i-5686b9fbad07b03d-0">
            I övrigt handlar det om vad Rebic har sagt. Jag vill då redovisa
            följande. När Washingtonöverenskommelsen som lade grunden för
            den muslimsk-kroatiska federationen i Bosnien-Hercegovina ingicks,
            uttrycktes en rad olika avsiktsförklaringar som man knöt förhoppningar
            till i försöken att stabilisera händelseutvecklingen i fredligare
            banor. En sådan avsiktsförklaring från parterna i denna överenskommelse
            var att personer som drivits på flykt på grund av konflikten skulle
            kunna återvända när förhållandena så medger.
          </note>
          <note xml:id="i-c9f2ab51ba5ffbfb-0">
            Denna avsiktsförklaring har lett fram till att man mellan Kroatien
            och Bosnien avtalat närmare om hur detta skulle kunna förberedas.
            Det måste sägas nu, och uppenbarligen igen och igen, att det är
            en fråga om frivillig repatriering, återvändande, som närmare
            regleras i denna artikel.
          </note>
          <note xml:id="i-4827a13ffc141e5c-0">
            I sammanhanget måste sägas att det är i princip ingenting som
            skiljer denna ambition att lösa ett flyktingproblem från den ambition
            som vi här hemma i
          </note>
          <note xml:id="i-e960cc9005ea3f65-0">
            Sverige följer när vi försöker skapa förutsättningar för bosnier
            att kunna frivilligt återvända och delta i återuppbyggnadsarbetet
            när det väl blir läge för det. Det är för resten samma slags flyktingpolitik
            som ligger bakom den bedömning man har gjort i flertalet europeiska
            länder, när man till skillnad från Sverige har givit tillfälliga
            uppehållstillstånd i avvaktan på att flyktingar skall kunna återvända
            när mer fredliga förhållanden gäller.
          </note>
          <note xml:id="i-812740591c1671ae-0">
            Det är viktigt att vi har detta klart för oss. Detta är vad Rebic
            pratar om. Det är de signalerna vi har fått.
          </note>
          <note xml:id="i-1f236ffd8edec1d7-0">
            Några andra signaler har vi inte kunnat uppfatta. Vi har dessa
            garantier, och man förbereder en frivillig repatriering när förhållandena
            så medger, precis som vi gör i Sverige när vi vill rikta ett erbjudande
            till dem som själva önskar återvända till Bosnien och bygga upp
            landet, när förhållandena i Bosnien är sådana att det är möjligt
            att återvända.
          </note>
          <note xml:id="i-8fc913a8c4796c97-0">
            Ulla Hoffmann kräver för ett återsändande, om jag har förstått
            det rätt, att jobb och bostäder skall ställas till förfogande.
            Det är alltså mycket långtgående krav som inte ens den svenska
            riksdagen eller regeringen, vare sig den förra eller den nuvarande,
            ännu kan erbjuda människor som lever och skall verka i Sverige.
          </note>
          <note xml:id="i-905bcdbd71105ae3-0">
            Det är 600 000 människor som inte har något jobb.
          </note>
          <note xml:id="i-e8ca195103950136-0">
            Dess värre är det också så att många människor inte har bostad.
            Det kan man inte alltid garantera, inte ens i Sverige. Vi kan
            självklart inte heller göra det i
          </note>
          <note xml:id="i-b999d7dfeb5c281d-0">
            Kroatien. Det är så. Det är svåra omständigheter för många människor.
          </note>
          <note xml:id="i-7b09c69b47f54049-0">
            Till Rune Backlund vill jag återigen säga att jag håller med
            om hans resonemang inte minst när det gäller att öka möjligheterna
            till samverkan med kyrkorna och frivilligorganisationerna också
            för att hjälpa i närområdet.
          </note>
          <note xml:id="i-717840952f580ed1-0">
            Lars Leijonborg säger precis det som jag sade, nämligen att det
            inte får vara frågan om att de personer som återvänder till Kroatien
            tas ut i krigstjänst.
          </note>
          <note xml:id="i-3fcd99adb3728436-0">
            Det tycker inte jag heller. De får inte återsändas till
          </note>
          <note xml:id="i-ac18001247502afa-0">
            Bosnien, säger Lars Leijonborg. Det tycker inte jag heller. Visar
            det sig att de gör det och Kroatien inte kan uppfylla de löften
            man har gett till den svenska regeringen, har Utlänningsnämnden
            och Invandrarverket att göra en ny prövning av ärendena i fråga.
            Då får detta ligga till grund för den nya prövningen. Då kommer
            sannolikt besluten också att bli att man inte kan återsända dessa
            människor. Vi har, som Ragnhild
          </note>
          <note xml:id="i-f421fe4574cea46d-0">
            Pohanka mycket riktigt har sagt, en praxis att inte skicka tillbaka
            människor till Bosnien.
          </note>
          <note xml:id="i-b7506614867a4aa3-0">
            Anf. 17 ULLA HOFFMANN (v)
          </note>
          <note xml:id="i-bec89bf479d475a9-0">
            Herr talman! Om det visar sig att de tas ut till krigstjänst
            måste Invandrarverket ompröva, säger statsrådet Blomberg. Men
            vad skall vi då göra med dem som har tagits ut till krigstjänst?
            Skall Blomberg åka ner själv och hämta dem?
          </note>
          <note xml:id="i-75b0a27cee06a898-0">
            Den departementsdelegation som sänts ut till Zagreb redovisade
            i fredags i förra veckan sina intryck och vad överläggningarna
            med företrädare för den kroatiska regeringen ledde fram till:
            "Den information som lämnades vid delegationens besök och som
            bekräftades på högsta nivå av utrikesminister Granic innebär ingenting
            nytt i förhållande till den bedömning som lades till grund för
            regeringens beslut den
          </note>
          <note xml:id="i-f722aa2990786365-0">
            16 februari. Delegationen har inte nåtts av någon information
            om att någon som avvisats från Sverige mot sin vilja eller med
            något slags tvång sänts vidare till områden inne i Bosnien-Hercegovina.
            Det innebär att den asylrättsliga grunden för regeringens beslut
            inte har förändrats."
          </note>
          <note xml:id="i-a195e56cf02babaf-0">
            Jag har i dag redovisat olika internationella rekommendationer
            som Sverige borde bemöda sig bättre om att följa. Jag har redovisat
            förordningar och föreskrifter som reglerar medborgerliga rättigheter
            i
          </note>
          <note xml:id="i-645c0ffe0afe4ad4-0">
            Kroatien. Jag har läst upp brev från en bosnisk man som avvisats
            från Sverige och som, därför att Kroatien inte kunde ge honom
            "basic human standards", dvs. tillfredsställa grundläggande mänskliga
            behov, tvingades utnyttja de bussbiljetter han erbjöds av kroatiska
            myndigheter. Det var en man som definitivt hade skyddsbehov i
            Bosnien.
          </note>
          <note xml:id="i-fa781791b6d160e1-0">
            Varför nås inte statsrådet Blomberg eller departementsdelegationen
            av denna information? Varför når denna information bara mig och
            frivilligorganisationer, kyrkor och massmedier?
          </note>
          <note xml:id="i-f4de6d5b746903f8-0">
            Att Sverige i avvaktan på överläggningarna i
          </note>
          <note xml:id="i-eba2fde587fa7455-0">
            Stockholm med representanter för Kroatien tills vidare avstår
            från att verkställa avvisningsbesluten för bosnier med kroatiska
            pass räcker inte. De 5 000
          </note>
          <note xml:id="i-03a203c057b0cc1e-0">
            bosnierna med kroatiska pass måste få lugn och ro.
          </note>
          <note xml:id="i-c70585eb8fc7f036-0">
            Sverige borde därför inställa alla avvisningar också till Kroatien
            så länge risken för uttagning till krigstjänstgöring finns kvar.
          </note>
          <note xml:id="i-7394b116e403e87f-0">
            Enligt United Nations Committee for Human
          </note>
          <note xml:id="i-67755e166119ee05-0">
            Rights den 28 mars mobiliseras nu 17-åringar. I det läget är
            det omöjligt att avvisa vapenföra män och deras anhöriga oavsett
            vad de aviserade förhandlingarna får för resultat. Så länge det
            finns risk för att kriget i Bosnien och Kroatien åter tar fart
            måste alla bosnier med kroatiskt pass få en fristad i Sverige.
          </note>
          <note xml:id="i-0be57d56862edf50-0">
            Regeringen gör ett stort nummer av att den har fått löfte om
            att inte någon mot sin vilja eller med något slags tvång skall
            sändas tillbaka till Bosnien. Men det handlar inte om fysiskt
            tvång, utan det är avsaknaden av möjlighet att överleva i Kroatien
            som gör att människorna tvingas tillbaka till Bosnien.
          </note>
          <note xml:id="i-9fdeba45d0103a88-0">
            När kriget bröt ut i Kroatien var tekniker från Saab på plats
            för att montera och installera nya vapensystem. Att Sverige har
            varit en storexportör av vapen till det dåvarande Jugoslavien
            ger Sverige ett extra moraliskt ansvar i den rådande situationen.
          </note>
          <note xml:id="i-61768a7de2a27f3f-0">
            Jag vill avsluta mitt sista inlägg med att återigen citera Vinko
            Pavlovic: "Det är svårt att leva i skräck hela tiden och se alla
            dessa tragedier - jag har aldrig förstått politiken som mördar
            för jag vill inte mörda eller bli mördad. Jag hoppas att ni kan
            hjälpa mig för jag betraktas av ena sidan (BiH) som fiende och
            den andra sidan (HVO) tvingar mig att mörda eller bli mördad själv,
            jag vill inget av det här. Jag vill leva ett fridfullt liv med
            min familj och det gör man inte här."
          </note>
          <note xml:id="i-6e8b7a605ae8da97-0">
            Anf. 18 Statsrådet LEIF BLOMBERG (s)
          </note>
          <note xml:id="i-a3da35da98dfb642-0">
            Herr talman! Jag skulle vilja säga några ord kring humanitet
            och asylrätt. När vi skall pröva asylansökningar har vi i princip
            två steg i prövningen. Först skall det undersökas om det föreligger
            skyddsbehov och var någonstans dessa skyddsbehov i så fall bäst
            tillgodoses. Sedan har man att pröva om det i övrigt finns skäl
            att på humanitära grunder bevilja tillstånd.
          </note>
          <note xml:id="i-2ff5f790bc0f5cc4-0">
            I fråga om bosnienkroaterna har både den borgerliga regeringen
            och den nuvarande funnit att det inte finns asylrättsliga grunder
            utan att Kroatien i enlighet med folkrätten ger alla sina medborgare
            skydd undan förföljelse. Hur grymt det än kan låta är fattigdom
            i den internationella flyktingrätten ingen grund för asyl.
          </note>
          <note xml:id="i-7f4c2ff459791112-0">
            Återstår så om det finns humanitära skäl som skulle kunna innebära
            att man får stanna i Sverige.
          </note>
          <note xml:id="i-b5ffbb9b8b30b2fe-0">
            Regeringen har prövat detta och funnit att de humanitära skälen
            inte är tillräckliga. Om man skall förändra sin syn på detta måste
            man föra en debatt som skulle omfatta en ny syn på humanitära
            skäl som skulle kunna vara tillämplig på alla grupper och alla
            folk på jorden, inte bara bosnienkroaterna. Det är uppenbart att
            inget land skulle klara av att sätta den humanitära ribban så
            att arbetslöshet eller exempelvis, som sades tidigare, brist på
            bostäder, skulle kunna utgöra ett skäl som gör att man får stanna.
          </note>
          <note xml:id="i-d963a48d0e8789a3-0">
            Herr talman! Avslutningsvis vill jag återigen upprepa att grunderna
            för regeringens beslut i februari innebar att vi utgick från att
            ingen bosnienkroat återsändes till Bosnien mot sin vilja tvångsvis
            och att heller inte någon person avvisad från Sverige med kroatiskt
            pass skulle tas ut i krigstjänst när han kommer tillbaka till
            Kroatien. Sker något av detta eller båda delarna, skall också
            dessa beslut omprövas av
          </note>
          <note xml:id="i-a6876478805b947d-0">
            Invandrarverket och Utlänningsnämnden. De har att följa de regler
            och förordningar som fastlagts av denna riksdag. Om man så önskar
            och behöver vägledning för sitt beslut överlämnar man nya praxisärenden
            till regeringen för beslut.
          </note>
          <note xml:id="i-4283a9db17a2011a-0">
            Slutligen vill jag säga att Kroatien har begärt förhandlingar
            med Sverige om återvändandefrågor. Sådana förhandlingar kommer
            också att äga rum inom en nära tid. Det återstår att se vilket
            resultat dessa förhandlingar kommer fram till. Vi är naturligtvis
            själva angelägna om att försöka hitta ett bra sätt att klara ut
            dessa frågor tillsammans med den kroatiska regeringen.
          </note>
          <note xml:id="i-24ee608ec998c1ab-0">
            Överläggningen var härmed avslutad.
          </note>
          <note xml:id="i-e4f1c2dd011ed71e-0">
            2 § Justering av protokoll
          </note>
          <note xml:id="i-55b718e5b2888f2e-0">
            Justerades protokollet för den 23 mars.
          </note>
          <note xml:id="i-02c06ac3638bae56-0">
            3 § Meddelande om ändringar i kammarens sammanträdesplan
          </note>
          <note xml:id="i-21f2ab8d6d86e0f9-0">
            Förste vice talmannen meddelade om följande ändringar i sammanträdesplanen:
          </note>
          <note xml:id="i-7851381367331664-0" type="date">
            Torsdagen den 4 maj
          </note>
          <note xml:id="i-2b1c2784c09bd01f-0">
            Tidigare planerat arbetsplenum var inställt.
          </note>
          <note xml:id="i-b1d667714f1b83b5-0" type="date">
            Måndagen den 29 maj
          </note>
          <note xml:id="i-b2f68dada8207a52-0">
            Sammanträdet för interpellationssvar skulle börja kl. 12.00 -
            inte kl. 10.00 som tidigare angivits.
          </note>
          <note xml:id="i-56c8c6de9a35765d-0">
            4 § Hänvisning av ärenden till utskott
          </note>
          <note xml:id="i-89fc3768d24ac00a-0">
            Föredrogs och hänvisades
          </note>
          <note xml:id="i-05c327ea43b40970-0">
            Propositioner
          </note>
          <note xml:id="i-78d0c37db537206a-0">
            1994/95:125
          </note>
          <note xml:id="i-41a24199e9e3b614-0">
            avsnitt 1 till finansutskottet avsnitt 2 till utbildningsutskottet
            avsnitt 3 och 6 till jordbruksutskottet avsnitt 4 till arbetsmarknadsutskottet
            avsnitt 5 till socialförsäkringsutskottet
          </note>
          <note xml:id="i-f2bb22ec2f431b4b-0">
            1994/95:189 till lagutskottet
          </note>
          <note xml:id="i-6281829a2124dc7d-0">
            1994/95:214 till utbildningsutskottet
          </note>
          <note xml:id="i-51df5f42dcfeeca4-0">
            5 § Förnyad bordläggning
          </note>
          <note xml:id="i-ea283df7d75eedc6-0">
            Föredrogs men bordlades åter
          </note>
          <note xml:id="i-51fc949c65630932-0">
            Finansutskottets betänkande 1994/95:FiU23
          </note>
          <note xml:id="i-80aa1d85f88e9f47-0">
            Skatteutskottets betänkanden 1994/95:SkU19
          </note>
          <note xml:id="i-ef6aac6fa435f111-0">
            och SkU22 - SkU24
          </note>
          <note xml:id="i-bfe9cabbb27813f3-0">
            Meddelande om samlad votering
          </note>
          <note xml:id="i-cbca25ccf7eb7227-0">
            Förste vice talmannen meddelade att jordbruksutskottets betänkande
            JoU17, skatteutskottets betänkande SkU32 samt trafikutskottets
            betänkanden TU13,
          </note>
          <note xml:id="i-0273c0b7b3676a74-0">
            TU14 och TU12 skulle avgöras i ett sammanhang efter avslutad
            debatt
          </note>
          <note xml:id="i-25e1ea0ccf2e8f37-0">
            6 § Ändringar i lagen om lageravgift på socker och ris
          </note>
          <note xml:id="i-9f368e7137aa1efb-0">
            Föredrogs
          </note>
          <note xml:id="i-7538703579f19ad2-0">
            Jordbruksutskottets betänkande 1994/95:JoU17
          </note>
          <note xml:id="i-2e3b08af9a88a897-0">
            Ändringar i lagen om lageravgift på socker och ris
          </note>
          <note xml:id="i-50045ea3ff25c173-0">
            (prop. 1994/95:146)
          </note>
          <note xml:id="i-7dd53c31a05d0f9c-0">
            Kammaren biföll utskottets hemställan om att ärendent fick avgöras
            efter endast en bordläggning.
          </note>
          <note xml:id="i-c25fe93571f838a3-0">
            Anf. 19 EVA BJÖRNE (m)
          </note>
          <note xml:id="i-77c810cf3be5685d-0">
            Herr talman! I december diskuterade vi här i kammaren en avgift
            på lager av socker och ris. Avgiften skulle enligt majoriteten
            i utskottet förhindra spekulationsvinster på de överlager som
            fanns den 1
          </note>
          <note xml:id="i-c2a66d97349bdd87-0">
            januari 1995. Man förväntade sig en höjning av sockerpriset och
            att sockerproducenter inför detta skulle öka sina lager. Vi moderater
            bestred bestämt att det fanns några onormala lager, några överlager.
            Att vi hade rätt har nu bekräftats av Jordbruksverket, som tagit
            in uppgifter om lagerhållningen. Verket konstaterar att det inte
            finns överlager i Sverige enligt de deklarationer som har lämnats.
          </note>
          <note xml:id="i-c897441005f3dfb3-0">
            Vad beträffar ris finns det företag som redovisat något större
            lager än normalt, men de har då angivit skäl som t.ex. nya kunder,
            nya produkter och sammanläggning av företag. Det innebär att det
            egentligen inte heller fanns något onormalt stort lager av ris
            vid årsskiftet.
          </note>
          <note xml:id="i-81da1dea236b24b7-0">
            Jordbruksverkets uppgifter omfattar inte de beredskapslager som
            finns i landet.
          </note>
          <note xml:id="i-7d59e6aaa88673c7-0">
            Beslut om den nationella avgiften på socker fattades den 20 december
            här i kammaren. Den 19 december beslutade EU-kommissionen om en
            förordning som gäller övergångsåtgärder vad avser handeln med
            jordbruksprodukter med anledning av Sveriges, Finlands och Österrikes
            anslutning. För svensk del handlar det om avgiftsskyldighet för
            lager av ris och beredda champinjoner som är onormalt stora. Med
            anledning av den förordningen vill nu majoriteten i utskottet
            ändra tidigare beslut, så att inte dubbel avgift tas ut.
          </note>
          <note xml:id="i-9a3d132846df6d3b-0">
            I anslutningsfördraget till EU är det fastslaget i artikel 145.2
            att varje lager av socker i Sverige som är större än det normala
            skall avvecklas på Sveriges bekostnad - detta för att undvika
            spekulation. Anslutningsfördraget som sådant skapar inte utrymme
            för de nya medlemsstaterna att avgiftsbelägga annat än onormalt
            stora lager. Den svenska nationella lagen om lageravgift lägger
            avgift även på den del av lagren som är att anse som normala enligt
            EU:s definition.
          </note>
          <note xml:id="i-2aa8d43abe1b2cd7-0">
            Den svenska lageravgiften är således en punktskatt på socker
            och ris som inte stämmer överens med de åtaganden som Sverige
            gjort gentemot EU i samband med anslutningen.
          </note>
          <note xml:id="i-5054a948ed986cec-0">
            Ett av vårt lands främsta experter på EU-rätt ifrågasätter om
            Sverige implementerat anslutningsfördraget på ett adekvat sätt.
            Lagen om lageravgift på socker och ris förefaller med stor sannolikhet
            strida mot
          </note>
          <note xml:id="i-72a2a58e6fac5a26-0">
            EU-rätten vad gäller lageravgiften på normallager.
          </note>
          <note xml:id="i-038c85b2ceb9d5e6-0">
            Vi införde här i Sverige den nationella skatten dagen före anslutningsdagen
            - implementeringen måste dock ske efter det att vi blivit medlemmar
            i unionen.
          </note>
          <note xml:id="i-dbed594dba1e459f-0">
            EU-rätten har dessutom företräde framför den nationella rätten,
            oavsett tidpunkten när den nationella lagen antagits. Principen
            om EU-rättens företrädesrätt har gradvis utvecklats av EU-domstolen.
            I en rad mål har EU-domstolen slagit fast att nationell lag vilken
            strider mot EU-rätten skall åsidosättas, eftersom ett ensidigt
            nationellt agerande skulle skada EU-rättens effektivitet och konforma
            tillämpning av EU-rätten i medlemsstaterna.
          </note>
          <note xml:id="i-b378c1358232a69b-0">
            Jag yrkar därmed bifall till vår reservation till jordbruksutskottets
            betänkande, vilket innebär att lagen om lageravgift på socker
            och ris bör upphävas och propositionen avslås samt att regeringen
            snarast bör återkomma med en proposition som innehåller de nödvändiga
            implementeringsbestämmelserna.
          </note>
          <note xml:id="i-ceee83cad29509ea-0">
            Anf. 20 LENNART BRUNANDER (c)
          </note>
          <note xml:id="i-2a72953c6649fc87-0">
            Herr talman! Så diskuterar vi åter lageravgiften på socker. Det
            har väl inte hänt så mycket sedan vi fattade beslutet före jul,
            men det som har hänt är att EU
          </note>
          <note xml:id="i-3d356ae8be7a839d-0">
            har fattat ett beslut om avgifter på överlager av socker och
            ris. Det var ju vad som behövde göras. Det vi har gjort i Sverige
            är egentligen en överloppsgärning; det är en beskattning som vi
            tycker är felaktig.
          </note>
          <note xml:id="i-8bd37733a0c741b8-0">
            Den här avgiften är lika felaktig i dag som den var före jul,
            och därför bör den tas bort. Vi tar upp detta i en reservation.
            Det är så man bör gå till väga, precis som Eva Björne sade. Det
            behövs inte något annat än de överlagringsavgifter som EU har
            infört.
          </note>
          <note xml:id="i-dd2261803ae74ab5-0">
            När beslutet fattades före jul reserverade vi oss också, och
            då sade vi:
          </note>
          <note xml:id="i-7df69ceafd465a1f-0">
            "Huvuddelen av de lager som kommer att omfattas av den föreslagna
            avgiften är självfallet inte något resultat av spekulation utan
            bygger på sunda, företagsmässiga bedömningar och handlingsmönster."
          </note>
          <note xml:id="i-470c72a532cfdd19-0">
            Det har nu visat sig att den bedömningen var alldeles riktig.
            Det har Jordbruksverket konstaterat i sin utredning. Det visar
            sig att det inte har förekommit någon sådan spekulation som man
            sade att avgiften skulle förhindra.
          </note>
          <note xml:id="i-669555eddd0bb49e-0">
            Vi hade också ett annat motiv för vårt avslagsyrkande före jul,
            nämligen att en sådan här avgift pressar upp konsumentpriserna.
            Nu vet vi inte hur det hade blivit om man inte hade infört avgiften,
            men det är troligt att de lager som fanns i affärer och hos grossister
            hade gjort övergången till de högre priserna mjukare, vilket hade
            varit en fördel från konsumentsynpunkt.
          </note>
          <note xml:id="i-fa41d9b67fa3e4ca-0">
            Det finns alltså inte särskilt många motiv för att ha den här
            avgiften. Det är en straffbeskattning som inte borde förekomma.
          </note>
          <note xml:id="i-c87f83c1cc366fcb-0">
            Herr talman! Med det anförda yrkar jag bifall till den reservation
            som vi har fogat till detta betänkande till riksdagen.
          </note>
          <note xml:id="i-e409da487a75358d-0">
            Anf. 21 GUDRUN LINDVALL (mp)
          </note>
          <note xml:id="i-f6f65a1d4d6e3831-0">
            Herr talman! Liksom de två föregående talarna vill jag yrka bifall
            till motionen i ärendet.
          </note>
          <note xml:id="i-b1409cec77d72f4d-0">
            Vi får nu se vad den punktskatt, som vi får kalla det, som infördes
            på socker och ris i december egentligen handlar om. Det handlar
            inte alls om att beskatta några överlager, utan om att beskatta
            en spekulerad prisökning på ris och socker.
          </note>
          <note xml:id="i-bb505a74ee9f4700-0">
            Vem som drabbas av punktskatten på ris och socker är ganska lätt
            att räkna ut. Det är de grupper som handlar basmat för en stor
            del av inkomsten. Det är de grupper som Socialdemokraterna och
            Vänsterpartiet, som gick ihop om denna punktskatt, i vanliga fall
            - och framför allt i valrörelsen - brukar säga sig vilja värna.
            Det är de medborgare som har låga inkomster.
          </note>
          <note xml:id="i-291b35011252295b-0">
            När man införde punktskatten på ris och socker motiverade man
            det med att EU så krävde - vilket vi i dag vet inte var sant.
          </note>
          <note xml:id="i-83af7e6d713c8dbe-0">
            Det är förvånande att man så uppenbart inför en skatt som drabbar
            precis dem som man bara några månader tidigare sagt sig vilja
            värna.
          </note>
          <note xml:id="i-55d5c7a82c438e08-0">
            Man skulle kunna åtgärda detta genom att se till att propositionen
            dras tillbaka, återkomma och göra det som EU kräver, nämligen
            införa en skatt på överlager. Det visar sig att den punktskatt
            som infördes i december inte var en skatt på överlager - det fanns
            inga överlager.
          </note>
          <note xml:id="i-1f1e10517c7a88b9-0">
            Ta bort skatten! Ta bort den skatt som drabbar låginkomsttagarna,
            som måste köpa basmat för en stor del av inkomsten! Inför det
            EU kräver, nämligen en skatt på överlager!
          </note>
          <note xml:id="i-0c350bdbb9af1e3f-0">
            Jag yrkar alltså bifall till motionen och avslag på propositionen.
          </note>
          <note xml:id="i-6700a37806b68fc1-0">
            Se till att ni lever upp till det ni sade i valrörelsen!
          </note>
          <note xml:id="i-f88a04bf20f48727-0">
            Inför inte en skatt för fattigt folk!
          </note>
          <note xml:id="i-980e1fb27d6c2b61-0">
            Anf. 22 KAJ LARSSON (s)
          </note>
          <note xml:id="i-97af06da8cf9b6ad-0">
            Herr talman! Den 18 december hade vi en debatt här i kammaren
            angående just lageravgift på ris och socker. Vid det tillfället
            sade vi bl.a. att vi inte skulle ha dubbla avgifter; om EU beslutade
            om det här skulle vi se till att inte ha dubbla avgifter. Det
            sade jag själv i debatten, och det sade också jordbruksministern.
          </note>
          <note xml:id="i-77bc8059b7c9a9e4-0">
            Den 19 december, dvs. dagen efter debatten, beslutade EG-kommissionen
            att avgiftsbelägga onormalt stora lager, för att undvika störningar
            på marknaden i samband med Sveriges, Finlands och Österrikes anslutning
            till EU.
          </note>
          <note xml:id="i-b8b68482ba7e8ad4-0">
            Därför behövs inte nya bestämmelser för att förhindra dubbla
            avgifter och för att beräkna och upphäva de av EG beslutade avgifterna.
          </note>
          <note xml:id="i-23a4e82f7874bbbe-0">
            Det är av den anledningen som vi i dag har jordbruksutskottets
            betänkande på riksdagens bord. Det är av den anledningen som regeringen
            har lagt fram en ny proposition. Det finns ingen anledning att
            återuppta den debatt som vi hade den 18 december. Jag vill bara
            göra några kommentarer till vad som tidigare har sagts.
          </note>
          <note xml:id="i-cd4282924352dae8-0">
            Till Gudrun Lindvall vill jag säga att det inte var en skatt
            utan en avgift som vi tog ut. Det står tydligt och klart i betänkandet.
          </note>
          <note xml:id="i-0c6f5ce68c99e8db-0">
            Med anledning av propositionen har det väckts fyra motioner,
            från Moderaterna, Centern, Kristdemokraterna och Miljöpartiet,
            där det yrkas att den tidigare beslutade lagen skall upphävas.
            Det finns en majoritet för att lagen skall vara kvar och för att
            den nationella avgiften skall tas ut. Jag tycker därför att det
            inte finns någon anledning till att fortsätta att debattera denna
            fråga.
          </note>
          <note xml:id="i-6e60b647954fadd0-0">
            Under behandlingen har vi i utskottet också anlitat juridisk
            sakkunskap på det här området i form av, som
          </note>
          <note xml:id="i-d8cc6d04d20ce4bb-0">
            Eva Björne sade, professor Ulf Bernitz. Vi har också tagit del
            av juridisk sakkunskap från regeringskansliet. Här står ord mot
            ord, men vi finner ingen anledning att tvivla på regeringskansliets
            jurister. Det har också framkommit att man innan man lade fram
            förslaget i december hade två gånger varit ned till EU-
          </note>
          <note xml:id="i-008aa8ba4fbedfa3-0">
            kommissionen i Bryssel för att förankra sitt ställningstagande.
            Vi skall också ha i minnet att professor Ulf
          </note>
          <note xml:id="i-cb3f3adbf64dda09-0">
            Bernitz är anlitad av betodlarna.
          </note>
          <note xml:id="i-69a542e9def68a2c-0">
            Herr talman! Jag tycker inte att det finns någon anledning att
            återuppta debatten om den nationella aspekten. Jag yrkar därför
            bifall till jordbruksutskottets hemställan och avslag på reservationen.
          </note>
          <note xml:id="i-363e017b22771c90-0">
            Anf. 23 GUDRUN LINDVALL (mp) replik
          </note>
          <note xml:id="i-b2634dcdad7d5feb-0">
            Herr talman! Kaj Nilsson tycker inte att det finns anledning
            att diskutera det betänkande som vi behandlade här i december,
            men så är det faktiskt, eftersom betänkandena hänger ihop. Det
            betänkande som nu framlagts är det som vi egentligen från början
            skulle ha haft, och det som kom i december skulle vi över huvud
            taget aldrig bort behöva behandla.
          </note>
          <note xml:id="i-6e16fe5d6551b5e1-0">
            Det gällde en punktskatt på ris och socker, som infördes av den
            socialdemokratiska regeringen därför att man tänkte sig att handlarna
            skulle kunna höja priset på socker efter EU-inträdet. Genom att
            införa punktskatten såg man till att prisökningen verkligen kom.
            Jag menar att det är ett olyckligt sätt att utöva styrning. Om
            denna punktskatt inte hade införts skulle kanske den prisökning
            som så småningom kommer på grund av EU-bestämmelserna ha uppskjutits,
            och det hade varit till gagn för dem som har små inkomster.
          </note>
          <note xml:id="i-502b5c5dcc38a8ab-0">
            Jag yrkade tidigare bifall till motionen, men jag menade självfallet
            bifall till reservationen.
          </note>
          <note xml:id="i-48f35ecb5f8de319-0">
            Anf. 24 KAJ LARSSON (s) replik
          </note>
          <note xml:id="i-b2f2bda3cdced7f4-0">
            Herr talman! Gudrun Lindvall säger att det är fråga om en punktskatt.
            Jag vill bara erinra om att den avgift som togs ut motsvarade
            skillnaden i förhållande till den prisnivå som EU har för ris
            och socker. Frågan var vem som skulle få den vinst som uppstod
            över en natt. Skulle den tillfalla det danska sockerbolaget och
            betodlarna, eller skulle de 440 miljonerna tillfalla svenska staten?
            Ingen blev drabbad av detta. Vi tar inte pengar från någon, utan
            den höjning som konsumenterna får betala sker i vilket fall som
            helst. Vi såg det naturligt att ta in den här avgiften till staten.
          </note>
          <note xml:id="i-1c7f32470e561c30-0">
            Anf. 25 GUDRUN LINDVALL (mp) replik
          </note>
          <note xml:id="i-ac166a319e2b9600-0">
            Herr talman! Man var naturligtvis inte, Kaj Larsson, från handelns
            sida tvungen att höja priset på ris och socker därför att vi gick
            med i EU. Det fanns en möjlighet till det, eftersom priset på
            ris och socker inom EU är högre på grund av att man där har höga
            priser på varor som kommer från tredje land, ofta uländer. Men
            det fanns alltså inget som sade att handeln i Sverige måste höja
            priset på ris och socker.
          </note>
          <note xml:id="i-db9c5a5533af7c6d-0">
            Genom att införa punktskatten såg man till att handeln blev tvungen
            att höja priset på ris och socker, och det är det som jag vänder
            mig mot. Jag anser att om man i valrörelsen talar om att man vill
            värna de grupper för vilka basvaror utgör en stor del av det som
            man använder inkomsten till, skall man sedan inte införa en punktskatt
            som gör att det blir en prisökning på precis dessa produkter vilken
            inte är nödvändig. Det var just den effekten som uppstod.
          </note>
          <note xml:id="i-86803f0147d9e83c-0">
            Detta skulle vi kunna rätta till genom att den nu framlagda propositionen
            dras tillbaka och genom att det i en ny proposition föreslås detsamma
            som EU
          </note>
          <note xml:id="i-bda1052ea450aba8-0">
            kräver, nämligen en skatt på överlager. Den avgift som man tidigare
            tog ut på lager avsåg inte överlager utan normala lager, och jag
            har förstått att vi är ense med Jordbruksverket om detta.
          </note>
          <note xml:id="i-3e1600d2e9fb306e-0">
            Anf. 26 KAJ LARSSON (s) replik
          </note>
          <note xml:id="i-5ad27012450ad9fc-0">
            Herr talman! Vi är nu inne i den debatt som jag tidigare sade
            är onödig, men okej. Än en gång, Gudrun Lindvall: Detta är ingen
            skatt utan en engångsavgift. Vi tog ut den en gång, den 31 december
            1994.
          </note>
          <note xml:id="i-8967ae264dc02db3-0">
            Gudrun Lindvall säger att detta drabbar konsumenterna och att
            man inte skulle ha fått någon prishöjning. Varför var det då så
            angeläget för Sockerbolaget och för betodlarna att uppvakta utskottet?
          </note>
          <note xml:id="i-6cafef35b1419547-0">
            Självklart var det för att få ut dessa miljoner. Annars hade
            man inte ansträngt sig på det viset.
          </note>
          <note xml:id="i-f74969657cbbe268-0">
            Och varför anlitar man nu jurister och professorer för att klarlägga
            detta? Är det med tanke på konsumenterna eller med tanke på att
            komma åt de 440
          </note>
          <note xml:id="i-c8a6a793bff47abb-0">
            miljonerna? Jag tycker att svaret på detta är ganska klart.
          </note>
          <note xml:id="i-627eb37cbb0bbfe3-0">
            Jag sade också i den förra debatten här, i december, att det
            fanns ett skrivet avtal mellan betodlarna och Sockerbolaget av
            vilket det klart framgår att man skulle dela på de 440 miljonerna.
            Det är av den anledningen som man fortsätter att driva denna fråga.
          </note>
          <note xml:id="i-aa01a6139ab8dc6a-0">
            Anf. 27 EVA BJÖRNE (m) replik
          </note>
          <note xml:id="i-6a569be34d187964-0">
            Herr talman! Enligt Kaj Larsson skall vi inte diskutera den lag
            som antogs i december, men det som vi i dag diskuterar gäller
            en ändring av den lagen eftersom det inte var så som ni socialdemokrater
            trodde.
          </note>
          <note xml:id="i-b5df6792290a14cc-0">
            Enligt EU:s definition fanns det inga överlager i Sverige vid
            årsskiftet. Det fanns inga överlager att ta ut någon skatt på,
            utan det är fråga om en punktskatt.
          </note>
          <note xml:id="i-7f352dca8e7e2d56-0">
            Enligt de övergångsbestämmelser som gällde när vi blev medlemmar
            i EU skulle det inte tillämpas några speciella bestämmelser, utan
            vi skulle direkt bli fullvärdiga medlemmar. Vi skulle ta de fördelar
            och nackdelar som det innebär och inte som Finland ha en mängd
            övergångsbestämmelser. Det är då helt fel att besluta om en nationell
            skatt på socker och ris på det sätt som ni har gjort, och lagen
            härom bör upphävas.
          </note>
          <note xml:id="i-00a3069512370415-0">
            Anf. 28 KAJ LARSSON (s) replik
          </note>
          <note xml:id="i-c75944c2aefd7663-0">
            Herr talman! Jag vill än en gång säga att det inte är fråga om
            någon skatt. Av propositionen och betänkandet framgår det tydligt
            och klart att det gäller en lageravgift, en engångföreteelse på
            grund av den situation som uppstod.
          </note>
          <note xml:id="i-fd066e581562169e-0">
            Det gäller inte heller överlager. Det anges tydligt i det beslut
            som vi tog i december att avgiften gäller alla lager över 3 ton.
            Det är en avgift som vi tar ut på grund av den situation som uppstod
            genom höjningen av priset på ris och socker.
          </note>
          <note xml:id="i-1c8f6bd9a6880ad7-0">
            Anf. 29 EVA BJÖRNE (m) replik
          </note>
          <note xml:id="i-9466820aee528385-0">
            Herr talman! Om vi skall kalla det skatt eller avgift kan vi
            lämna därhän. Det är ändå fråga om pengar som skall betalas in,
            och det är pengar som drabbar konsumenterna. Hade den här avgiften/skatten
            inte lagts på socker och ris, är det möjligt att det hade kommit
            en prishöjning, men den hade kommit betydligt långsammare och
            inte som nu blivit en chockhöjning för konsumenterna, som det
            faktiskt blev.
          </note>
          <note xml:id="i-964416ad78d75a10-0">
            Den här avgiften är enligt professor Ulf Bernitz faktiskt inte
            förenlig med EU-rätten, och bara det borde lända till eftertanke
            för er i utskottets majoritet.
          </note>
          <note xml:id="i-7331a815f1da1f8e-0">
            Anf. 30 KAJ LARSSON (s) replik
          </note>
          <note xml:id="i-b81fddff49d3a23b-0">
            Herr talman! Kan Eva Björne då förklara för mig varför betodlare
            och Sockerbolaget ligger på så hårt och varför de hade skrivit
            ett avtal dem emellan om att dela på dessa miljoner, om det nu
            är så som Eva
          </note>
          <note xml:id="i-a42fa9125d272d28-0">
            Björne säger, att denna prishöjning hade kommit långsammare?
            Förklara för mig varför man då gör på det viset!
          </note>
          <note xml:id="i-b36ed91bb082915b-0">
            Anf. 31 DAN ERICSSON (kds)
          </note>
          <note xml:id="i-fb8a42ed801093e1-0">
            Herr talman! Kristdemokraterna är ju inte representerade med
            en ordinarie ledamot i jordbruksutskottet, och jag vill därför
            inför kammaren markera hur vi ställer oss i den här frågan. Redan
            vid det förra tillfället, före jul, motionerade vi från kds och
            vände oss mot denna avgift eller skatt - det spelar egentligen
            inte så stor roll vad vi kallar den. Vi menade att förslaget vilade
            på en felaktig grund.
          </note>
          <note xml:id="i-1c026f61ef89096b-0">
            Vår motion röstades ned och avgiften drevs igenom i december.
            Jag har studerat snabbprotokollet och där sett att Kaj Larsson
            redan då sade, att om det skulle bli dubbla avgifter fanns det
            möjlighet för
          </note>
          <note xml:id="i-e50e5cb246516aca-0">
            Jordbruksverket att korrigera detta. Han hänvisade till det betänkande
            som då förelåg.
          </note>
          <note xml:id="i-9b2c4ecaffd97e5f-0">
            Det har nu visat sig att det inte var så enkelt, och det har
            nu framlagts en ny proposition, där man ändå fullföljer sin klåfingrighet.
            Det finns en teori att om man har trampat i klaveret en gång,
            gäller det att hålla fast foten, och det är precis det som man
            gör i det här fallet. Man fullföljer den dumhet som man beslutade
            om i december med en ny dumhet i det betänkande som vi nu behandlar.
          </note>
          <note xml:id="i-5197fd992bf3bf89-0">
            Vi vill också från kds sida yrka bifall till reservationen.
          </note>
          <note xml:id="i-24ee608ec998c1ab-1">
            Överläggningen var härmed avslutad.
          </note>
          <note xml:id="i-5d1b4494e4de07f4-0">
            (Beslut fattades efter 10 §.)
          </note>
          <note xml:id="i-48e810b39e5d68e9-0">
            7 § Ändrad ansökningstid för skattereduktion för reparation och
            ombyggnad av bostadshus
          </note>
          <note xml:id="i-9f368e7137aa1efb-1">
            Föredrogs
          </note>
          <note xml:id="i-f39f251405881c90-0">
            Skatteutskottets betänkande 1994/95:SkU32
          </note>
          <note xml:id="i-f645c3015d83c30a-0">
            Ändrad ansökningstid för skattereduktion för reparation och ombyggnad
            av bostadshus
          </note>
          <note xml:id="i-4898208b7593ebfa-0">
            Kammaren biföll utskottets hemställan om att ärendet fick avgöras
            efter endast en bordläggning.
          </note>
          <note xml:id="i-2b5f09d3cc395ec1-0">
            Förste vice talman konstaterade att ingen talare var anmäld.
          </note>
          <note xml:id="i-5d1b4494e4de07f4-1">
            (Beslut fattades efter 10 §.)
          </note>
          <note xml:id="i-eaf530fcfb958c9f-0">
            8 § Trafikpolitikens inriktning
          </note>
          <note xml:id="i-9f368e7137aa1efb-2">
            Föredrogs
          </note>
          <note xml:id="i-035148169e775815-0">
            Trafikutskottets betänkande 1994/95:TU13
          </note>
          <note xml:id="i-c2ebda731db829e2-0">
            Trafikpolitikens inriktning (prop. 1994/95:100 delvis)
          </note>
          <note xml:id="i-0f5a5c7ba8d4210f-0">
            Anf. 32 SIVERT CARLSSON (c)
          </note>
          <note xml:id="i-a25a6c237536ebf6-0">
            Herr talman! När det gäller trafikutskottets betänkande nr 13,
            som behandlar trafikpolitikens inriktning, har jag uppfattat diskussionerna
            i utskottet så att det föreligger en ganska stor samsyn i ärendet.
            Dock vill jag anföra följande.
          </note>
          <note xml:id="i-0e761245acb50923-0">
            Ett väl utbyggt kommunikationsnät är en förutsättning för ett
            decentraliserat samhälle. Ett decentraliserat samhälle är en förutsättning
            för delaktighet och demokrati. Trafikpolitikens inriktning har
            därför självfallet fundamental betydelse, inte enbart ur transportsynpunkt
            utan också ur demokratisynpunkt.
          </note>
          <note xml:id="i-2fe133057b6cb911-0">
            Goda kommunikationer är en förutsättning när det gäller att skapa
            goda utvecklingsmöjligheter i hela vårt land, att tillvarata utvecklingsmöjligheterna
            i hela vårt land och att utveckla hela vårt land.
          </note>
          <note xml:id="i-e214db85c5044d6b-0">
            I den alltmer internationaliserade värld som vi i dag lever i,
            med allt större krav på precision, kvalitet och snabba "just-in-time"-leveranser,
            utgör goda kommunikationer också en förutsättning för vårt näringslivs
            utveckling. Avståndsnackdelen i förhållande till övriga Europa
            måste minimeras med god infrastruktur, med goda kommunikationer.
          </note>
          <note xml:id="i-29ffa11c0d0a4aeb-0">
            Investeringar i en god infrastruktur är alltså av största strategiska
            betydelse för demokrati, arbete och boende i hela landet, utvecklingen
            inom näringslivet i hela
          </note>
          <note xml:id="i-b096941b13851877-0">
            Sverige samt exportindustrins konkurrensförutsättningar.
          </note>
          <note xml:id="i-6a34520dd8cd1af3-0">
            Därför vill vi i Centern kraftigt markera - dessutom förutsätter
            vi - att det regionalpolitiska målet också i fortsättningen jämställs
            med övriga trafikpolitiska mål.
          </note>
          <note xml:id="i-1121eb4b8f905653-0">
            När det gäller inriktningen på investeringarna menar vi att dessa
            måste ske utifrån en transportekonomisk helhetssyn, där miljövänliga
            transportsystem prioriteras och där systemlösningar som underlättar
            ett snabbt flöde av både person- och godstransporter -
          </note>
          <note xml:id="i-b933f197ef18f698-0">
            inom landet och till utlandet - bör eftersträvas.
          </note>
          <note xml:id="i-799c30cf88ff1080-0">
            Transporternas miljöaspekter och informationsteknologin som alternativ
            till transporter bör betonas.
          </note>
          <note xml:id="i-8a63979767521ecb-0">
            Det är angeläget, ja, det är en nödvändighet, att vidta olika
            åtgärder för att miljöanpassa all trafik.
          </note>
          <note xml:id="i-a2e277490076da36-0">
            Samordnade trafiklösningar är viktiga, liksom det är angeläget
            att sjöfart, luftfart samt post- och telekommunikationer integreras
            i den fortsatta planeringen.
          </note>
          <note xml:id="i-d3a5c9e20e023365-0">
            Investeringarna i infrastrukturen måste på samhällsekonomiskt
            och miljömässigt bästa sätt göras utifrån varje regions specifika
            förutsättningar. För långväga transporter bör järnvägs- och sjöfartslösningar
            eftersträvas.
          </note>
          <note xml:id="i-8e51761eab974aea-0">
            Herr talman! Det beslut som riksdagen fattade våren 1993 och
            som innebar en tioårig investeringsplanering i fråga om utbyggd
            infrastruktur var ett klokt, ett framåtsyftande och ett offensivt
            beslut.
          </note>
          <note xml:id="i-101a063e4b12632e-0">
            Med de besparingar som nu måste göras och med hänsyn till vårt
            ekonomiska läge accepterar Centern att några av väginvesteringarna
            senareläggs. Dock anser vi att programmet i huvudsak skall fullföljas
            under tioårsperioden.
          </note>
          <note xml:id="i-1088607de57aa812-0">
            Beträffande regeringens förslag till fördelning av de olika anslagen
            har vi för avsikt att återkomma när respektive betänkande behandlas.
            Dock vill jag återupprepa behovet av och kraven på att de regionalpolitiska
            målen också i fortsättningen prioriteras även inom trafikpolitiken
            och inom hela det uppbyggda kommunikationssystemet, ända ut till
            det finförgrenade vägnätet i landsbygd, glesbygd och skärgård.
          </note>
          <note xml:id="i-27f9f96731ad2566-0">
            Med detta, herr talman, yrkar jag bifall till reservation nr
            2 i trafikutskottets betänkande nr 13 samt i övrigt till utskottets
            hemställan.
          </note>
          <note xml:id="i-9012dfcd0d49e835-0">
            Anf. 33 KARL-ERIK PERSSON (v)
          </note>
          <note xml:id="i-53140d3b1fcdbe00-0">
            Herr talman! Trafikutskottets betänkande om trafikpolitikens
            inriktning präglas, som Sivert Carlsson sade, av en ganska stor
            samsyn.
          </note>
          <note xml:id="i-20466f53ccd31a59-0">
            Det är bra att en kommitté äntligen tillsatts för att se över
            1988 års trafikpolitiska beslut. Det har vi krävt under lång tid,
            men ingen har velat ta tag i den här biten. Nu är alltså en kommitté
            tillsatt. Men det innebär också ett litet bekymmer, därför att
            i alla diskussioner i trafikutskottet hänvisar man till kommittén
            - hur bra förslagen än är.
          </note>
          <note xml:id="i-0dfa67e6b52dd5f7-0">
            Den förhoppning man kan ha är väl att de tankegångar som kommer
            fram i motioner om inriktningen på trafikens område tas till vara
            i nämnda kommitté.
          </note>
          <note xml:id="i-6df5f1421f2004f9-0">
            Jag tycker att det är bra att motorvägsutbyggnader nu bromsas
            upp. Man skjuter dem litet framåt i tiden, kanske därför att kommittén
            skall ha möjlighet att se över hur och var utbyggnaderna skall
            ske. Frågorna om trafiksäkerheten kommer kanske också att diskuteras
            mer än som hittills varit fallet.
          </note>
          <note xml:id="i-b4afd6d44fcd1ac1-0">
            Vi måste alltså komma till rätta med de trafikproblem som finns.
            Dessutom måste vi få ned antalet dödade och skadade i trafiken.
          </note>
          <note xml:id="i-eae13a67a7950e27-0">
            Det behövs en bättre samordning, kanske framför allt mellan Banverket
            och SJ. När det i dag satsas pengar på en utbyggnad kan det vara
            så att SJ säger att trafikunderlaget är för svagt - om man inte
            får statliga eller kommunala medel, så blir det ingen trafik.
            Jag tycker att detta är besynnerligt. Men det går kanske att lösa
            detta på nämnda sätt.
          </note>
          <note xml:id="i-02e678fe1c0807c2-0">
            1988 års trafikpolitiska beslut talar om tillgänglighet, effektivitet,
            säkerhet, miljö och regional balans.
          </note>
          <note xml:id="i-2a31961af540a330-0">
            Men i första hand den regionala balansen har inte uppnåtts i
            1988 års trafikpolitiska beslut. Det finns nämligen en obalans,
            kanske framför allt mellan glesbygd och storstäder. När det gäller
            hur man skall komma till rätta med den saken hoppas jag att utredningen
            kan hitta lösningar.
          </note>
          <note xml:id="i-d8975c272b53f95f-0">
            Taxor och avgifter är ett system. Men det systemet är också förenat
            med problem. Man får ju inte missgynna vissa trafikslag.
          </note>
          <note xml:id="i-a07c10e55300aba0-0">
            Vi i Vänsterpartiet har sagt att en bra kommunikationspolitik
            är en förutsättning för att hela Sverige skall kunna leva. En
            bra kommunikationspolitik innebär också att man måste se till
            att kollektivtrafiken ökar.
          </note>
          <note xml:id="i-cc5b95bc5aa02a89-0">
            Kollektivtrafiken är också en jämställdhetsfråga.
          </note>
          <note xml:id="i-c794a139e0773832-0">
            Alla har ju inte tillgång till bil. Framför allt äldre vuxna,
            kvinnor, barn och ungdomar behöver en väl fungerande kollektivtrafik.
            Som det ser ut i dag i samhället är det långa avstånd till exempelvis
            sportanläggningar. Därför måste kommunikationerna fungera, för
            annars ligger det på föräldrarnas ansvar att ta bilen. Det är
            inte riktigt.
          </note>
          <note xml:id="i-3c3d882ff7d5f85c-0">
            Framför allt måste man se över godshanteringen. I
          </note>
          <note xml:id="i-587aa6a477bffdc9-0">
            dag transporteras gods på vägar härs och tvärs. Det finns otaliga
            exempel på att man kör långa sträckor med tom lastbil, därför
            att man bara kör åt ett företag och därmed inte kan ta returlaster.
            Det kan också vara så att lönsamhetskraven gör att man inte kör.
          </note>
          <note xml:id="i-6d3342683c16a7f9-0">
            Godstrafiken på vägarna är ett stort problem inte bara därför
            att miljön till viss del förstörs utan också därför att det blir
            ökade underhållskostnader för vägnätet. Jag tycker att man skall
            se över underhållskostnaderna. Det gäller att inte banta för mycket
            där.
          </note>
          <note xml:id="i-d54d400c0cb3d32d-0">
            Underhållet av vägar och järnvägar blir då, som jag ser detta,
            en kapitalförstöring.
          </note>
          <note xml:id="i-418d4e8d64afbd2c-0">
            Denna debatt blir nog, som sagt, besvärlig framöver i och med
            att allting skjuts över till kommittén. I
          </note>
          <note xml:id="i-04e143afa2ba39d2-0">
            dag är det tre ärenden från trafikutskottet som skall diskuteras.
            Beträffande alla tre ärendena har utskottet varit finurligt nog
            att skriva att de här frågorna kommer att tas upp i den kommitté
            som nu är tillsatt.
          </note>
          <note xml:id="i-8855ce930241b5f4-0">
            Det är mycket bra att man skall ta upp sådana här frågor. Men
            litet besvärligt blir det. Man borde kanske säga att trafikutskottets
            arbetsuppgifter stannar upp tills utredningen är klar - visserligen
            skulle vi i trafikutskottet då mer eller mindre inte ha något
            att göra under två års tid.
          </note>
          <note xml:id="i-624275882986eae5-0">
            Herr talman! Med detta yrkar jag bifall till reservation 3 i
            detta betänkande.
          </note>
          <note xml:id="i-fac7350612319b43-0">
            Anf. 34 ELISA ABASCAL REYES (mp)
          </note>
          <note xml:id="i-6b836ab1a742a32b-0">
            Herr talman! Riksdagens ledamöter har i dag att ta ställning
            till trafikutskottets betänkande om trafikpolitikens inriktning.
            För dem som förväntat sig ett betänkande där man lyckats absorbera
            alla de idéer som faktiskt flödar i samhället är det en stor besvikelse
            att läsa betänkandet. Det är nästan med en viss aktning man måste
            konstatera majoritetens förmåga att vägra anpassa sig och anamma
            nytt tänkande.
          </note>
          <note xml:id="i-7dbb5270cfe45e46-0">
            Politiskt mod är också därmed uteslutet ur bilden. För oss miljöpartister
            blir betänkandet en tråkig påminnelse om förlegat trafiktänkande,
            som fortfarande dominerar.
          </note>
          <note xml:id="i-ed80c048b065c1a9-0">
            Med denna inledning hoppas jag att det framgår att Miljöpartiets
            syn på trafikpolitiken står i radikal motsats till majoritetens.
          </note>
          <note xml:id="i-2c10244efeef5c8f-0">
            Trafiken, dvs. kommunikationerna, är en faktor som har avgörande
            betydelse i vårt samhälle. Bra kommunikationer - såväl verbala,
            auditiva och visibla som fysiska - ger människor frihet. Frihet
            är en grundsten för livskvalitet. Jag, liksom många andra, känner
            att bilexemplet har ett visst berättigande. Det är en frihet för
            individen att kunna förflytta sig. Ändå finns det anledning att
            ifrågasätta bilexemplet. Jag återkommer senare till det.
          </note>
          <note xml:id="i-9631324bc0e1bda9-0">
            Trafiken, kommunikationerna, är som sagt mycket viktiga och inverkar
            på flera sätt i våra liv och i vårt samhälle. Trafiken skapar
            möjligheter för näring och handel. Kommunikationernas väsentlighet
            i olika sammanhang är mångfasetterad och kanske svår att få ett
            grepp om i ett helhetsperspektiv, något som det nya tänkandet
            kräver - dvs. ett globalt perspektiv.
          </note>
          <note xml:id="i-02a170ec9f605445-0">
            Jag har full förståelse för att det så här på morgonkvisten kan
            vara litet svårt att sätta t.ex. länstrafiken i Älvsborgs län
            i samband med växthuseffekten och den klimatkonvention som nu
            är aktuell. Men det tänkandet är nödvändigt. Vi hoppas att det
            så småningom kommer.
          </note>
          <note xml:id="i-eda9bb021ebb685e-0">
            Problemet med förlegade kommunikationssystem och transportsätt
            är ganska allvarligt, därför att dessa är så att säga mycket djupt
            fundamenterade i vårt samhälle. Ta t.ex. flyget. Dess främsta
            fördel skulle jag vilja säga är tidsvinsten. Den största nackdelen
            med flyget är att det är väldigt ineffektivt energimässigt och
            ger mycket stora utsläpp. Detta skulle behöva mätas per person
            eller kilo. Därmed blir bilden ganska tydlig.
          </note>
          <note xml:id="i-9ddd0bee01a7a06d-0">
            Sjöfarten är däremot mycket energieffektiv men står får mycket
            stora utsläpp av t.ex. kväveoxider, svaveloxider och kolmonoxider.
          </note>
          <note xml:id="i-9972e406978658a6-0">
            Det välbekanta tåget är ett av de renaste transportsätt som vi
            känner till. Men tågtrafiken är en väldigt kapitalintensiv verksamhet
            som med stor svårighet bär sina kostnader.
          </note>
          <note xml:id="i-fa543b9213b1b439-0">
            Bilismen ger svåra konsekvenser för vårt samhälle. Problemet
            är inte en bil. Problemet är inte heller tusen, tiotusen eller
            en miljon bilar. Problemet är flera hundra miljoner bilar. Det
            är så samhället ser ut i dag.
          </note>
          <note xml:id="i-14345b4836e15523-0">
            Vi lever i ett bilsamhälle. Frågan är hur mycket det skall inverka
            för att vi skall förändra förhållandet.
          </note>
          <note xml:id="i-0ac09ed20a362fe0-0">
            Är det en naturlag att bilismen skall öka eller inte?
          </note>
          <note xml:id="i-7b29bb1c2168de9e-0">
            Somliga säger att det är det. Jag och många med mig säger att
            det inte är det. Jag tror att det gäller att skapa förutsättningar
            för en gynnsam utveckling för miljövänligare transportsätt.
          </note>
          <note xml:id="i-4637b7a20acd7b23-0">
            Vi vet att en ökning av bilismen inte är naturlagsbunden. Det
            är inte så att det bara kommer att bli en massa bilar, utan det
            är fråga om en medveten påverkan. Ett exempel på detta är just
            de industristöd som pumpades in i bilindustrin i EU på 80-talet,
            då efterfrågan på personbilar faktiskt sjönk. Tänk om man hade
            tagit till vara den naturliga marknadssituationen med en minskad
            efterfrågan i stället för att arbetsmarknadspolitiskt och regionalpolitiskt
            satsa på ett miljödåligt transportsätt.
          </note>
          <note xml:id="i-f393b01c124ca686-0">
            Att en bil ger frihet för en person håller jag med om. Jag tycker
            själv att det kan vara ganska roligt att åka bil. Men ett bilsamhälle
            är ett gissel för kollektivet, och det måste vi utgå ifrån. Det
            är ett gissel för dem som vi delar planeten med.
          </note>
          <note xml:id="i-91127aecd4fce11e-0">
            Om det är någon i sittande församling som tror att vi miljöpartister
            vill förbjuda alla bilar och flygplan och att norrlänningar skall
            cykla till Stockholm i alla väder, så kan vi genast lugna er.
            Vi förstår att ett väldigt nytt tänkande kan leda till missförstånd
            och extrema slutsatser. Vi har inte heller alla lösningar på problemen,
            men vi har en del lösningar. För detta krävs en medveten strategi.
            Vi menar att det är av yttersta vikt att man verkligen har en
            medveten planering som absolut gynnar miljövänliga transportsätt.
          </note>
          <note xml:id="i-a8fe075787b5d45a-0">
            För detta kan inte bilsamhället vara en förutsättning.
          </note>
          <note xml:id="i-80d58804688935f4-0">
            Man måste satsa på de rena transportmöjligheterna och medvetet
            satsa på ekonomisk styrning. Som medlem i EU har Sverige en viktig
            uppgift att delta i den gemensamma trafikplaneringen.
          </note>
          <note xml:id="i-1da0672e9ab4580b-0">
            Dessutom är det viktigt att inte bara centralisera, för centralisering
            innebär också trafikproblem. Därför är det viktigt att stärka
            de regioner som i dag är väldigt svaga. Trafikstockningar och
            överbelastning är inte de allvarligaste problemen. Avsaknaden
            av alternativ är ett lika viktigt problem. Därför vill vi i Miljöpartiet
            se en jämn regionalpolitisk fördelning av satsningarna, så att
            inte satsningarna bara koncentreras till storstäderna. Vi ser
            nämligen styrd centralisering som något ganska negativt.
          </note>
          <note xml:id="i-7d57f578e69650a5-0">
            Kommunikationer är som sagt något väldigt positivt, men frågan
            är hur de utformas. Vi anser inte att utskottets betänkande bjuder
            på några nydanande idéer eller på något verkligt bevis på att
            det kommer att ske en förändring i trafikpolitiken till ett mer
            miljövänligt transportsystem.
          </note>
          <note xml:id="i-e6075e5ae7a400eb-0">
            Det är uppenbart att många enskilda länder inom
          </note>
          <note xml:id="i-b132abae11d51582-0">
            EU, som t.ex. Sverige, genomför enstaka åtgärder.
          </note>
          <note xml:id="i-5bdf5a94d6af512a-0">
            Tyskland har t.ex. ett väldigt bra subventionssystem för elbilar
            osv. Frankrike har snabbtåg, vars miljövänlighet man i och för
            sig kan ifrågasätta. Men det är inte enskilda miljöåtgärder som
            skapar de viktiga förändringarna, utan det är en helhetssyn, något
            vi definitivt saknar i betänkandet. Vi tycker inte att man har
            råd att vänta på Kommunikationskommitténs betänkande. Vi kan helt
            enkelt inte vänta i två år på att det skall hända något, som Karl-Erik
            Persson sade.
          </note>
          <note xml:id="i-bafc32933546f033-0">
            Vi måste ha politiskt mod att förändra i dag. Annars kommer det
            att gå mycket dåligt.
          </note>
          <note xml:id="i-3430ddc3510fc68a-0">
            Med detta vill jag yrka bifall till reservation nr 4.
          </note>
          <note xml:id="i-0c84d7dd89e82621-0">
            Anf. 35 WIGGO KOMSTEDT (m)
          </note>
          <note xml:id="i-90a94cab85c15229-0">
            Herr talman! Jag vill börja med att be om ursäkt för det strul
            som har uppstått genom ett missförstånd, vilket gör att talarlistan
            blivit litet förändrad.
          </note>
          <note xml:id="i-412a6a2370c5c737-0">
            Samhällets transportbehov har ökat i allt snabbare takt under
            hela 1900-talet. Olika former av transporter av gods och människor
            ställer olika krav på kommunikationssättet beroende på färdsträcka,
            tid och ekonomi. Vi behöver därför goda förutsättningar för en
            mångfald av kommunikationssätt.
          </note>
          <note xml:id="i-7403af53413479f3-0">
            Den som skall transportera något eller skall genomföra en resa
            måste kunna väga de olika kommunikationsmöjligheternas för- och
            nackdelar mot varandra och därefter välja det kommunikationssätt
            som passar de egna förutsättningarna bäst, sett utifrån kostnad,
            kapacitet och andra faktorer.
          </note>
          <note xml:id="i-a9a21ede95005185-0">
            De olika transportmöjligheterna är en förutsättning för att den
            enskilda människan skall kunna utnyttja sin frihet att fritt förflytta
            sig och för att företagen skall kunna finna de mest effektiva
            transportlösningarna.
          </note>
          <note xml:id="i-d11f5df0a81fb7b4-0">
            Vårt lands geografi understryker behovet av att utifrån olika
            förutsättningar finna det bästa transportsättet. Skillnaderna
            mellan glesbygd och tätort är stora, och landets vidsträckta utformning
            ställer särskilda krav.
          </note>
          <note xml:id="i-965fbdb39eb53953-0">
            Även för att uppnå den mest samhällsekonomiska lösningen bör
            vi sträva efter en konkurrensneutralitet mellan de olika trafikslagen.
            De olika trafikslagen måste på sikt bära sina egna kostnader,
            inklusive påverkan på miljön. Olika kommunikationssätt skall varken
            subventioneras eller straffbeskattas. För att detta skall bli
            möjligt krävs så marknadsanpassade lösningar som möjligt, utnyttjanderelaterade
            finansieringar, fortsatt avreglering, privatisering av statliga
            trafikföretag, konkurrensutsättning av de verksamheter som fortfarande
            bedrivs som monopol och en fördelaktig reglering.
          </note>
          <note xml:id="i-11407fc853450955-0">
            I en lågkonjunktur kan det vara motiverat med en högre nivå än
            den normala på investeringar, vilket också beslutades om av den
            borgerliga regeringen.
          </note>
          <note xml:id="i-8cbd7dc6a9a4fbc7-0">
            I nuvarande högkonjunktur kan det vara motiverat att minska ambitionsnivån
            för infrastrukturinvesteringar. I nuläget är det dessutom en fullständig
            nödvändighet för att bidra till en sanering av statsfinanserna
            och därmed en sänkt räntenivå, vilket på sikt gör de fortsatta
            investeringarna billigare.
          </note>
          <note xml:id="i-147104b3e022fb6c-0">
            Vi moderater har presenterat ett omfattande och konkret sparprogram.
            Vi har valt att inte ducka utan att se sanningen såsom den är.
            Mot bakgrund av de senaste veckornas ekonomiska utveckling - den
            så sent som igår ytterligare försvagade kronan och de höjda räntorna
            - utgör vårt program en sparmeny som
          </note>
          <note xml:id="i-c5b80646cab35b34-0">
            Göran Persson kan luta sig mot den dagen han kommer till insikt
            om att Sverige behöver ett kraftigt sparpaket.
          </note>
          <note xml:id="i-75b5c812d06ec0c0-0">
            Inom trafikpolitikens område har vi främst valt att utsträcka
            tiden för det fullständiga genomförandet av det 98-miljardersprogram
            för byggande av vägar och nyinvesteringar i stomjärnvägar som
            den borgerliga regeringen tog fram och som riksdagen fastställde.
            Vi anser att det är acceptabelt om programmet tar ytterligare
            något eller ett par år att genomföra, men vi är fast beslutna
            att genomföra programmet. Det är nämligen bättre att i nuläget
            underhålla de vägar och järnvägar som vi har än att bygga nya
            som vi inte har råd att underhålla.
          </note>
          <note xml:id="i-2b03ded5c38a420e-0">
            Utöver nivåsänkningen av investeringar i infrastrukturen har
            vi föreslagit ytterligare besparingar på drygt 800 miljoner kronor.
            Dessa besparingar har inriktats på minskade subventioner och en
            ökad marknadsanpassning, vilket även förutsätter en fortsatt avreglering
            och konkurrensutsättning av de berörda verksamheterna.
          </note>
          <note xml:id="i-1a2f2947b815b362-0">
            Det är bara att beklaga att Socialdemokraterna inte har vågat
            ställa upp på våra besparingsförslag, men det sviktande modet
            är ju kännetecknande för hela budgethaveriet.
          </note>
          <note xml:id="i-8417a01fa32861df-0">
            Vi förespråkar att varje trafikslag skall bära sina egna kostnader,
            inklusive påverkan på miljön.
          </note>
          <note xml:id="i-45c3186df05bda5f-0">
            Inom vägtrafikens område medför detta ett behov av klarare redovisning
            av biltrafikens kostnader och intäkter, vilket kan uppnås genom
            att delar av de nuvarande skatterna på fordon och drivmedel görs
            om till en allmän vägavgift som relateras till det verkliga utnyttjandet
            av vägarna. Vidare anser vi att trafikbeskattningen bör harmoniseras
            med vad som huvudsakligen gäller inom övriga EU. Detta är inte
            minst viktigt för att våra svenska trafikföretag inte skall erhålla
            konkurrensnackdelar.
          </note>
          <note xml:id="i-db593cbe0d33503f-0">
            Investeringarna i infrastruktur måste i framtiden hållas på en
            mer jämn och långsiktig nivå. Av den anledningen bör kommunikationspolitiken
            på sikt erhålla ett eget mål, t.ex. relaterat i procent av BNP.
          </note>
          <note xml:id="i-6da1d354482f7ef5-0">
            Vägunderhållet har under många år eftersatts. I framtiden bör
            man koppla underhållsanslagen till befintliga och nya investeringar
            för att undvika kapitalförstöring.
          </note>
          <note xml:id="i-4a036c9fe1463615-0">
            Marknadslösningar för nya trafikinvesteringar bör prövas där
            så är möjligt enligt den modell som användes för exempelvis Arlandabanan.
          </note>
          <note xml:id="i-6e9a36aafcceb291-0">
            Kollektivtrafiken bör alltid upphandlas i konkurrens.
          </note>
          <note xml:id="i-e3ea75dbf524fd81-0">
            Järnvägsföretagen måste bli mer marknadsorienterade. SJ:s roll
            som myndighet bör upphöra. Verksamheten måste avregleras och prissättningen
            bli fri.
          </note>
          <note xml:id="i-e5a4cd7ff6c1445c-0">
            Konkurrens mellan företagen skall tillåtas, och spåren skall
            öppnas för trafik av andra än det stora nationella företaget.
          </note>
          <note xml:id="i-9ded2e48d16e0aa8-0">
            Genom att Banverket ansvarar för infrastrukturen och myndighetsutövningen
            samt att konkurrens tillåts kan SJ på sikt bolagiseras och så
            småningom även privatiseras. Banverket skall upphandla investeringar
            och konkurrens mellan marknadens aktörer för att minska kostnaderna.
          </note>
          <note xml:id="i-e23147c8ba7677bf-0">
            Även en upphandling i konkurrens av trafiken på de olönsamma
            järnvägslinjerna bidrar till att minska statens utgifter.
          </note>
          <note xml:id="i-157baa7cfb769c1a-0">
            Vid en fortsatt utbyggnad av infrastrukturen bör integration
            med det västeuropeiska järnvägsnätet prioriteras.
          </note>
          <note xml:id="i-6330b04b80a35fd8-0">
            Inom sjöfartsområdet bör de svenska rederierna ges samma möjligheter
            som övriga svenska företag att bedriva verksamhet i utlandet på
            samma villkor som gäller för de utländska konkurrenterna. Inom
            den europeiska unionen måste den svenska regeringen kraftfullt
            verka för en gemensam sjöfartspolitik som utan subventioner och
            diskriminerande lagstiftning bygger på affärsmässigt sunda förhållanden.
          </note>
          <note xml:id="i-27a1064d132bb795-0">
            En översyn av reglerna för partrederier måste göras i syfte att
            öka tillströmningen av riskvilligt kapital, och återanskaffningsfonderna
            för skepp bör återinföras.
          </note>
          <note xml:id="i-b75fe3e4ef7897eb-0">
            Den avreglering av luftfartsmarknaden som den borgerliga regeringen
            initierade har bidragit till att öka konkurrensen och sänka prisnivån.
            Det finns ej heller några argument för att staten skall vara delägare
            i ett flygtrafikbolag, varför det svenska moderbolaget i SAS bör
            privatiseras.
          </note>
          <note xml:id="i-6be3126f72c683c5-0">
            Luftfartsverket verkar redan i dag självfinansierat och i bolagsliknande
            form. Detta gör en framtida bolagisering och på sikt en privatisering
            möjlig. Ett första steg är att privatisera Arlanda flygplats,
            vilket ger ökade möjligheter att finna riskvilligt kapital för
            de nödvändiga nyinvesteringarna.
          </note>
          <note xml:id="i-ecf390c7da6a987b-0">
            Slutligen, herr talman, vill jag understryka vikten av att vi
            inom ramen för EU-samarbetet verkar i samma riktning som jag här
            har antytt. I synnerhet är det viktigt att verka för en konkurrens
            på lika villkor mellan svenska och övriga länders transportföretag.
          </note>
          <note xml:id="i-9cca5f340b7e6b68-0">
            Sverige skall vara pådrivande inom EU genom en fortsatt avreglering
            och upphävande av konkurrenshinder samt utveckla ett gemensamt
            europeiskt kommunikationssystem.
          </note>
          <note xml:id="i-45d79631155b8a4c-0">
            En politik med dessa riktlinjer leder till en bättre samhällsekonomi
            och en utveckling av en effektiv infrastruktur.
          </note>
          <note xml:id="i-12e0b166f0bacdef-0">
            Herr talman! Jag ber att få yrka bifall till reservation nr 1.
          </note>
          <note xml:id="i-609b49ff47fd5fd6-0">
            Anf. 36 MONICA ÖHMAN (s)
          </note>
          <note xml:id="i-500e82abb0994797-0">
            Herr talman! Vice ordföranden i trafikutskottet hade gjort en
            miss när det gäller talarlistan. Men från socialdemokratiskt håll
            är vi generösa. Därför bjuder vi på den här möjligheten att komma
            in i debatten.
          </note>
          <note xml:id="i-fa7532a11b15ed4f-0">
            Herr talman! I det här betänkandet behandlas två förslag från
            regeringen. Det ena handlar om besparingar inom departementets
            område. Det andra förslaget innebär att investeringsplanerna i
            framtiden skall revideras vart fjärde år i stället för som nu
            vart tredje år. Dessutom har utskottet i betänkandet behandlat
            ett stort antal motioner som handlar om trafikpolitikens inriktning
            och även om infrastruktursatsningar i olika delar av landet.
          </note>
          <note xml:id="i-9f773a7731e488c3-0">
            Herr talman! 1988 fattade riksdagen beslut om det övergripande
            målet för trafikpolitiken. Det var att erbjuda medborgarna i landets
            olika delar en tillfredsställande, säker och miljövänlig trafikförsörjning
            till lägsta möjliga samhällsekonomiska kostnad.
          </note>
          <note xml:id="i-3acbb7e8700f05fc-0">
            Under fjolåret ansåg riksdagen att det på nytt var dags att se
            över trafikpolitiken. Man beslutade att tillsätta en kommission
            som fick i uppdrag att utarbeta en ny nationell kommunikationsplan.
            Regeringen har fattat beslut om direktiv till kommissionen, och
            den har även tillsatts.
          </note>
          <note xml:id="i-643d1461c244e4b2-0">
            Kommissionen skall ur ett helhetsperspektiv utreda trafik- och
            informationsteknikens frågor. Förutom rena trafikfrågor skall
            kommissionen även se över miljöfrågorna, infrastrukturens utformning,
            investeringsplanernas inriktning, dimensionering av trafiken,
            finansieringsfrågor, regionalpolitiska effekter samt åtgärder
            på informationsteknikens område. När det gäller informationstekniken
            skall man också titta på tele- och datakommunikationernas möjligheter.
            Karl-
          </note>
          <note xml:id="i-efbba3be9a00048d-0">
            Erik Persson sade att han var besviken över att frågan om den
            regionala effekten på trafiken saknades. Men det finns alltså
            med i utredningens uppdrag, och det är någonting som vi kanske
            får anledning att återkomma till senare.
          </note>
          <note xml:id="i-aa5b89931ff7fdf7-0">
            Kommissionen har mycket vida direktiv som skall bilda ett underlag
            för att få ett samlat kommunikationspolitiskt ställningstagande,
            som regeringen har för avsikt att förelägga riksdagen 1997.
          </note>
          <note xml:id="i-62434c3e8701755b-0">
            Men det pågår också ett stort antal andra utredningar inom departementets
            område. Det handlar om att lägga fram ett långsiktigt sjöfartspolitiskt
            program.
          </note>
          <note xml:id="i-49d308158cecbeac-0">
            Det finns en särskild kommitté som arbetar med ökad sjösäkerhet.
            Inom departementet arbetar man med informationsteknikprogram.
            Utredning pågår om hur vägtullar skall vara utformade. Dessutom
            är Trafikoch klimatkommittén i slutskedet av sitt arbete. Det
            är alltså ett väldigt brett fält som täcks.
          </note>
          <note xml:id="i-d0398cfd26fee811-0">
            Alla motioner som har behandlats i detta betänkande berörs på
            ett eller annat sätt av de pågående utredningarna. Därför har
            utskottsmajoriteten ansett att riksdagen nu inte bör ta ställning
            till de enskilda förslagen.
          </note>
          <note xml:id="i-c2d5340a839ba57a-0">
            Enligt utskottets mening är det riksdagens och regeringens uppgifter
            att anvisa medel och att ange övergripande ramar och riktlinjer
            för investeringsplaneringen. Med en sådan här målstyrd organisation
            bör riksdagen normalt inte ta ställning till konkreta krav på
            investeringar och underhållsåtgärder i olika delar av trafiksystemet.
            Det är anledningen till att utskottet avstyrker ett ganska stort
            antal motioner just på det här området.
          </note>
          <note xml:id="i-d41424e5bbea105b-0">
            När det gäller besparingar har man inom departementet ålagts
            att fram till 1998 göra en besparing på
          </note>
          <note xml:id="i-c0943d45e1630571-0">
            2,9 miljarder kronor. Från utskottets sida ser vi det statsfinansiella
            läget så allvarligt att vi inte har något att erinra mot denna
            besparing. Det innebär i praktiken bl.a. att vissa senareläggningar
            måste göras av infrastruktursatsningar, och det gäller såväl väg-
            som järnvägsinvesteringar.
          </note>
          <note xml:id="i-790c0d45a8424545-0">
            I fråga om investeringsplaneringen föreslår regeringen fyraåriga
            perioder i stället för som nu treåriga.
          </note>
          <note xml:id="i-c61bb8de4be85ef8-0">
            Detta är en uppfattning som också utskottet delar. Det har att
            göra med att riksdagen har beslutat om fyraåriga mandatperioder.
            I konsekvens med detta bör också perioderna när det gäller investeringsplaneringen
            förlängas.
          </note>
          <note xml:id="i-6d9be4b11c2110cf-0">
            Så några ord om EU. Vårt medlemskap I EU innebär att vi nu har
            nya möjligheter att tillsammans med medlemsländerna utforma trafikpolitiken.
            Utskottet anser att det ligger ett stort värde i att vi i så stor
            politisk enighet som möjligt kan vara pådrivande i frågor som
            gäller utformningen av trafikpolitiken, miljöanpassade kommunikationer,
            strävandet efter likvärdiga konkurrensvillkor för olika trafikgrenar
            och infrastrukturens utbyggnad i Europa.
          </note>
          <note xml:id="i-aa39853ce5fe1a7f-0">
            Men medlemskapet i EU innebär självfallet inte att förbindelserna
            med Östeuropa skall försvagas.
          </note>
          <note xml:id="i-e0aac0ce2571db06-0">
            Utskottet förutsätter att regeringen kommer att föra diskussioner
            med bl.a. länderna runt Östersjön om infrastrukturens utbyggnad.
          </note>
          <note xml:id="i-51fc96e65c13a27f-0">
            Fru talman! Det råder ganska stor samsyn mellan de olika politiska
            partierna när det gäller de övergripande trafikpolitiska målen.
            Trots detta har fyra reservationer fogats till betänkandet. Även
            Sivert Carlsson och Karl-Erik Persson var inne på den samsyn som
            råder, vilket vittnar om att vi har varit ganska överens. Det
            mesta som tas upp i dessa reservationer ingår i det uppdrag som
            de omnämnda utredningarna redan har. Därför är det svårt att förstå
            varför reservationerna över huvud taget har avgivits.
          </note>
          <note xml:id="i-ae626791ea27043a-0">
            Vi har här i riksdagen tillämpat principen att när utredning
            pågår, får utredningen verka och arbeta färdigt innan vi går in
            och bryter. Våra kamrater som har fått i uppdrag att sitta i dessa
            utredningar skulle nog inte bli så glada om riksdagen började
            att fatta beslut på områden som de har att utreda.
          </note>
          <note xml:id="i-0889772f2c935829-0">
            Jag kan konstatera att moderaterna nu i sin reservation accepterar
            någon form av vägtullar - det rör sig i alla fall om någon sorts
            belastning för trafikanter.
          </note>
          <note xml:id="i-70c5dd58c6c84eba-0">
            Men man kallar det för trängselavgift. För övrigt tycker jag
            att både Wiggo Komstedts anförande och reservationen andas något
            av marknadens lovsång.
          </note>
          <note xml:id="i-949d66bd876d4c29-0">
            I Miljöpartiets reservation har jag fastnat för en speciell mening.
            Jag citerar: "De fördelar som bil och flyg erbjuder är emellertid
            så pass uppskattade och etablerade att det krävs alternativ som
            inte stör samhällets funktion och utveckling." Är det detta som
            är den nydanande idén? Jag måste säga säga att jag har väldigt
            svårt att tolka vad som står i den här meningen. Men jag tolkar
            det så att Miljöpartiet ändå inser att det inte är med restriktioner
            och politiska beslut som detta styrs, utan det är medborgarna
            som styr valet av kommunikationsmedel.
          </note>
          <note xml:id="i-1083cf2281fdf377-0">
            Elisa Abascal Reyes sade att vi lever i ett bilsamhälle, men
            att detta inte är naturlagsbundet. Ja, det kan jag väl ställa
            upp på. Sedan sade hon att Miljöpartiet inte menar att norrlänningarna
            skall cykla till Stockholm. Nej, tack och lov för det. Jag vill
            lova Elisa
          </note>
          <note xml:id="i-811557a669de6485-0">
            Abascal Reyes att jag har en viss erfarenhet. Skulle det vara
            så att jag skulle cykla till Stockholm för att fullgöra mitt uppdrag
            i riksdagen fick jag åka hit på hösten och hem eventuellt till
            jul. Sedan fick jag cykla tillbaka till Stockholm i januari och
            cykla hem på sommaren. Jag skulle inte hinna cykla.
          </note>
          <note xml:id="i-2a7f873823ddac69-0">
            Jag vet också vad det innebär att vara norrlänning, bo i ett
            glesbygdslän och tro att man skall kunna utnyttja allmänna kommunikationer.
            Jag tycker att
          </note>
          <note xml:id="i-0d6df95de7f5d3c7-0">
            Miljöpartiet borde fundera litet grand. Vi skall naturligtvis
            verka för en miljövänlig trafik, men jag ställer inte upp på tanken
            att vi på något sätt skulle förbjuda människor att köra bil.
          </note>
          <note xml:id="i-70072c6b539ada56-0">
            Fru talman! Med det anförda yrkar jag bifall till utskottets
            hemställan i dess helhet och avslag på reservationerna.
          </note>
          <note xml:id="i-27cad9ea5ddc42db-0">
            Anf. 37 KARL-ERIK PERSSON (v) replik
          </note>
          <note xml:id="i-87d8cada365ee374-0">
            Fru talman! Monica Öhman sade att jag var rädd att de regionalpolitiska
            frågorna skulle komma bort.
          </note>
          <note xml:id="i-e144b5c67f055930-0">
            Nu är ju inte jag så lättskrämd av mig. Och förresten är jag
            så pass läskunnig att jag har kunnat ta del av direktiven. På
            s. 12 står det också om regionala effekter. Så jag är inte alls
            rädd för att de skall komma bort. I så fall har Monica Öhman misstolkat
            mig. Vad jag sade var att man måste beakta de regionala problemen,
            kanske på ett annat sätt än vad man gjorde i
          </note>
          <note xml:id="i-10450a7b3d1a7078-0">
            1988 års trafikpolitiska beslut. Sett utifrån det beslutet och
            hur kommunikationerna ser ut i regionerna i dag, har man ju misslyckats.
            Det var så jag menade, och det var därför som jag tog upp den
            frågan.
          </note>
          <note xml:id="i-3c4fc50df7b1b9a7-0">
            Framför allt glesbygden har inte fått några bättre kommunikationer.
            Sverige har inte blivit som man från Televerket sade, dvs. mycket
            rundare med de nya telekommunikationerna. När det gäller trafikpolitiken
            i övrigt ser Sverige ut som det gör.
          </note>
          <note xml:id="i-aa8322ffab2e0f59-0">
            Sedan återkommer jag till detta med kommittéerna. Jag har inte
            uttryckt annat än att det är bra att de har tillsatts. Som jag
            ser det är det ändå litet problematiskt. Vad skall vi göra i trafikutskottet
            om vi inte kan göra någonting och om vi nästan blir kritiserade
            när vi avger reservationer? Skall man då lägga ner trafikutskottet?
            Eller vad skall vi syssla med under de kommande två åren? Det
            är ju så länge som åtminstone den här kommittén skall arbeta.
          </note>
          <note xml:id="i-933427f74b4430db-0">
            Anf. 38 MONICA ÖHMAN (s) replik
          </note>
          <note xml:id="i-470e18578ec11679-0">
            Fru talman! Jag tror inte att Karl-Erik Persson och jag behöver
            föra någon längre diskussion om regionalpolitiken och effekterna.
            Som norrlänning är jag naturligtvis mycket angelägen om att vi
            har en fungerande trafik även i glesbygden och på landsbygden.
          </note>
          <note xml:id="i-33a8dbb49a665c26-0">
            Jag tycker att både Karl-Erik Persson och jag skall acceptera
            att kommittén får arbeta. Sedan får vi se hur förslaget blir.
          </note>
          <note xml:id="i-d6bcd46e03c71d29-0">
            När det gäller vad vi skall göra i trafikutskottet har jag icke
            för avsikt att låta utskottet vara vilande under den tid som kommittéerna
            arbetar. Vi kommer säkert att hitta uppgifter även i trafikutskottet.
            Så Karl-Erik
          </note>
          <note xml:id="i-febbbbf33f804b52-0">
            Persson kan vara lugn.
          </note>
          <note xml:id="i-7db896963aecd8f7-0">
            Anf. 39 KARL-ERIK PERSSON (v) replik
          </note>
          <note xml:id="i-1396267dfdb1e185-0">
            Fru talman! Det är bra att vi är överens om de regionalpolitiska
            målen. Under åren som gått har man, som jag sagt förut, misslyckats
            i det avseendet. Både när det gäller godshanteringen och när det
            gäller transporterna har glesbygden drabbats oerhört hårt.
          </note>
          <note xml:id="i-4f16813b358e5a59-0">
            Det innebär problem för företag som kanske vill nyinvestera i
            dessa områden. Om man samtidigt missgynnas av transporterna får
            vi ingen utveckling. Det är jättebra om den sittande kommittén
            kan ta del av den debatt som förs framöver och ta till sig de
            synpunkter som kommer fram.
          </note>
          <note xml:id="i-66e4c6cde67301fa-0">
            Jag kan i detta sammanhang säga att jag gläder mig åt att vi
            kan fortsätta att arbeta i trafikutskottet, men frågan är: Med
            vad?
          </note>
          <note xml:id="i-60816b0e993dc2bc-0">
            Anf. 40 ELISA ABASCAL REYES (mp)
          </note>
          <note xml:id="i-95ed3d3a11b2b55b-0">
            replik
          </note>
          <note xml:id="i-1149c158b07e9cff-0">
            Fru talman! Det var typiskt att Monica Öhman skulle fästa sig
            vid det som Miljöpartiet inte vill ha och aldrig har påstått sig
            vilja ha heller, t.ex. förbud av bilar. Vi i Miljöpartiet har
            aldrig sagt att vi skall förbjuda bilarna. Tvärtom har vi vid
            upprepade tillfällen i kammaren sagt att det är precis vad vi
            inte vill.
          </note>
          <note xml:id="i-eb2d62aa8c538bab-0">
            Vi vill däremot tillgripa de medel och den teknik som faktiskt
            finns för att styra utvecklingen på ett sätt som gynnar miljövänliga
            transportsätt och skapar alternativ. Därmed kommer jag till den
            mening som Monica
          </note>
          <note xml:id="i-3db6f2866aad7ed1-0">
            Öhman fann så kryptisk och som hon inte förstod andemeningen
            av, nämligen att vissa transportslag, t.ex. bil och flyg, erbjuder
            sådana fördelar att man måste kunna kompensera med fullgoda alternativ.
          </note>
          <note xml:id="i-b23ae8eeeeae61f7-0">
            Med det menas precis det som står, en verklighetsförankring.
            Vi förordar realistiska alternativ. Vi tror även att det går att
            skapa sådana. Det är precis vad som står där, ingenting annat.
          </note>
          <note xml:id="i-69382468937d9024-0">
            Jag vet inte om jag skall behöva kommentera detta med Norrland.
            Vi har aldrig sagt att vi skulle ha sådana alternativ. Vi vill
            ha ett vettigt transportsystem. Vi har visat på olika exempel,
            t.ex. regionala spårvägar och olika former av andra alternativ,
            för att hitta lösningar för just regiontrafiken.
          </note>
          <note xml:id="i-a103e5f2eb3e8462-0">
            På tal om gynnsamma förutsättningar skall jag nämna "The royal
            commission on environmental pollution", som är en brittisk kommission
            som kommit ut med 18 olika betänkanden. Den konstaterar bl.a.
            att för varje meter bilväg som man bygger genererar man ytterligare
            biltrafik. Det är där man talar om att skapa förutsättningar.
            Är det den väg man vill välja, så var så god, men vi kommer inte
            att stå tysta och se på den utvecklingen. Där menar vi att det
            krävs politiskt mod och handlingskraft för att agera.
          </note>
          <note xml:id="i-78a26cb13c9cbae3-0">
            Anf. 41 MONICA ÖHMAN (s) replik
          </note>
          <note xml:id="i-54a4f8155814d697-0">
            Fru talman! Elisa Abascal Reyes talade själv om de stora problemen
            på grund av de många bilarna. Då måste man tolka det så att ni
            vill minska antalet bilar.
          </note>
          <note xml:id="i-fa6b20c38ec1abb3-0">
            Elisa Abascal Reyes sade att det inte handlar om någon naturlag.
          </note>
          <note xml:id="i-6b83edafc1871d04-0">
            Det är bra om vi kan verka tillsammans för att dels ställa krav
            på miljöindustrin att den skall förbättra bilarna, dels satsa
            på kollektiva lösningar där det går.
          </note>
          <note xml:id="i-0c969af93639b78c-0">
            Men det är inte alldeles enkelt, för man kan inte flytta över
            från den ena delen av landet till den andra och säga att det skall
            fungera med kollektiva lösningar.
          </note>
          <note xml:id="i-ad49b03e75663445-0">
            Jag tänker t.ex. på Norrbotten, ett område som upptar en fjärdedel
            av landets yta men som har väldigt litet folk, 260 000 människor.
            Det skall mycket till för att få kollektivtrafiken att gå runt
            i ett sådant län. Man får ha litet balans i debatten och inte
            säga att vi i alla lägen skall styra dithän.
          </note>
          <note xml:id="i-b3540c3d579832e0-0">
            Tolkar jag den senaste repliken rätt om jag tolkar den så att
            vi tillsammans skall verka för bättre miljö på vägarna och i trafiken
            i övrigt, för bättre bilar och i den mån det går för kollektiva
            lösningar.
          </note>
          <note xml:id="i-ef4b7e0c07b50c8c-0">
            Anf. 42 ELISA ABASCAL REYES (mp)
          </note>
          <note xml:id="i-95ed3d3a11b2b55b-1">
            replik
          </note>
          <note xml:id="i-b516309a9eddce95-0">
            Fru talman! Jag verkar gärna tillsammans med socialdemokraterna
            om de visar vilja till det. Vi har inte menat att kollektivtrafiken
            är den enda lösningen.
          </note>
          <note xml:id="i-7cad452b24f6c818-0">
            Däremot kan vi peka på bristerna och de grava konsekvenserna
            av en ökning av transporterna med lastbil, t.ex. från Norrland.
            Därför vill vi skapa förutsättningar för att godstransporterna
            skall kunna ske med sjöfart och järnväg i större utsträckning
            än i dag. Vi tror att det är framtidens transportsätt som långsiktigt
            kan vara hållbara.
          </note>
          <note xml:id="i-b2b297950b99664e-0">
            Vi är inte ensidigt inställda på kollektivtrafik, absolut inte.
            Vi har varit med på en motion där man förespråkar Botniabanans
            utbyggnad i dess helhet, vilket jag tror att även Monica Öhman
            skulle uppskatta. Men socialdemokraterna har avvisat detta. Jag
            förstår inte vad likriktningen i vår politik skulle innebära.
          </note>
          <note xml:id="i-35e7f7c2465cd823-0">
            Anf. 43 MONICA ÖHMAN (s) replik
          </note>
          <note xml:id="i-14cf6a6345c46a74-0">
            Fru talman! Jag måste säga att jag inte förstår var motsättningarna
            finns. För majoriteten finns det inga motsättningar. Man skall
            frakta på sjö och järnväg när det är möjligt, har också vi tyckt.
            Vi har tillsammans
          </note>
          <note xml:id="i-ef206fe021993b2f-0">
            - och vi har varit helt eniga i denna riksdag - sagt att vi skall
            verka för att vi nationellt skall få behålla 24-
          </note>
          <note xml:id="i-84dcaefca9a73f5f-0">
            metersbilarna. Det har att göra med att vi inte vill öka antalet
            lastbilar. Vi vill att de långa timmertransporterna skall kunna
            gå på de långa bilarna inom Sveriges gränser.
          </note>
          <note xml:id="i-c95f6f7c136341d6-0">
            Elisa Abascal Reyes nämnde Botniabanan. Det finns anledning att
            återkomma till den frågan, som ju behandlas i ett senare betänkande
            i dag. Men återigen:
          </note>
          <note xml:id="i-c6b294857b12827b-0">
            Var finns realismen? Hur är det med Bothniabanan ända upp? Hur
            är underlaget? Elisa Abascal Reyes kan kanske fundera på detta
            fram till dess att betänkandet skall debatteras.
          </note>
          <note xml:id="i-eca6fd2ab7c0089f-0">
            Anf. 44 WIGGO KOMSTEDT (m) replik
          </note>
          <note xml:id="i-a4b4d63482558b8f-0">
            Fru talman! Det är riktigt att vi en tradition i det svenska
            parlamentet att inte diskutera frågor som är föremål för utredning.
            Men det är också riktigt, som någon påpekade tidigare, att allting
            ligger snart nergrävt i Kommunikationskommittén, den som är döpt
            till Komkom. Den borde kanske ha döpts till Kom med förslag snabbt.
            Det är uppenbart att vi relativt fort måste komma fram till ett
            beslut därför att det accelererar väldigt fort på trafikens område.
          </note>
          <note xml:id="i-8419fcf38a99aee4-0">
            Monica Öhman frågade varför det egentligen finns en reservation.
            Den mynnar helt enkelt ut i att vi ett annorlunda synsätt. Kalla
            det för marknadens lag, det går utmärkt att kalla det för det.
            Vi tycker nämligen att marknaden skall ha ett inflytande när det
            gäller kommunikationerna. Vi går längre i våra besparingar när
            det gäller kommunikationsväsendet än majoriteten på grund av de
            svenska statsfinanserna.
          </note>
          <note xml:id="i-d139340ebc35a34e-0">
            Man diskuterar vad som är glesbygd. Vi menar att det faktiskt
            finns glesbygd mer än i Norrland. I Skåne finns det små möjligheter
            att använda allmänna kommunikationer på vissa orter. Skall vi
            stödja, som vi nu gör, olönsam järnvägstrafik så väldigt kraftigt,
            kunde man begära att de som inte bor vid järnvägen också skall
            få möjlighet åka tåg. Det blir kanske t.o.m. billigare att erbjuda
            dessa människor taxi till tåget än vad det kostar per person att
            subventionera olönsam järnvägstrafik på vissa sträckor.
          </note>
          <note xml:id="i-875e5bba9be469d9-0">
            Vad är det som skall transporteras var? Jag sade i mitt inlägg
            att detta skall genomföras på ett sådant sätt att man tar bort
            nackdelarna och att man ställer kommunikationssätten mot varandra
            och väljer det bästa sättet med tanke på kostnader, kapacitet
            och andra faktorer.
          </note>
          <note xml:id="i-a51da5ca534c5227-0">
            Man talar väldigt mycket om lastbilar i samband med godstransporter.
            Låt mig erinra om att ett svenskt fjärrekipage betalar ca 200
            000 kronor i skatt per år.
          </note>
          <note xml:id="i-7db53db9f2323685-0">
            Utländska åkare betalar en tiondel. Ändå tar vi ut en avgift
            på dessa fordon för att de skall köra miljövänligt. Miljövänligt
            med motorer som ännu inte finns tillverkade? Ändå skall man betala
            för det. Så tillåter vi östeuropeiska lastbilar att köra gratis
            i Sverige. De ryker ungefär som de gamla koleldade loken. Jag
            undrar vad vi egentligen prioriterar.
          </note>
          <note xml:id="i-7a92bede6b509808-0">
            Anf. 45 MONICA ÖHMAN (s) replik
          </note>
          <note xml:id="i-0f8b28353fc7f0ff-0">
            Fru talman! Det är inte så mycket att kommentera i det Wiggo
            Komstedt sade. Men det är en sak som jag tycker att Moderata samlingspartiet
            skall fundera över. Jag är helt på det klara med att det är olika
            synsätt mellan oss och moderaterna när det gäller avreglering
            och marknadsintrång. En sak är helt klar: Ni skall vara så pass
            ärliga att ni säger att vi visst upphandlar i konkurrens. Det
            gör vi ju. Det är inte så att staten bygger varenda väg. När Vägverket
            bygger en stor väg upphandlar man. Visst finns de privata aktörerna
            med i bilden.
          </note>
          <note xml:id="i-5cd31d089f33e7d4-0">
            En annan fråga som jag tycker att man måste fundera över och
            som återkommer i kammaren är: Vad händer om vi börjar upphandla
            allt i konkurrens och staten tappar sin del? Ja, det kan inträffa
            att vi får stora aktörer som bildar nya monopol. Då ställer jag
            mig frågan: Vad har vi då vunnit? Jag tycker inte att vi vunnit
            någonting. Låt mig vara väldigt konkret: Om vägbyggandet och vägunderhållet
            i för stor utsträckning går över till de privata är det de stora
            bolagen som tar över, medan statens del krymper. Det är en fråga
            som måste övervägas ordentligt. Annars tycker jag inte att vi
            har vunnit speciellt mycket.
          </note>
          <note xml:id="i-b891301991052c5a-0">
            Jag säger ungefär som Karl-Erik Persson, att om vi skall klara
            hela landet vet vi av erfarenhet att staten i vissa områden -
            det må vara i Norrland eller i de glesa delarna av Sydsverige
            - måste gå in därför att det inte finns intresse för de privata.
            Det är för smått för att de skall kunna leva på det.
          </note>
          <note xml:id="i-b770d555593279a2-0">
            Anf. 46 WIGGO KOMSTEDT (m) replik
          </note>
          <note xml:id="i-1879b08847692919-0">
            Fru talman! Monica Öhman efterlyser att vi moderater skall vara
            ärliga. Vi är så ärliga att vi redovisar i våra motioner vad man
            måste göra i besparingshänseende i det här ekonomiska klimatet.
            När man behöver spara finns det inget bättre sätt än att låta
            många tävla om de jobb som skall utföras, inte minst gäller det
            kommunikationsområdet.Det har varit en eftersatt del i Sverige
            under en lång socialdemokratisk regeringstid.
          </note>
          <note xml:id="i-502201d3b69905e0-0">
            Detta har förbättrats, inte minst under den senaste treårsperioden.
            Jag tycker att vi skulle kunna vara överens om att detta skall
            fortsätta, för det har faktiskt betytt väldigt mycket, inte minst
            för att spara pengar.
          </note>
          <note xml:id="i-00aebccb6f8814eb-0">
            Det är klart att staten ibland måste vara med och betala. Men
            det är fråga om hur mycket staten skall betala. Skall vi göra
            som hitintills, att vi vänjer människorna vid att staten svarar
            för strängt taget allting?
          </note>
          <note xml:id="i-35ca1c5838233901-0">
            Väljer man att bo på landet, vilket man gör ibland, skall man
            naturligtvis vara medveten om att det kostar litet mer att transportera
            sig. Det har vi lärt oss. Det är dyrt att ha bil. Det är ingenting
            som är gratis. Men man får också betala för det man väljer. Däremot
            tycker jag att man kan vara generös när det gäller avgasregler
            och sådant för dem som tvingas att transportera sig på grund av
            att jobbet försvinner och man får lov att ta ett jobb någon annanstans.
            Man skall inte behöva säga nej till ett jobb därför att man inte
            kan transportera sig.
          </note>
          <note xml:id="i-a098bd1a163c46ea-0">
            Slutligen till de stora bolagen, Monica Öhman.
          </note>
          <note xml:id="i-a27e5d5ecd468caf-0">
            Det är alltid farligt med stora monopol, vare sig de är statliga
            eller privata. Det är därför vi vill slå vakt om mångfalden. Politikerna
            har ett stort ansvar. Inte minst gäller det de socialdemokratiskt
            styrda landsting där det nästan uteslutande är SJ, Swebus och
            Linjebuss som kör. De små bolagen har inte möjligheten, därför
            att politikerna ger uppdragen till de stora bolagen. Det är bekvämast
            för politikerna. Där har vi ett ansvar att inte ta bort mångfalden
            utan också ge de mindre aktörerna möjlighet att vara med.
          </note>
          <note xml:id="i-2c200138fcb85052-0">
            Anf. 47 MONICA ÖHMAN (s) replik
          </note>
          <note xml:id="i-5a995c47f448126b-0">
            Fru talman! Den här diskussionen skulle jag och
          </note>
          <note xml:id="i-49ce8641ff0a3c81-0">
            Wiggo Komstedt kunna föra väldigt länge. Men ett skall jag lova,
            jag avger inga löften rätt upp och ner i denna kammare om att
            vi skall fortsätta att konkurrensutsätta. Jag vill se vilka effekter
            vi har fått innan vi går vidare med avregleringar och konkurrensutsättning.
            Det vill jag se.
          </note>
          <note xml:id="i-25a8aa97c872ac9c-0">
            Jag kan rekommendera Wiggo Komstedt att ta kontakt med Kiruna
            kommun t.ex. eller med medborgarna i Kiruna och lyssna till vad
            de tycker om avregleringen av flyget, vad de tycker att de fick
            för service när mångfalden fick råda. Många människor där är mycket
            besvikna. Det är det jag vill ha sagt, vi får se upp och inte
            tro att avreglering och konkurrensutsättning är lösningen på allt.
          </note>
          <note xml:id="i-7618051268cb1f85-0">
            Anf. 48 Kommunikationsminister INES
          </note>
          <note xml:id="i-797213c8e4ff6944-0">
            UUSMANN (s)
          </note>
          <note xml:id="i-1bf4bbeb8f805878-0">
            Fru talman! Jag vill också börja med att uttrycka min glädje
            över den samstämmighet som råder partierna emellan när det gäller
            trafikpolitikens inriktning.
          </note>
          <note xml:id="i-200ae0cf3b6cf086-0">
            Det ger oss goda möjligheter att bedriva ett kraftfullt och målmedvetet
            arbete för att åstadkomma ett transportsystem som är långsiktigt
            hållbart och som inte skadar miljön och människors hälsa.
          </note>
          <note xml:id="i-56dfb8c89c950ea4-0">
            Fru talman! Kraven vi ställer på kommunikationssystemet är många,
            här är bara några exempel: Kommunikationssystemet skall vara resurssnålt
            och inte skada miljön och människors hälsa. Det skall också befrämja
            ekonomisk tillväxt, ökad sysselsättning och bibehållen välfärd
            i hela landet. Det skall också medge snabba och effektiva förbindelser
            med våra marknader i Europa, men också med övriga världen.
          </note>
          <note xml:id="i-117d5fc4149a42f6-0">
            Kommunikationerna skall vara rikstäckande. Var man än bor i landet
            skall man ha tillgång till såväl transporter som post och telekommunikationer.
            Kommunikationssystemet skall dessutom så långt som möjligt vara
            utformat så att det kan användas av gamla människor och av människor
            med olika former av handikapp. Det skall vara så säkert som möjligt
            och det skall vara tillförlitligt. Man skall kunna lita på att
            man kommer fram.
          </note>
          <note xml:id="i-5b49bed08ee4ba23-0">
            Är detta en tulipanaros?
          </note>
          <note xml:id="i-b967b6b5e644945a-0">
            De mål och riktlinjer som gäller i dag beslutades av riksdagen
            1988. Det har flera talare redan varit inne på. Men de har också
            kompletterats med beslut om investeringar i infrastrukturen 1991
            och 1993.
          </note>
          <note xml:id="i-8d55e6c9adebfcd0-0">
            Jag menar att det är mycket viktigt att vi, när vi diskuterar
            och tar ställning till investeringar i kommunikationssystemet,
            ser det som en helhet. Utifrån en helhetssyn kan vi, utöver att
            vi bestämmer ramar, ta ställning till vilken avvägning vi skall
            göra mellan nyinvesteringar och reinvesteringar i de olika kommunikationsslagen,
            som vägar, järnvägar, sjö- och luftfart, tele- och datakommunikation.
          </note>
          <note xml:id="i-4375ff12ef0abec4-0">
            Detta är för mig oerhört viktigt, eftersom jag menar att vi hittills
            mest har hamnat i diskussioner om satsningar i de olika kommunikationsslagen
            var för sig utan att tänka på möjligheterna till samordning.
          </note>
          <note xml:id="i-0e71968e551ff76c-0">
            Den statsfinansiella situation som vi nu befinner oss i och även
            vetskapen om att investeringar i kommunikationssystemet belastar
            statskassan med mycket stora belopp gör det nödvändigare än någonsin
            att de framtida investeringarna i kommunikationssystem görs så
            att vi får ut största möjliga och även mest uthålliga samhällsekonomiska
            nytta för de pengar vi skjuter in i systemet.
          </note>
          <note xml:id="i-1da74ae1ad3ad2d4-0">
            Regeringen avser också att kraftfullt driva på arbetet med att
            begränsa trafikens miljöpåverkan. Det gäller både att fortsätta
            arbetet med att begränsa utsläppen, men också att åstadkomma ett
            transportmönster som är långsiktigt hållbart och förenligt med
            en god livsmiljö.
          </note>
          <note xml:id="i-52bfdcee0fe1e8db-0">
            Arbetet med att miljöanpassa transportsystemet är naturligtvis
            mycket grannlaga. Det måste innehålla en avvägning mellan behovet
            av att utveckla ett kommunikationssystem som motsvarar 2000-talets
            behov av snabba och tillförlitliga transporter och kravet på att
            samma kommunikationssystem skall vara rent och resurssnålt.
          </note>
          <note xml:id="i-53a3be3873e1b670-0">
            Jag ser detta som en mycket stor och viktig uppgift och den kan
            vi klara om vi handlar rätt. Men då måste vi också ta till oss
            och utveckla den nya tekniken. Vi måste också erkänna de gränser
            som miljö och människors hälsa sätter. Vi måste också förstå och
            anpassa oss till hur ekonomin, näringslivet och jobben kommer
            att utvecklas i framtiden. Här kommer den nya informationstekniken
            att ha en avgörande betydelse.
          </note>
          <note xml:id="i-b76954df110d8189-0">
            Informationstekniken för med sig stora möjligheter att utveckla
            nya företag och ny sysselsättning både inom tjänstesektorn och
            inom den traditionella tillverkningsindustrin, där inslag av ny
            teknik i både produkter och produktion ökar. En viktig följd av
            IT-
          </note>
          <note xml:id="i-560719fab13c45cc-0">
            utvecklingen är att möjligheten att arbeta och bo i glesbygdsområdena
            förbättras. Ett uttryck för detta är beslutet att förlägga delar
            av bilregistret till Arjeplog och Visby. Det hade inte varit praktiskt
            möjligt om inte den nya tekniken funnits.
          </note>
          <note xml:id="i-e5107b1a0c96d97e-0">
            Genom att ta till vara informationstekniken i transportsystemet
            gör vi det också möjligt att utnyttja de resurser som finns i
            transportsektorn på ett effektivare sätt. Vi vet att inte minst
            de lokala transporterna, som är dominerande i transportarbetet,
            alltför ofta innebär tomma eller halvtomma lastbilar. Karl-Erik
          </note>
          <note xml:id="i-60f9ce4084e25b45-0">
            Persson var inne på detta tidigare. Även tomtransporter över
            nationsgränser är ett hett debattämne inom
          </note>
          <note xml:id="i-2b8100eebc353481-0">
            EU.
          </note>
          <note xml:id="i-1abd4ba864a50d90-0">
            Ett annat område som är intressant ur IT-
          </note>
          <note xml:id="i-6f66e56cc8d1b25e-0">
            perspektiv är kollektivtrafiken. Här finns det möjligheter att
            förbättra kvaliteten, så att fler människor använder sig av kollektivtrafiken,
            särskilt i tätbebyggda områden och i storstadsområden.
          </note>
          <note xml:id="i-489f277142c0f608-0">
            Sverige har ett kapacitetsstarkt och högkvalitativt telenät med
            olika tjänster. På 8 ½ miljoner invånare har vi 8 miljoner teleabonnemang,
            varav 1 ½ miljon är mobila. Nu gäller det att använda detta nät
            så att den nya tekniken också får en bred tillämpning. Det viktiga
            är inte att några få som har kunskap och tillgång till den nya
            tekniken kommunicerar med varandra över Internet. Det stora och
            viktiga är i stället att alla får tillgång till den nya tekniken
            med informations- och påverkansmöjligheter.
          </note>
          <note xml:id="i-394c8ee29549b126-0">
            Det är detta som jag menar är den viktiga bakgrunden till att
            det nu är tid att förbereda ett nytt kommunikationspolitiskt beslut.
            Förberedelsearbetet har redan startat i den kommunikationskommitté
            som trafikutskottet tog initiativ till i våras och som leds av
          </note>
          <note xml:id="i-758c7d9ddf73bf98-0">
            Naturvårdsverkets generaldirektör Rolf Annerberg.
          </note>
          <note xml:id="i-c41482ec3b746e26-0">
            Många har hänvisat till denna kommitté och dess uppgift är att
            arbeta fram ett förslag till ett miljöanpassat kommunikationssystem
            som samtidigt bidrar till ökad välfärd och hållbar tillväxt i
            vårt lands olika delar.
          </note>
          <note xml:id="i-8516a2a924b17523-0">
            Kommittén har fått i uppdrag att presentera två betänkanden.
            Det första som kommer i januari 1996
          </note>
          <note xml:id="i-fbebdc2509104f0c-0">
            skall ligga till grund för ett förslag till riksdagen om en ny
            inriktning för infrastrukturinvesteringarna. Det andra, som skall
            vara klart i december 1996, skall utgöra grunden för ett samlat
            förslag till riksdagen om en nationell kommunikationsplan. Det
            blir tillfälle att diskutera under tiden som kommittén håller
            på med sitt arbete.
          </note>
          <note xml:id="i-093b582efb0ed9b4-0">
            Fru talman! Ett annat område som är viktigt handlar om trafikskadorna.
            Trafikskadorna är ett stort folkhälsoproblem. Alltför många människor
            förorsakas stora lidanden i onödan. Samhället tvingas ta i anspråk
            resurser som skulle kunna användas till annat.
          </note>
          <note xml:id="i-43e78d294719a7fa-0">
            Trots att alltför många skadas och alltför många dör, tycker
            jag att vårt utgångsläge i Sverige är ganska bra, åtminstone om
            man jämför med andra länder. De senaste åren har antalet dödade
            och skadade i trafiken minskat.
          </note>
          <note xml:id="i-b63c96f62109f375-0">
            Det är oerhört viktigt att den utvecklingen fortsätter. Jag är
            övertygad om att det också är möjligt om vi arbetar målmedvetet
            och systematiskt. Vi måste tillägna oss ett förhållningssätt som
            tydligt visar att ett trafikfarligt beteende inte kan accepteras.
            Vi måste också uppvärdera trafiksäkerhetsarbetet. Här har myndigheterna
            och vi politiker men också våra folkrörelser ett alldeles särskilt
            ansvar att gå före och medverka till en attitydförändring.
          </note>
          <note xml:id="i-8da1aefa3cc5944a-0">
            Jag tycker att man skall komma ihåg att det inte är någon mänsklig
            rättighet att inneha ett körkort om man inte kan följa de regler
            som gäller för trafiken.
          </note>
          <note xml:id="i-cb8f388cd1a55793-0">
            Men det räcker inte att förändra attityder. Det är också samhällets
            ansvar att skapa en säker trafikmiljö, och ett verktyg som vi
            har till vårt förfogande är samhällsplaneringen. Inte minst viktigt
            är det att skapa säkra trafikmiljöer där t.ex. barn vistas. Om
            miljöerna är bra för barnen är de också bra för de vuxna.
          </note>
          <note xml:id="i-c96ffbae6c22db4c-0">
            1993 års riksdagsbeslut om riktlinjer för det framtida trafiksäkerhetsarbetet
            har nu resulterat i ett nationellt trafiksäkerhetsprogram som
            har antagits i samverkan mellan Polisen, kommunerna och Vägverket.
          </note>
          <note xml:id="i-f35dc0b9c9aade8d-0">
            Det är detta program som nu ligger till grund för det fortsatta
            trafiksäkerhetsarbetet.
          </note>
          <note xml:id="i-d2c6df61e6615ce5-0">
            Fru talman! Riksdagens beslut från våren 1991 om ökade anslag
            till utbyggnad av infrastrukturen lade grunden för den satsning
            som nu sker på investeringar i vägar, järnvägar och kollektivtrafikanläggningar.
          </note>
          <note xml:id="i-9a20be7c2a8665de-0">
            Därefter beslutade riksdagen 1993 om ytterligare investeringar
            i trafikens infrastruktur och långsiktiga investeringsplaner för
            utbyggnaden av vägar och järnvägar. Detta fastställdes våren 1994.
          </note>
          <note xml:id="i-1e7f027f05e62ea1-0">
            Regeringen föreslår nu, med anledning av att vi har en ansträngd
            samhällsekonomisk situation, besparingar i investeringsanslagen
            till vägar och järnvägar.
          </note>
          <note xml:id="i-3819e3af6c963fb5-0">
            Dessa besparingar innebär att genomförandet av planerna förskjuts
            i tiden. Jag uppskattar att en ansvarsfull opposition delar denna
            uppfattning.
          </note>
          <note xml:id="i-3616ef1868abcc7b-0">
            Regeringen bedömer, precis som trafikutskottet, att de planerade
            järnvägsinvesteringarna kommer att kunna vara slutförda till år
            2003. Och de planerade väginvesteringarna skall vara slutförda
            till år 2004.
          </note>
          <note xml:id="i-abafcb3d3656ddaa-0">
            Besparingarna kommer alltså att visa sig i att inga nya projekt
            av någon större omfattning kommer att kunna påbörjas under de
            närmaste åren.
          </note>
          <note xml:id="i-1707418ad9988119-0">
            En ny prövning av investeringsanslagen kommer att ske inför budgetåret
            1997. Denna prövning kommer sedan att upprepas inför varje nytt
            budgetår.
          </note>
          <note xml:id="i-2d7165100390e363-0">
            Som jag tidigare nämnde beräknar vi att reviderade investeringsplaner
            kan föreligga fr.o.m. våren 1998
          </note>
          <note xml:id="i-9c927c6ee33f2f27-0">
            som en följd av riksdagens beslut med anledning av
          </note>
          <note xml:id="i-8ce7bf562d11d4d0-0">
            Kommunikationskommitténs första betänkande.
          </note>
          <note xml:id="i-d5a34da8c0e2d353-0">
            Fru talman! Till slut skall jag säga några ord om
          </note>
          <note xml:id="i-13c7485967d1d991-0">
            Sveriges roll i det kommunikationspolitiska arbetet på
          </note>
          <note xml:id="i-878c625eaf7537c2-0">
            Europanivå. Flera talare har varit inne på det tidigare.
          </note>
          <note xml:id="i-7586aba8fecfed08-0">
            Det svenska medlemskapet i EU innebär ju att vi nu från svensk
            sida aktivt kan driva trafik- och miljöfrågorna och delta i arbetet
            med att skapa ett uthålligt transportsystem också i övriga Europa.
            Inte minst gäller det arbetet med det transeuropeiska nätverket.
          </note>
          <note xml:id="i-fe6fa18030cc66f8-0">
            Regeringen har angett de projekt som vi vill inrymma bland EU:s
            prioriteringar de närmaste åren.
          </note>
          <note xml:id="i-b4336b691498685b-0">
            Bland dem finns Öresundsbron och den nordiska triangeln. Därutöver
            förbereder Kommunikationsdepartementet nu prioriteringar för kommande
            år. Det är viktigt att Sverige deltar i det arbetet och att vi
            som lever i norra Europa kan hävda våra behov av goda kommunikationer.
            Inte minst gäller det mot bakgrund av utvecklingen i Östeuropa
            och den ökning av handeln över Östersjön som vi räknar med kommer
            att bli följden av den utvecklingen.
          </note>
          <note xml:id="i-b9e258a4b4c489b1-0">
            För vår del gäller det också att vi skall få en slutgiltig formell
            accept för våra krav om bibehållande av nuvarande regler för lastfordon
            i nationell trafik, så att vi slipper föra den diskussionen i
            fortsättningen.
          </note>
          <note xml:id="i-5de42ea3e54c8d20-0">
            Ett annat viktigt område på Europanivå handlar om telekommunikationerna.
            Vår öppna telemarknad har ännu inte sin motsvarighet i de övriga
            EU-
          </note>
          <note xml:id="i-c376b37e891d216f-0">
            länderna. Vi kommer att driva på, så att konkurrensvillkoren
            också i praktiken blir lika i hela EU senast
          </note>
          <note xml:id="i-fd14c5b77541bca5-0">
            1998.
          </note>
          <note xml:id="i-191ffb088cea1d65-0">
            Naturligtvis finns det en rad övriga sakpolitiska områden, exempelvis
            vad gäller sjöfarten och sjösäkerheten, där svenska erfarenheter
            har stor betydelse i
          </note>
          <note xml:id="i-31fd56b20ea38101-0">
            EU-arbetet och där vi kommer att driva på.
          </note>
          <note xml:id="i-9bdf7a70b2892a6e-0">
            Fru talman! Som jag inledningsvis sade är det mycket värdefullt
            med den samstämmighet som råder om trafikpolitikens inriktning
            i vårt land. Men den innebär naturligtvis inte att vi inte har
            olika meningar om delar eller prioriteringar inom trafikpolitiken.
          </note>
          <note xml:id="i-e09d0d005d323bc2-0">
            Detta är viktigt att diskutera även om vi har en kommunikationspolitisk
            kommitté.
          </note>
          <note xml:id="i-64948b08498041fd-0">
            Anf. 49 ELISA ABASCAL REYES (mp)
          </note>
          <note xml:id="i-95ed3d3a11b2b55b-2">
            replik
          </note>
          <note xml:id="i-2621b185c8cca6ce-0">
            Fru talman! Jag vill först och främst säga att jag håller med
            kommunikationsministern om att det krävs en helhetsbild för ett
            fullgott kommunikationssystem.
          </note>
          <note xml:id="i-7f98a6599552a5a0-0">
            Jag instämmer till fullo i alla de punkter som hon räknade upp
            som exempel.
          </note>
          <note xml:id="i-110f91de29af210f-0">
            Socialdemokraterna har på något mystiskt sätt lyckats undvika
            miljön mer än väl i det senaste betänkandet om den trafikpolitiska
            inriktningen. Jag måste säga att den ambition som uttalas i kammaren
            inte märks. Det vore trevligt om den gjorde det. Det finns ingen
            ambition att ta med miljöskuldsberäkningen när det gäller investeringar,
            ingen ambition att ta med de externa kostnaderna för väggbyggen
            och ingen ambition att låta de miljövidriga transportslagen verkligen
            bära sina samhällskostnader.
          </note>
          <note xml:id="i-71a089c08625da7d-0">
            Som jag sade förut gäller det att skapa gynnsamma förutsättningar.
            Det gör man inte genom att bygga en Öresundsbro.
          </note>
          <note xml:id="i-b03c705fa1a36223-0">
            Samstämmigheten i dag har bl.a. lett till 40 % allergiker i Stockholmsregionen.
            Det är ett problem som klart kan relateras till ökningen av bilismen.
          </note>
          <note xml:id="i-496d23a9972c5d77-0">
            Detta kommer i längden att kosta otroligt mycket mer för samhället
            än att nu investera på ett bra sätt.
          </note>
          <note xml:id="i-2479ac075fad9a44-0">
            Miljöpartiet tar hänsyn till det statsfinansiella läget. Vi har
            inte heller i vårt budgetförslag, med tanke på ansvaret inför
            Kommunikationsdepartementet, överskridit det förslag som regeringen
            har lagt fram.
          </note>
          <note xml:id="i-085c22d36774cd2a-0">
            Snarare är det tvärtom. Men vi har gjort en klar omprioritering
            som visar hur vi skulle vilja forma politiken i framtiden. Varför
            får vi inget gehör för det här?
          </note>
          <note xml:id="i-6f21130a54f955ad-0">
            Det räcker inte att tala om miljön i kammaren. Man måste ha med
            frågan i betänkandet och vidta konkreta åtgärder. Vi ser inga
            sådana.
          </note>
          <note xml:id="i-821c60dcd3b1a71e-0">
            Anf. 50 Kommunikationsminister INES
          </note>
          <note xml:id="i-797213c8e4ff6944-1">
            UUSMANN (s)
          </note>
          <note xml:id="i-3c6d5e761a79f22a-0">
            Fru talman! Jag har noterat att också Miljöpartiet ställer upp
            på de nödvändiga besparingarna eller på att vi skall hålla oss
            inom ramarna. Jag uppskattar det ansvar som Miljöpartiet tar.
            Självfallet är det så.
          </note>
          <note xml:id="i-3ac78a836a6850ee-0">
            När det gäller t.ex. bilismen måste man skilja mellan var det
            finns bilar och hur vårt land ser ut. Vi kan nöja oss med att
            titta på Stockholmsområdet.
          </note>
          <note xml:id="i-4a0ed6e98288195a-0">
            Antalet bilar ställer naturligtvis till en mängd problem här,
            inte bara vad gäller utsläpp. Det handlar om människors hälsa,
            allergier och också om buller och trängselproblem.
          </note>
          <note xml:id="i-d8c0806f85d53eb3-0">
            Elisa Abascal Reyes sade i sitt första inlägg att bilsamhället
            är ett gissel för kollektivet. Jag tycker att man gör dem som
            är för ett mer bilfritt samhälle en otjänst genom att säga så.
            När man använder den typen av argumentering tar man inte de fördelar
            som bilen också har med sig på allvar.
          </note>
          <note xml:id="i-e76732739f313280-0">
            Det handlar inte om att förbjuda bilar. Vi skall komma ihåg att
            bilarna, i vårt avlånga land, både miljömässigt och transportekonomiskt
            är ett mycket bra alternativ för områdena utanför storstäderna.
          </note>
          <note xml:id="i-8dbda66a1bf2b613-0">
            Jag kan återkomma till miljöskuldsberäkningarna och de saker
            som finns med i Miljöpartiets motion.
          </note>
          <note xml:id="i-1abd1561ac9614e6-0">
            Det handlar om lokala, regionala och globala effekter.
          </note>
          <note xml:id="i-79ee39ca2e3da327-0">
            Vi kan diskutera det i nästa replik.
          </note>
          <note xml:id="i-9af75a68d734364a-0">
            Anf. 51 ELISA ABASCAL REYES (mp)
          </note>
          <note xml:id="i-95ed3d3a11b2b55b-3">
            replik
          </note>
          <note xml:id="i-2335cc7cae57ce94-0">
            Fru talman! Jag noterar med sorg i hjärtat att kommunikationsministern
            har fallit i samma fälla som sin partikamrat Monica Öhman. Som
            jag tolkar det hävdar hon på något sätt att Miljöpartiet vill
            förbjuda norrlänningar att åka bil. Eller det kanske inte handlar
            om förbud utan om att vi inte skulle ha någon insikt.
          </note>
          <note xml:id="i-fb4ba40487444c68-0">
            Vi har faktiskt skrivit in i vår reservationstext att vi ser
            de fördelar som t.ex. bil och flyg erbjuder. Vi förstår vikten
            av att de måste ersättas med fullgoda alternativ. Vi har även
            tagit hänsyn till Sveriges geografiska bild som t.ex. inte kan
            liknas vid Tysklands eller Frankrikes, där koncentrationen är
            annorlunda.
          </note>
          <note xml:id="i-85102293bef42026-0">
            Jag tänker inte diskutera det internationella läget.
          </note>
          <note xml:id="i-3ffdeafd748c73ca-0">
            Jag förstår inte varför vi skall diskutera det nu när det inte
            händer något i alla fall.
          </note>
          <note xml:id="i-0e0773978f4015d2-0">
            Det finns så många myter om att man måste bygga ut bilismen av
            miljöskäl. Trafikforskningsinstitutet
          </note>
          <note xml:id="i-f3ee39df0296988d-0">
            VTI har t.ex. i en stor undersökning visat att det billigaste
            sättet att minska antalet olyckor på motorvägar är att minska
            hastigheterna, inte att bygga fler motorvägar. Om man bygger fler
            motorvägar blir det fler bilar. Fler bilar innebär statistiskt
            sett fler olyckor. Vi måste krossa myter. Jag tycker att det är
            tråkigt att det inte görs.
          </note>
          <note xml:id="i-00c6135399297524-0">
            Anf. 52 Kommunikationsminister INES
          </note>
          <note xml:id="i-797213c8e4ff6944-2">
            UUSMANN (s)
          </note>
          <note xml:id="i-c66a730b6b21defc-0">
            Fru talman! Jag tror att det är viktigt att vi är seriösa och
            varsamma med orden när vi diskuterar trafikens effekter på miljön.
            Man kan dela in de här problemen i tre nivåer.
          </note>
          <note xml:id="i-8a0c85c3fc306796-0">
            Vi har de lokala effekterna, dvs. effekterna på hälsan, utsläppen
            där vi bor och trängsel och framkomlighet. När vi bygger nya anläggningar,
            det kan vara vägar men också järnvägar, handlar det också om intrång
            i nya grönområden, som man måste ta väldigt allvarligt på. För
            att avhjälpa detta måste vi ha en samhällsplanering och en trafiksanering
            som tar hänsyn till både trängselproblemen och människors behov
            av oförstörda grönområden. Det är en samhällsplaneringsfråga,
            det är naturligtvis en fråga om renare bilar, och det är, framför
            allt i storstadsområdena, en fråga om en utbyggnad av kollektivtrafiken.
          </note>
          <note xml:id="i-49ca3e320aac8895-0">
            De regionala effekterna handlar om utsläpp av kväveoxider och
            kolväten. Där är det fråga om en skärpning av avgaskraven. Detta
            måste ske inte minst genom ett internationellt samarbete inom
            EU.
          </note>
          <note xml:id="i-b9f0fabe28f21046-0">
            De globala effekterna, växthuseffekterna, tog Elisa Abascal Reyes
            upp. Där handlar det om att vi skall driva på en teknikutveckling
            mot renare fordon och bränslen. Det är då i oerhört hög grad fråga
            om att vi som konsumenter skall använda vår konsumentmakt och
            bara köpa de renare fordonen. Det gäller oss som privatpersoner,
            och det gäller naturligtvis också företag och transportköpare.
          </note>
          <note xml:id="i-51475642d1c7a534-0">
            Vi får emellertid inte falla i den fälla som många går i och
            säga att vi löser problemen bara vi lämpar över allt gods på järnväg.
            Så enkelt är det inte. Inom ett transportsystem måste man kunna
            använda de olika transportslagen i de olika situationerna. Jag
            återkommer därmed till helheten, och jag tror att Elisa
          </note>
          <note xml:id="i-0590d4a8f780a1e8-0">
            Abascal Reyes och jag har en gemensam grundsyn på den punkten.
          </note>
          <note xml:id="i-66c8e28f54dcd126-0">
            Anf. 53 KARL-ERIK PERSSON (v) replik
          </note>
          <note xml:id="i-f6ae97d0fbeba5ce-0">
            Fru talman! Kommunikationsministern talar sig varm för informationsteknologin.
            Jag är helt överens med kommunikationsministern om att det är
            jättebra att den satsningen nu äntligen har kommit till stånd
            på flera områden.
          </note>
          <note xml:id="i-d8e52b4de1865ee2-0">
            Men jag är ändå litet bekymrad. Det talas om att man skall kunna
            bo och verka i hela landet, och det talas då framför allt om glesbygdsområden.
            Den industri och den industristruktur som finns i glesbygdsområdena
            är kanske inte i så stor utsträckning i behov av den nya informationsteknologin.
          </note>
          <note xml:id="i-e9745c60f52ac63e-0">
            Skogsproduktionen är kanske den viktigaste av dessa näringar.
            Drift och underhåll av vägarna har nu blivit eftersatta. Vi kan
            i de här tjällossningstiderna se att vägarna inte bär. Vägar stängs
            av, och den tillåtna vikten för lastbilar som skall ta sig fram
            minskas. Det här drabbar industrin väldigt hårt.
          </note>
          <note xml:id="i-480af31628c31baf-0">
            Det här måste tas upp. Kanske kan man tidigarelägga vissa projekt
            gällande drift och underhåll för att framför allt skogsnäringen
            skall klara sig. Skogsnäringen är ju i dag mer eller mindre en
            färskvarunäring.
          </note>
          <note xml:id="i-3b63617221ac1096-0">
            Man kör från skogen direkt till industrin och har inte några
            stora lager. Det här ger problem. Det gäller inte bara skogsindustrin,
            utan också övrig industri är beroende av framför allt landsvägstransport,
            och de kommer därför i kläm vid vissa tider på året. En delförklaring
            är att drift och underhåll har varit eftersatt.
          </note>
          <note xml:id="i-3bcae6e97b71bf67-0">
            Jag hoppas att man tar tag i det här ganska snabbt.
          </note>
          <note xml:id="i-3803e4a57ce0cb2e-0">
            Gör vi inget åt det här nu, kommer det att kosta mer pengar i
            framtiden. Det vet vi. Därför är en satsning på drift och underhåll
            av de här vägarna en bra kapitalplacering.
          </note>
          <note xml:id="i-961ca2b53fea0234-0">
            Anf. 54 Kommunikationsminister INES
          </note>
          <note xml:id="i-797213c8e4ff6944-3">
            UUSMANN (s)
          </note>
          <note xml:id="i-c2ae82f2e1febaa6-0">
            Fru talman! Jag var på ett möte i Västsverige för inte så länge
            sedan. En av åhörarna sade då till mig:
          </note>
          <note xml:id="i-11a8e8bd328bfc40-0">
            Du talar om utbyggnad av informationstekniken, och det är väl
            gott och väl, men vi kan inte skicka sillen på kabel. Precis samma
            sak är det naturligtvis med timret. Det går inte heller att skicka
            timmer på kabel. Jag är väl medveten om det.
          </note>
          <note xml:id="i-d062ec68c53d6007-0">
            Det är därför vi i samband med de besparingar som har varit nödvändiga
            att göra har värnat underhållet. Vi har i det stora besparingsbeting
            som vi tillsammans har varit tvungna att genomföra dragit ner
            på investeringarna för att kunna värna reinvesteringar och drift
            och underhåll. Så vi har nog inte så olika meningar heller om
            den saken.
          </note>
          <note xml:id="i-2f26562ff78f2fc8-0">
            Anf. 55 KENTH SKÅRVIK (fp)
          </note>
          <note xml:id="i-9a81234f710bdfd6-0">
            Fru talman! Folkpartiet liberalerna står bakom majoritetsskrivningen
            i betänkandet. I avvaktan på att de utredningar som tillsatts
            på trafikområdet skall bli klara finner vi inga skäl till att
            just nu ha en annan syn på trafikpolitiken än den som redovisas
            i majoritetens skrivning. Jag vill dock passa på att i detta anförande
            framhålla hur Folkpartiet liberalerna i stort ser på trafikpolitiken.
          </note>
          <note xml:id="i-3c481fb4c687db10-0">
            Vi liberaler vill skapa ett samhälle där människor, idéer och
            varor kan resa, förmedlas och transporteras snabbt och effektivt.
            Kommunikationer är samhällskroppens blodomlopp och nervsystem.
            Väl utbyggda kommunikationer inom Sverige är nödvändiga för näringsliv
            och sysselsättning i alla delar av landet.
          </note>
          <note xml:id="i-3794f7f69a758daf-0">
            Vi liberaler strävar med vår trafikpolitik efter att undanröja
            hinder för individens fria val av kommunikation. Ett av hindren
            just nu är tillgången till olika alternativ - det gäller bil,
            tåg, flyg, tele och IT. Ett annat hinder för det fria valet är
            differensen mellan den kostnad som individen möter och den verkliga
            totalkostnaden för de olika alternativen. Miljökostnaderna är
            långt ifrån klarlagda och ofullständigt fördelade. Beskattningen
            innehåller klara snedvridningseffekter, riskerna för skador måste
            minimeras vid alla typer av kommunikation.
          </note>
          <note xml:id="i-cd4b86e131cb244e-0">
            Folkpartiet liberalerna står bakom riksdagens trafikpolitiska
            beslut från år 1988. Vi förutsåg redan då i en reservation att
            de åtgärder för förverkligandet av beslutet som föreslogs av den
            dåvarande regeringen inte skulle komma att leda till målet. Det
            har dess värre visat sig vara sant.
          </note>
          <note xml:id="i-2f2d6d41b46116dd-0">
            Staten har ett övergripande ansvar för att kommunikationerna
            fungerar tillfredsställande. Insatser i kommunikationssystemet
            är i princip av två slag: dels åtgärder för att undanröja flaskhalsproblem,
            dels offensiva insatser för att stimulera en önskvärd utveckling.
            Trafikens miljöpåverkan varierar starkt.
          </note>
          <note xml:id="i-9633bd8e67b16c04-0">
            Ökad användning av ekonomiska styrmedel leder på sikt till lägre
            total miljöbelastning. Den fria konkurrensen garanterar låga kostnader
            för trafikanterna.
          </note>
          <note xml:id="i-258d074865cda9a8-0">
            Monopol är hindersamma och bör undanröjas. Statens övergripande
            ansvar innebär inte att staten har något försteg som trafikutövare.
            Tvärtom är det angeläget att rollerna som ansvarig myndighet och
            operatör klart skiljs åt. Säkerhetsarbetet måste bli effektivare.
          </note>
          <note xml:id="i-b2da930606bdd1f6-0">
            Fru talman! Goda kommunikationer med utlandet är en förutsättning
            för Europasamarbetet. Resor till och från arbetet, serviceställen
            och fritidsaktiviteter är viktiga för ett fungerande vardagsliv,
            där informationstekniken får en allt större betydelse.
          </note>
          <note xml:id="i-200434a1c399a77a-0">
            Med detta, fru talman, vill jag yrka bifall till utskottets hemställan
            i betänkandet TU13.
          </note>
          <note xml:id="i-492a96a665b83d31-0">
            Anf. 56 ANNIKA NORDGREN (mp)
          </note>
          <note xml:id="i-da99679f3ee1a860-0">
            Fru talman! I mitt anförande tänker jag tala med utgångspunkt
            från en motion jag har väckt, som har behandlats av trafikutskottet.
            Motionen handlar om trafiksituationen i Västsverige, miljömål
            som riksdagen har fastslagit, E 20 och behovet av en utredning
            som tar ett helhetsgrepp på hur kommunikationerna i
          </note>
          <note xml:id="i-5d9e578be933a7ee-0">
            Västsverige bör se ut i framtiden.
          </note>
          <note xml:id="i-d9075628da55e304-0">
            Miljöpartiet motsätter sig att E 20 byggs om till motorväg. Vi
            förespråkar i stället målstandarden 13-
          </note>
          <note xml:id="i-77e9f9c5fac0fe1f-0">
            metersväg med trafiksäkerhetsåtgärder och samma sträckning som
            i dag. Jag ämnar återkomma till frågan när den kommer upp i kammaren
            senare i vår.
          </note>
          <note xml:id="i-7fdb14bf52e9cf72-0">
            Västsverige är en hårt belastad region när det gäller föroreningar.
            De kritiska belastningsgränserna för bl.a. kväveutsläpp är kraftigt
            överskridna, och av sjöarna är två tredjedelar försurade. De sjöar
            som inte är försurade är kalkade. Nedfallet måste minska kraftigt
            om försurningen av vatten och mark skall kunna upphöra. Som vi
            alla vet är vägtrafiken en försurande faktor.
          </note>
          <note xml:id="i-416b9f1dd822c803-0">
            Riksdagen har beslutat om ett antal miljömål. Det gäller t.ex.
            kväveoxidutsläppen, som 1995 skall vara
          </note>
          <note xml:id="i-c9e8c10272bf4df1-0">
            30 % mindre än vad de var 1980. Prognoser visar att detta mål
            inte kan uppnås. Enligt en miljöanalys som gjordes i Bohuslän
            1988 måste det sura nedfallet i stora delar av landet minskas
            med 90 % för att vi skall klara en långsiktig utveckling i Västsverige.
          </note>
          <note xml:id="i-a93e80b83121f137-0">
            Riksdagen har fattat beslut om att koldioxidutsläppen år 2000
            skall stabiliseras på 1990 års nivå för att sedan minska. Utsläppen
            bör enligt Naturvårdsverket i stället minska med 50-80 %. Om inte
            jordens medeltemperatur skall stiga mer än en halv grad Celsius
            per hundra år måste koldioxidutsläppen i världen halveras.
          </note>
          <note xml:id="i-d995f000d1b13d58-0">
            Utsläppen till luft av flyktiga organiska ämnen bör minska med
            50 % från 1998 till år 2000. Målet nås inte, mycket beroende på
            att en minskad användning av fossila bränslen inom energi- och
            industrisektorn uppvägs av ökad vägtrafik.
          </note>
          <note xml:id="i-9c8a145ead7aee37-0">
            År 1988 beslutade riksdagen att de olika trafikslagens avgifter
            skall motsvara de samhällsekonomiska kostnaderna som trafiken
            orsakar. Förutom de direkta utgifterna för t.ex. vägbyggen, underhåll
            och trafikövervakning skall också indirekta effekter som trafikolyckor
            och miljöskador värderas och avgiftsbeläggas.
          </note>
          <note xml:id="i-19371382ff91458f-0">
            I Göteborgsposten kunde vi så sent som i går läsa att Naturvårdsverket
            har underkänt miljökonsekvensbeskrivningen, den s.k. Göteborgsöverenskommelsen.
          </note>
          <note xml:id="i-65b7e2ef836fffc1-0">
            Naturvårdsverket varnar för att de planerade vägutbyggnaderna
            inte leder till ett miljöanpassat transportsystem.
          </note>
          <note xml:id="i-5926edf7e1385974-0">
            Miljöpartiet har sökt efter rapporten i regeringskansliet men
            inte lyckats få tag på den. Jag hoppas dock att den har nått kommunikationsministern
            så att åtgärder för en långsiktigt hållbar miljösituation i
          </note>
          <note xml:id="i-083714deca7835b9-0">
            Västsverige skall kunna genomföras.
          </note>
          <note xml:id="i-14ab99e73a542af7-0">
            Det är mot bakgrund av misslyckanden med att uppnå miljömål och
            det faktum att jag saknar en helhetssyn på trafikpolitikens område,
            som Elisa Abascal
          </note>
          <note xml:id="i-eb20de9422046575-0">
            Reyes också talat om, som jag har skrivit motionen om behovet
            av en utredning som tar helhetsgreppet.
          </note>
          <note xml:id="i-08d135484682513e-0">
            Utredningen bör ta upp ekonomi, säkerhet och miljökonsekvenser
            av olika kommunikationssätt.
          </note>
          <note xml:id="i-c89bbe58c3ac9926-0">
            Nu har regeringen tillsatt en parlamentarisk kommitté som i ett
            helhetsperspektiv skall utreda trafik- och IT-frågor. Min förhoppning
            är att detta leder till en mer framtidsvänlig trafikpolitik. Gör
            det inte det ämnar jag återkomma i ärendet.
          </note>
          <note xml:id="i-c1821883c06464dc-0">
            Anf. 57 TUVE SKÅNBERG (kds)
          </note>
          <note xml:id="i-4376daf664356ad1-0">
            Fru talman! Jag vill inleda mitt anförande med att yrka bifall
            till yrkande 1 och 6 i den kristdemokratiska motionen T239 av
            Mats Odell m.fl.
          </note>
          <note xml:id="i-f90aa9ad24d7c943-0">
            En bärande idé i den kristdemokratiska ideologin är förvaltarskapstanken,
            idén att vi har ansvar att förvalta skapelsen inte att förbruka
            den. Genom det nuvarande transport- och kommunikationssystemet
            tär vi på naturens kapital, dels genom att vi förbrukar de begränsade
            tillgångarna av fossila bränslen, dels genom de avgasmängder som
            släpps ut, som vida överstiger vad naturen förmår att återföra
            i kretsloppet.
          </note>
          <note xml:id="i-eaf354edbaa9e2bb-0">
            För att få harmoni mellan trafiken och vad naturen långsiktigt
            tål måste utsläppen av försurande ämnen, som kväveoxider och svaveldioxid,
            minskas ytterligare. Riksdagens mål för år 2000 bör enligt vår
            mening skärpas ytterligare så att utsläppen från transportsektorn
            minskas med 80 % för koldioxid, 85 % för kväveoxider och 40 %
            för svaveldioxid, räknat på 1989
          </note>
          <note xml:id="i-00834f7e5174da58-0">
            års utsläppsnivåer.
          </note>
          <note xml:id="i-100cbe5dd5adb97e-0">
            I dag bär inte trafiken sina fulla samhällsekonomiska kostnader
            om vi räknar med olyckor, buller och miljöförstöring. Vi kristdemokrater
            föreslår en skatteväxling där skatten på miljöförstöring och energiförbrukning
            höjs och skatten på arbete sänks. Genom en sådan skatteväxling
            skulle trafiken förmås bära mer av sina kostnader.
          </note>
          <note xml:id="i-c2fe6a0f0efa7f70-0">
            Andra kristdemokratiska förslag för att minska miljöbelastningen
            från trafiken är att stimulera framställningen och användningen
            av förnyelsebara drivmedel för fordon. Här har Sverige mycket
            goda förutsättningar. Biobränslekommissionen visade att den tillgängliga
            potentialen för biobränslen faktiskt överstiger vår nuvarande
            bensin- och dieselkonsumtion.
          </note>
          <note xml:id="i-aad8065282dbd5e5-0">
            Utöver de goda miljöeffekterna kommer vinsten i handelsbalansen,
            möjligheten att bevara våra öppna landskap och att arbetstillfällen
            skapas i vårt land och inte i de oljeproducerande länderna.
          </note>
          <note xml:id="i-522f208eaabfa54b-0">
            NUTEK och KFB genomför ett treårigt forskningsprogram för att
            utveckla tekniken för bioraffinaderier, dvs. att ur vedråvara
            framställa motoralkoholer som etanol och metanol. Även inom EU
            satsas stora summor på att utvinna högklassiga oljor ur ved genom
            s.k. atmosfärisk pyrolys.
          </note>
          <note xml:id="i-01a052910a2939a3-0">
            En introduktion av biobränslen på den svenska marknaden bör ske
            dels genom s.k. låginblandning, dvs. inblandning av några få procent
            i konventionella bränslen, men också genom att utveckla motorer
            som kan drivas med ren alkohol.
          </note>
          <note xml:id="i-f62a69af0a5f7b0f-0">
            Motoralkohol är befriad från drivmedelsskatt om inblandningen
            är mer än 30 %. Det innebär att låginblandning av etanol inte
            är fullt ut gynnad i skattesystemet. Ändå är det så att det finns
            en omedelbar marknad på låginblandning, där blandningen avpassats
            till högsta möjliga halt som nuvarande motorer klarar utan att
            modifieras. Vi kristdemokrater anser därför att biobränslen helt
            skall skattebefrias även vid låginblandning. Vi vill vidare ställa
            tydliga mål för att utvecklingen skall drivas i rätt riktning.
            Ett sådant mål är att minst hälften av alla bilar år 2010 skall
            drivas med annat och miljövänligare bränsle är med fossila bränslen.
          </note>
          <note xml:id="i-ec1b19a292d812ee-0">
            Bland andra förslag som vår trafikpolitiska kommittémotion innehåller
            kan jag i korthet nämna att vi vill främja miljövänlig och energisnål
            bilteknik samt återvinning. I storstäderna vill vi satsa på kollektivtrafik
            och gynna den genom att använda ekonomiska styrmedel. Vi har också
            konkreta förslag om att gynna ökad cykelanvändning, som förutom
            miljövinsten också ger en stor folkhälsovinst.
          </note>
          <note xml:id="i-53d7c2cced0f6e8e-0">
            Fru talman! I den kristdemokratiska trafikpolitiska motionen
            har vi också förordat att de beslutade vägprojekt enligt det program
            som riksdagen beslutade om 1993, och som gäller 1994-2003, omfördelas
            inom perioden. Vi har yrkat att väginvesteringarna under perioden
            1995-1998 bör förskjutas ett år till perioden 1999-2003 och att
            järnvägsprojekten i programmet bör slutföras före år 2003. Utskottsmajoriteten
            anför att väginvesteringarna kommer att kunna genomföras år 2004,
            dvs. med ett års försening. Det kan vi acceptera, men vi vill
            inte acceptera regeringens sänkta ambitioner vad gäller standarden
            på vissa vägar. Dessa överväganden har skett efter noggrann prövning,
            och vi yrkar därför på att man vad gäller ambitionsnivån för vägarnas
            standard håller fast vid
          </note>
          <note xml:id="i-c8e9c919e09378d5-0">
            1993 års beslut.
          </note>
          <note xml:id="i-5e77d92e62750378-0">
            Under den förra mandatperioden genomfördes under kommunikationsminister
            Mats Odells ledning investeringar på järnvägen på en nivå som
            vi i Sverige inte haft sedan rallartiden på 1800-talet, då vårt
            nuvarande järnvägsnät byggdes ut. I och med bilens intåg som transportmedel
            har investeringarna i järnvägen legat lågt, och järnvägen har
            tappat konkurrenskraft.
          </note>
          <note xml:id="i-ee8c924747b616f8-0">
            Därför var riksdagens beslut år 1993 ett historiskt sett mycket
            viktigt beslut. Genom en genomarbetad plan för investeringar och
            en hög investeringstakt kommer järnvägen genom det beslutet att
            under den närmaste tioårsperioden återerövra ställningen som ett
            av de främsta transportmedlen för både människor och gods. Järnvägen
            har stora fördelar såväl vad gäller miljö, trafiksäkerhet som
            samhällsekonomi. Vi ser därför med tillfredsställelse på utskottsmajoritetens
            besked att samtliga planerade järnvägsinvesteringar kommer att
            kunna genomföras under tioårsperioden.
          </note>
          <note xml:id="i-833a653c0c756402-0">
            Fru talman! Jag avslutar mitt anförande med att upprepa mitt
            yrkande om bifall till motion T239, yrkandena 1 och 6.
          </note>
          <note xml:id="i-24ee608ec998c1ab-2">
            Överläggningen var härmed avslutad.
          </note>
          <note xml:id="i-5d1b4494e4de07f4-2">
            (Beslut fattades efter 10 §.)
          </note>
          <note xml:id="i-74fad3c78766930a-0">
            9 § Banverket
          </note>
          <note xml:id="i-9f368e7137aa1efb-3">
            Föredrogs
          </note>
          <note xml:id="i-5c5c9e2d66de3c7e-0">
            Trafikutskottets betänkande 1994/95:TU14
          </note>
          <note xml:id="i-eb7bdad92f05f603-0">
            Banverket (prop. 1994/95:100 delvis)
          </note>
          <note xml:id="i-9b3a76552e574255-0">
            Anf. 58 BIRGITTA WISTRAND (m)
          </note>
          <note xml:id="i-b454aecccd06c646-0">
            Fru talman! Vi skall nu övergå till att diskutera
          </note>
          <note xml:id="i-3ab3f45fc1e57f49-0">
            Banverket, som har till uppgift att främja utvecklingen, driva
            och förvalta statens spåranläggningar, ta hand om säkerheten,
            men också ansvara för alla spårlinjer och spårtrafik i landet
            samt främja en miljöanpassad järnvägstrafik.
          </note>
          <note xml:id="i-bf69ca17f5b50b00-0">
            Jag vill börja mitt anförande med att yrka bifall till reservation
            nr 1.
          </note>
          <note xml:id="i-cdacf46607386766-0">
            Fram till det att den förra regeringen tillträdde kan man säga
            att investeringarna när det gällde infrastrukturen var oerhört
            låga. De var nere på 1940- och
          </note>
          <note xml:id="i-98cfa0d6b0438c6e-0">
            1950-talsnivå. Därför var det oerhört viktigt att en rad beslut
            fattades under förra mandatperioden. Vi har nu fått upp infrastruktursatsningarna
            på en rimlig nivå.
          </note>
          <note xml:id="i-aa3a63761b991603-0">
            Den borgerliga regeringen beslöt bl.a. att satsa 40
          </note>
          <note xml:id="i-aafab546d1815ccc-0">
            miljarder på ny- och reinvesteringar på den statliga järnvägen.
            Inte sedan 1860-talet har man satsat så mycket på järnvägarna
            som nu. Det beslutet är i samklang med att man 1988 hade beslutat
            sig för att dela på SJ i två delar, dels ett affärsdrivande verk,
            dels ett infrastrukturverk, nämligen Banverket.
          </note>
          <note xml:id="i-ed7ecb093881d7dd-0">
            Vi har nu fått möjligheter att utveckla järnvägen till den viktiga
            trafikled som den kan bli. Jag menar då att SJ måste bolagiseras
            och bli ännu mer affärsmässigt, men även Banverket måste konkurrensutsättas
            och få en helt annan och marknadsorienterad verksamhet. Jag skall
            alltså i dag ägna mig åt Banverket.
          </note>
          <note xml:id="i-a62e167cde36b83c-0">
            Om vi tittar på de stora insatser som redan är i gång när det
            gäller investeringarna kan vi se att en rad projekt kom i gång
            under förra året. Det gäller Ostkustbanan, där det satsas över
            1 miljard kronor. Det gäller fyrspårsutbyggnad, t.ex. Ulriksdal-Rosersberg.
          </note>
          <note xml:id="i-fcb72ccc1ba28be2-0">
            Det gäller en rad anpassningar av X2000, Västra stambanan, Södra
            stambanan, Mälardalsbanan, Norra stambanan, Övre Norrlands stambana,
            Västkustbanan.
          </note>
          <note xml:id="i-f4ba49ddbdeb1006-0">
            Det gäller också en rad reinvesteringar.
          </note>
          <note xml:id="i-b0c5e9456671cf40-0">
            Det är nu väldigt viktigt att vi upprätthåller takten så att
            våra järnvägar får den standard att de kan uppfylla de krav som
            vi ställer på 2000-talet. Men kanske kan takten inte vara lika
            snabb som den har varit hittills. Som Wiggo Komstedt tidigare
            sade är vi nu i en högkonjunktur. Det kan alltså finnas skäl att
            när vi nu behöver skapa budgetförstärkningar minska takten och
            i stället börja se på vilka projekt som vi skall prioritera.
          </note>
          <note xml:id="i-8a7d3dce3bc78af1-0">
            Vi menar att det finns två prioriteringsgrunder.
          </note>
          <note xml:id="i-fe0c174ec0558f05-0">
            Den ena är att vi måste förbättra våra förbindelser med Europa.
            Vi måste underlätta våra kommunikationer med Europa på alla sätt.
            Därför måste de investeringarna finnas med. Regeringen har faktiskt
            inte i sin proposition talat om vad det är som man vill skjuta
            på framtiden.
          </note>
          <note xml:id="i-b7d33ba86204411f-0">
            Dessutom vill vi självfallet lyfta fram de projekt som redan
            är igångsatta och de projekt som har mycket trafik. Vi vill alltså
            gå med på litet lägre takt när det gäller investeringarna. Vi
            föreslår att 1,2 miljarder mindre läggs ner på investeringar under
            denna tid. Samtidigt som vi gör detta bör Banverkets administrationskostnader
            kunna minskas med ca 150 miljoner kronor.
          </note>
          <note xml:id="i-168d711df26dceea-0">
            Fru talman! Med detta lämnar jag avsnittet om investeringar och
            reinvesteringar i Banverket och går över till Banverkets organisation
            och själva myndighetsrollen.
          </note>
          <note xml:id="i-da6bda47002750ea-0">
            Banverket har delat upp de trafikpolitiska målen i sex delmål
            för sin verksamhet. Man talar om hastighet, axellast, kapacitet,
            driftsäkerhet, trafiksäkerhet och miljön. Vi moderater menar att
            dessa mål behöver preciseras ytterligare. Vi menar också att man
            måste kunna få vettiga uppföljningsmöjligheter. Riksdagen måste
            kunna se på vilket sätt dessa mål har kunnat uppnås.
          </note>
          <note xml:id="i-7e7171d9bc8e05f3-0">
            Nu finns det två utredningar - en intern och en inom Kommunikationsdepartementet
            - som skall se över hur Banverket arbetar och framför allt titta
            närmare på Banverkets olika roller. Vi menar exempelvis att skillnaden
            mellan SJ och Banverket behöver bli tydligare. Vi menar att den
            som kan påverka kostnaderna också bör ta ansvaret för kostnaderna.
            Vi menar vidare att Banverkets produktion och underhåll bör konkurrensutsättas
            i alla lägen. Det skall också ses över.
          </note>
          <note xml:id="i-32935cb7544b91a9-0">
            Banverkets myndighetsroll behöver också diskuteras. Hur fungerar
            den, och kan den bli effektivare?
          </note>
          <note xml:id="i-9a4332221fec39cf-0">
            Vi menar att staten måste bli en kompetent och effektiv ägare
            av infrastrukturen. Vi måste också bli en kompetent beställare.
            Vi menar att projektering och byggande - oavsett upphandlingsform
            - bör ske i konkurrens mellan marknadens aktörer. Jag återkommer
            till detta litet senare i mitt anförande.
          </note>
          <note xml:id="i-b8ba04531c6e2692-0">
            Vi tror också att det finns skäl att diskutera hur man gör sina
            analyser, hur man diskuterar sina investeringar. Vi har i våra
            motioner tagit upp behovet av att få företagsekonomiska och samhällsekonomiska
            analyser som kan ligga till grund för investeringsbesluten. I
            1988 års trafikbeslut sade vi t.ex. att varje trafikslag skall
            bära sina kostnader. Det beslutet kan vi faktiskt inte uppfylla
            i dag, eftersom vi inte har några sådana analyser. Därför menar
            vi att regeringen måste se till att den typen av underlag finns,
            så att besluten kan fattas på ett riktigt sätt.
          </note>
          <note xml:id="i-b120aca654ee1ce9-0">
            Det har under senare tid också kommit flera rapporter från RRV
            som visar att kostnader för investeringar oftast underskattas.
            Ibland blir kostnaderna t.o.m. 100 % högre än man har räknat med.
          </note>
          <note xml:id="i-6e1352ef4cc39c4b-0">
            Slutligen vill jag ta upp en utredning som kom i min hand för
            bara några dagar sedan och där man just har tittat närmare på
            effektiviteten av spårunderhåll.
          </note>
          <note xml:id="i-97a5dae1f47e75a6-0">
            Spårunderhållet är faktiskt oerhört väsentligt i Banverkets verksamhet.
            Nära 5 000 av de 6 500 anställda i Banverket arbetar faktiskt
            med spårunderhåll. Fru talman! Jag vill understryka vikten av
            att se hur det arbetet går till.
          </note>
          <note xml:id="i-42e7d288ecd6d967-0">
            Av undersökningen, som är amerikansk, kan man se att det är tre
            gånger dyrare att bedriva spårunderhåll i Sverige. Man kan alltså
            säga att vi skulle få tre gånger så mycket för pengarna om vi
            skulle upphandla spårunderhåll i USA än om vi gör det i Sverige.
            Det är så, trots att trafikbelastningen är väldigt mycket högre
            på de amerikanska järnvägarna och trots att man har mycket större
            belastning på spåren. Det betyder att en anställd i USA har ansvar
            för 7 bankilometer, medan motsvarande för Sverige bara skulle
            vara 2
          </note>
          <note xml:id="i-52bfa1f1f392c354-0">
            bankilometer.
          </note>
          <note xml:id="i-9796cdc2f4402800-0">
            Jag är självklart medveten om att den här typen av utredning
            är farlig - det kan sägas att man inte får göra sådana jämförelser.
            I det amerikanska systemet är man hela tiden konkurrensutsatt,
            och jag menar att det är därför priserna har kunnat pressas ned.
            Tänk er att vi skulle kunna få tre gånger så mycket spårunderhåll
            för samma pengar i detta svåra ekonomiska läge!
          </note>
          <note xml:id="i-7b84bb67e59eaa7e-0">
            Det skulle betyda oerhört mycket i dagens statsfinansiella läge.
            Konkurrens betyder lägre kostnader. Vi måste - vad utskottets
            ordförande än sade tidigare i dag - utsätta oss för marknadens
            krav och marknadens konkurrens. Det kommer att betyda inte bara
            sänkta kostnader utan kanske också högre kvalitet.
          </note>
          <note xml:id="i-1377cf5c91a40c3a-0">
            Med detta vill jag yrka bifall till vår reservation, nr 1.
          </note>
          <note xml:id="i-c0259697ea3bf8b6-0">
            Anf. 59 KARL-ERIK PERSSON (v)
          </note>
          <note xml:id="i-80fdced23ecb0203-0">
            Fru talman! I trafikutskottets betänkande om Banverket behandlas
            en motion från Vänsterpartiet med bl.a. kravet att man skall höja
            investeringarna, framför allt på underhållssidan. Utskottet konstaterar
            att järnvägsnätet representerar ett mycket stort värde, och det
            är då angeläget att det finns en rimlig balans mellan underhållssidan
            och de omfattande nyinvesteringarna.
          </note>
          <note xml:id="i-83259d7eb8dad227-0">
            Det tycker jag är helt riktigt.
          </note>
          <note xml:id="i-5bdcd3492268592a-0">
            Om man inte underhåller den befintliga järnvägen kommer det att
            bli en kapitalförstöring, och när Banverket bygger nytt säger
            SJ att man inte kommer att trafikera, därför att det inte är företagsekonomiskt
            lönsamt för SJ:s del, som jag nämnde i mitt förra inlägg. Jag
            ser det här som ett stort problem. Vi har i trafikutskottet haft
            ett exempel på att SJ ställt krav på kommuner för att man skall
            trafikera när Banverket har rustat upp. Någon balans måste det
            bli på det här området. Därför tycker vi att det vore bra om man
            höjde anslaget för underhåll av de befintliga järnvägarna. Jag
            skall inte orda så mycket mer om den motionen.
          </note>
          <note xml:id="i-2eb3741fcc306301-0">
            Vi har också en motion som gäller Barentsregionen. Den gäller
            en omaxlingsstation i Haparanda. Jag har försökt titta tillbaka
            litet grand på den diskussionen. Då jag kom in i riksdagen 1985
            var en omaxlingsstation i Haparanda på tal. Jag har inte gått
            tillbaka längre än så för att se efter om den här frågan förekommit
            längre tillbaka i tiden. Det är märkligt att man har diskuterat
            detta under så lång tid och inte fått fram bättre förslag.
          </note>
          <note xml:id="i-530aed23ea29dad6-0">
            Trafikutskottet var på studiebesök i Haparanda i höstas - jag
            tror det var i augusti månad. Vi fick då veta vilken stor betydelse
            det skulle ha om man hade fått den här omaxlingsstationen. Nu
            skriver utskottet att man förutsätter att regeringen noga följer
            utvecklingen när det gäller utbyggnaden av trafiksystemen på Nordkalotten.
            Vad menar man då med det? Har man på Kommunikationsdepartementet
            inte följt den här problematiken tidigare under alla dessa år?
            Det borde ju vara glasklart att denna omaxlingsstation, som eventuellt
            heller inte skulle kosta så mycket pengar, måste komma till stånd.
          </note>
          <note xml:id="i-498b0042c5c03317-0">
            Talar man med folk i Barentsregionen om deras trafiksituation
            får man veta att en omaxlingsstation skulle ha oerhört stor betydelse,
            inte bara för Sveriges del utan även för kommunikationerna österut,
            framför allt med Finland. Hjälper vi sedan till med Sallabanan,
            så att vi får kontakt med den norra delen av den ryska sidan,
            skulle det också kunna ha stor betydelse för svensk industri.
            Men då måste vi lösa problemen där uppe. Jag tycker faktiskt att
            det är beklagligt att vi inte har kommit längre i den här delen.
          </note>
          <note xml:id="i-8f2359841bccdbc1-0">
            Med detta, fru talman, vill jag yrka bifall till reservation
            3 under mom. 7 och reservation 8 under mom. 21, även om jag naturligtvis
            står bakom alla
          </note>
          <note xml:id="i-895991548418f29e-0">
            Vänsterpartiets reservationer i detta betänkande.
          </note>
          <note xml:id="i-ebe641e7095b3643-0">
            Anf. 60 ELISA ABASCAL REYES (mp)
          </note>
          <note xml:id="i-d72cff3765baf07b-0">
            Fru talman! Det är med stor tillfredsställelse som vi miljöpartister
            har tagit del av de senaste årens stora satsningar på nya spår.
            Miljöpartiet förordar som bekant tåget som transportmedel. Vi
            är övertygade om att tåget på sikt kommer att bli ett verkligt
            alternativ till dagens mindre miljövänliga rese- och transportsätt.
            Detta kan dock bara ske om utvecklingen av tågmateriel, service
            och banor fortsätter i åtminstone den anda som hittills skett.
          </note>
          <note xml:id="i-10d11f99faf52030-0">
            Det är däremot med en viss oro som vi ser på överföringen av
            godstransporter från järnväg till lastbil. Detta är nästan det
            sämsta som kan hända. För att tåget skall bli ett verkligt alternativ
            måste det göras ännu mer kostnadseffektivt och tågtrafiken byggas
            ut i sådan omfattningen att tidsvinst och räckvidd inte står i
            vägen. Eva Goës pekar i motion N234 på behovet av att bygga ut
            järnvägen och att en sådan utbyggnad är ett typiskt grönt jobb
            som ger oss framtidshopp. Men det tjänar ingenting till att bygga
            spår, om man inte köper in rullande materiel, vilket vi förväntar
            skall bli en naturlig konsekvens av investeringar och behov.
          </note>
          <note xml:id="i-5e67f28d10857880-0">
            Järnvägstransporter är en kapitalintensiv verksamhet, och den
            blir svårligen lönsam och självfinansierande såsom det ser ut
            nu. Byggandet av järnväg är och måste ett tag in i framtiden förbli
            en statlig angelägenhet och ett statligt ansvar. Om vi skall klara
            miljömålen och verkligen påverka riktningen för trafikutvecklingen
            är det nödvändigt att vi håller en hög investeringstakt. Miljöpartiet
            har därför yrkat på att Banverket får ett anslag på 2 miljarder
            mer än vad som föreslagits i propositionen. Denna investering
            skall ligga till grund för ett vettigt framtida kommunikationssystem
            där resandet blir rent och inte ger de hälsoproblem som nuvarande
            kommunikationssystem bidrar till. Vi tillstår dock att den tekniska
            utvecklingen har en bit att gå.
          </note>
          <note xml:id="i-cf27d1497ff50a3b-0">
            Miljöpartiet förordar en utbyggnad av järnvägen även i de delar
            av Sverige som inte drabbats av överbelastning. Vi menar att järnvägsutbyggnaden
            måste ske i hela Sverige på de villkor som gäller för olika regioner.
            Vi betonar t.ex. betydelsen av Botniabanan.
          </note>
          <note xml:id="i-155dbcff76cbc43b-0">
            Ett konkret problem är just att godset oftare fraktas med lastbil
            och att lastbilstransporterna förväntas öka med minst 40 % de
            närmaste 30 åren - om ingenting görs vill säga. Utsatta regioner
            måste snarast understödjas med järnväg så att möjligheter skapas.
            Vi vet att lastbilen blir en mindre utgift än nya spår och tågmateriel
            kortsiktigt sett. Utskottet motiverar också sitt avstyrkande av
            yrkandet med att hänvisa till det statsfinansiella läget. Vi menar
            dock att det är nödvändigt med långsiktigt tänkande, som lönar
            sig i längden. Dessutom har Miljöpartiet i sitt budgetförslag
            lyckats spara mer än regeringen. Vad beträffar det totala anslaget
            på Kommunikationsdepartementets område har vi även där lagt fram
            förslag till en omfördelning av medlen så att en besparing skulle
            klaras trots en kraftig utbyggnad av järnvägen. Vi skall nu främst
            satsa även på andra regioner än storstadsområdena. Vi tror även
            att regionala spårvägar med snabbspår skulle kunna vara en mycket
            positiv utveckling.
          </note>
          <note xml:id="i-0f1a44531ff98ecc-0">
            Vi tror att decentralisering på många sätt ger en hållbar utveckling
            när det gäller boende och näring. Miljöpartiet vill göra järnvägsinvesteringar
            på bekostnad av bilismens expansion, dvs. på bekostnad av framför
            allt nya motorvägar och inte underhållet. Detta får då självklart
            inte ske på bekostnad av trafiksäkerheten.
          </note>
          <note xml:id="i-a767967a82068d13-0">
            Vi tror att den gemensamma trafikplaneringen i
          </note>
          <note xml:id="i-4374ea09cf702180-0">
            EU har en lång väg kvar att gå. Den är långt efter
          </note>
          <note xml:id="i-ffed5a9dbc8c839f-0">
            Sverige, trots att enskilda länder i EU har genomfört mycket
            positiva åtgärder. Vi anser att vägbyggena står i klar dominans
            gentemot spårbyggena i EU. Det här vill vi se en förändring av
            snarast.
          </note>
          <note xml:id="i-2d2806daf0ebeeef-0">
            Vi menar att Sverige måste vara bra mycket tydligare än hittills
            när det gäller kraven på en hållbar trafikpolitik i dess verkliga
            mening. EU har myntat modebegreppet "sustainable mobility" men
            lever dåligt upp till det i sin trafikplanering.
          </note>
          <note xml:id="i-55e0773861649a1f-0">
            Järnvägar får inte heller byggas ut för att sedan stå oanvända.
            Det krävs en aktiv järnvägspolitik som ställer krav på motsvarighet
            till de fördelar som mindre miljövänliga transportslag erbjuder.
            Det gäller framför allt räckvidd och tidsvinst. Järnvägsutbyggnaden
            måste också anpassas till regionens speciella behov, kapacitet
            och framtida behov.
          </note>
          <note xml:id="i-84c195e1c4039ed2-0">
            Vad gäller persontrafik på järnväg har tåget den fantastiska
            fördelen att det är åtkomligt för långt fler människor än vad
            bil och flyg är. En järnvägsresa är en solidarisk resform, vilket
            måste betonas. Vi tycker att det får vara slut på resesnobberiet.
            Vi varken kan eller vill tvinga folk att resa som Miljöpartiet
            vill, men vi skapar de gynnsammaste förutsättningarna.
          </note>
          <note xml:id="i-25bde60042b18d81-0">
            Detta är fullt möjligt, eftersom de gemensamma resurserna är
            begränsade. Då handlar fördelningen om politik, helt enkelt.
          </note>
          <note xml:id="i-16b848a3171ba12b-0">
            Jag yrkar bifall till reservationerna 6 och 7. Jag står även
            bakom reservation 8, men jag avstår från att yrka bifall till
            den för att spara kammarens tid.
          </note>
          <note xml:id="i-9ff31d824d7dc10f-0">
            Anf. 61 ULRICA MESSING (s)
          </note>
          <note xml:id="i-76332b3c4f17ec8e-0">
            Fru talman! Banverkets verksamhet är en del av vårt lands infrastruktur,
            och det är en viktig del. Alla har vi åsikter om och synpunkter
            på hur rälsen skall dras och hur järnvägsnätet borde se ut just
            där vi bor.
          </note>
          <note xml:id="i-49bc50af8f264953-0">
            Det kan vara svårt att se till de nationella förutsättningarna
            och till det gemensamma behovet i sådana frågor. Vi är alla allra
            bäst på de områden som vi berörs mest av.
          </note>
          <note xml:id="i-e76d36adaa1e9cb1-0">
            För att riksdagen skall slippa en del av de detaljfrågor som
            skulle kunna komma upp i diskussionen om Banverkets verksamhet
            har vi överlåtit delar av planeringen och prioriteringen till
            Banverket. Det är en bra förutsättning för en delegering, så att
            det arbete som måste göras blir gjort på ett effektivt sätt och
            prioriteras rätt.
          </note>
          <note xml:id="i-9fd128f00e80f614-0">
            Riksdagens uppgift är att fastställa målen och ramarna för deras
            verksamhet och inte minst att följa upp och se att våra beslut
            blir sådana som vi har tänkt oss.
          </note>
          <note xml:id="i-f68350375925a599-0">
            Rörligheten i vårt land ökar hela tiden. Människor reser, pendlar
            och rör sig betydligt mera i dag än tidigare. Detta sker trots
            att nya tekniska landvinningar har gjort det möjligt att egentligen
            plocka hem mera arbete och därmed resa mindre. Men den personliga
            kontakten är oersättlig. Människors vilja att skaffa sig nya kunskaper
            och vänner ställer stora krav på en helhetsbild inom infrastrukturen.
            Det ställer också krav på flexibilitet och möjligheter till nya
            lösningar.
          </note>
          <note xml:id="i-dafed0f9e8d1ce84-0">
            En del av de frågor som vi debatterar här i dag är gamla för
            oss och väl kända i utskottet. Några av årets motioner berör Banverkets
            verksamhet och inriktning.
          </note>
          <note xml:id="i-9238ecf2c0498ab9-0">
            Regeringen har tillsatt en kommunikationskommission som skall
            arbeta med att se över hur ett integrerat kommunikationssystem
            som kan komplettera och foga samman våra olika delar skall se
            ut. I debatten i dag har vi varit inne på det flera gånger tidigare.
            När vi nu debatterar Banverkets verksamhet blir det också naturligt
            för oss att anse de motioner som egentligen avser frågor som berör
            den kommissionen vara besvarade i och med att ett sådant arbete
            just nu pågår.
          </note>
          <note xml:id="i-bb3436008c20fedd-0">
            Just nu pågår en dammsugning i alla län för att sammanställa
            de behov och förutsättningar som finns inför en framtida ekologiskt
            hållbar trafikpolitik.
          </note>
          <note xml:id="i-df418fb7f8dd6c53-0">
            Resultatet skall sändas till kommissionen för att vävas in i
            dess arbete. Kommissionen har inte fått ett enkelt uppdrag. Många
            har önskemål, både i den ena och den andra riktningen. Kommissionen
            har i uppgift att utvärdera en framtidsfråga som är viktig och
            gemensam för oss. Vi får nu vänta in kommissionens resultat och
            ta till oss synpunkterna för att kunna planera ett hållbart trafiksystem
            för framtiden.
          </note>
          <note xml:id="i-3c4c4efd5aa33880-0">
            Riksdagen har, som jag nämnde tidigare, satt upp mål som vi vill
            att Banverket skall leva upp till och sköta. För att det skall
            vara möjligt förutsätts att det finns vissa pengar att jobba med.
            I några av de motioner som nu behandlas föreslås att delar av
            Banverkets bidrag skall minskas. I andra motioner föreslås att
            det skall ökas. Det är en fråga om hur mycket pengar man har.
          </note>
          <note xml:id="i-16993221d4129a59-0">
            Vi har lagt en ram för Banverkets verksamhet, som vi vill skall
            bli utförd. För att klara den ramen och de målsättningarna krävs
            en del administration och en del planering. Men precis som på
            alla andra områden får också infrastrukturen vara med och känna
            av de besparingar som vi alla märker i dag, till följd av vårt
            lands dåliga ekonomi. I dåliga tider är det naturligtvis oerhört
            viktigt att alla pengar som betalas ut från vår gemensamma kassa
            kan motiveras väl. Vi menar att Banverkets budget kan det.
          </note>
          <note xml:id="i-874fd6b6a7ca0f9c-0">
            Nya investeringar i järnväg är ett dyrt arbete. De motioner som
            hänvisar till olika behov av en ut- eller tillbyggnad av befintlig
            räls motiverar sina förslag med det regionala behovet och med
            att det är en viktig förutsättning för att människor skall kunna
            bo och verka i olika delar av vårt land. Det är ett oerhört viktigt
            argument.
          </note>
          <note xml:id="i-a9090274ad8a48e7-0">
            För att det dessutom skall vara lönsamt att planera nya banor
            krävs en samhällsekonomisk vinst. Det är viktigt för oss att vi
            använder dessa delar av vår infrastruktur där de passar allra
            bäst och gör störst nytta.
          </note>
          <note xml:id="i-b561980c97400dca-0">
            För att bättre veta exakt hur det skall se ut skall vi även i
            dessa frågor invänta kommissionens arbete.
          </note>
          <note xml:id="i-427631a2828abb13-0">
            Nya system och utbyggnader skall hänga samman med en helhet och
            bidra till en regional utveckling. I
          </note>
          <note xml:id="i-64b800ddfb72960b-0">
            takt med förändrade förutsättningar för andra delar i vårt land
            såsom industrin och befolkningsstrukturen krävs ibland ny planering
            även för Banverket.
          </note>
          <note xml:id="i-2ded4aefa2b347ca-0">
            Redan 1991, under ledning av Georg Andersson, startades delar
            av det mycket stora investeringsprogram som nu gäller infrastrukturen.
            Vi har kommit en bit på väg, men vi måste gå vidare.
          </note>
          <note xml:id="i-2403583947e9c011-0">
            På vägen, i det arbetet, finns bl.a. en omaxlingsstation i Haparanda,
            som Karl-Erik Persson nämnde.
          </note>
          <note xml:id="i-5a57afa106fae267-0">
            Banverket tittar nu på godsflödet och på möjligheterna att effektivisera
            ett samarbete.
          </note>
          <note xml:id="i-2a02d5a7cf2f3bf8-0">
            Ett återkommande problem för Banverket är de många trafikolyckor
            som sker varje vinter, då renarna i de norra delarna av vårt land
            letar sig fram på rälsen.
          </note>
          <note xml:id="i-d41093934a31a76d-0">
            Förra året anslog riksdagen extra arbetsmarknadspengar för att
            skynda på arbetet med att sätta upp stängsel som försvårar för
            renarna att komma ut på banan. Det har varit till viss hjälp,
            men fortfarande inträffar alltför många olyckor av det här slaget.
            Det är ett problem för renägarna, för tågförarna som måste ta
            hand om de skadade djuren och för Banverket som varje år ådras
            stora kostnader för detta.
          </note>
          <note xml:id="i-c281145928c376c1-0">
            Vi i utskottet förutsätter att de berörda parterna fortsätter
            att försöka finna gemensamma lösningar som minskar antalet olyckor
            ytterligare. Trafiksäkerheten utgör en viktig fråga, även på andra
            områden.
          </note>
          <note xml:id="i-03cbb30ee126ac5c-0">
            Det samarbete som nu finns mellan Polisen, kommunerna och de
            ansvariga verken är mycket bra och kan leda till något gott.
          </note>
          <note xml:id="i-e3fff1acda6873bd-0">
            För att kunna integrera ett svenskt sammanhållet kommunikationssystem
            med övriga Europa är det viktigt att vi är med och driver på våra
            frågor inom infrastrukturen i EU. Det gäller också i förhållande
            till övriga europeiska länder. Förutsättningen för att vi skall
            kunna hitta gemensamma system för att underlätta gränsöverskridande
            arbete är en öppen och aktiv dialog. Eftersom Sverige i vissa
            delar dessutom har kommit långt i arbetet med att planera ett
            sammanhållet kommunikationssystem, är det ännu mera värdefullt
            att vi finns med i det framtida arbetet. Jag förutsätter att vi
            gemensamt kommer att se till att så också blir fallet.
          </note>
          <note xml:id="i-55543c50c23d4e71-0">
            Fru talman! Mot bakgrund av det anförda yrkar jag bifall till
            hemställan i föreliggande betänkande och avslag på samtliga motioner.
          </note>
          <note xml:id="i-2d64b7aa345c4861-0">
            Anf. 62 PETER ERIKSSON (mp)
          </note>
          <note xml:id="i-02a004ac54239008-0">
            Fru talman! Jag skall ta upp ett par frågor som jag tycker är
            viktiga i det här betänkandet. Jag skall börja med att uttrycka
            min glädje över att man i utskottet har sett mycket positivt på
            satsningen på järnvägar över Nordkalotten och Barentsregionen
            och en fortsatt satsning på Haparandabanan. Man ser också positivt
            på en ny bandel mellan Karlsborg och Haparanda, som avsevärt förkortar
            sträckan och underlättar en kraftig ökning av godsflödet på järnväg
            i det här området.
          </note>
          <note xml:id="i-b2702cb152368687-0">
            Vad som förvånar mig är dock att utskottet inte samtidigt tog
            stark ställning för en ny omaxlingsstation i Haparanda, som Vänstern
            också har talat om i dag. Det hade varit naturligt. Det är en
            förutsättning för att man skall kunna få ett bra och effektivt
            flöde i framtiden mellan den finsk-ryska järnvägen och den svenska.
            I Finland och Ryssland har man som bekant en bredare spårvidd
            än vad vi har i Sverige. Det är i dag ett stort problem när det
            gäller att få en effektiv och snabb överföring av tågtransporter
            mellan det svenska och finska järnvägssystemen. En omaxlingsstation
            skulle göra det oerhört mycket lättare och effektivare i framtiden.
          </note>
          <note xml:id="i-8e981c592d3b8521-0">
            Jag vill starkt yrka bifall till reservation 8 om en uppbyggnad
            av en omaxlingsstation i Haparanda.
          </note>
          <note xml:id="i-361c39b095f0ec39-0">
            Jag tycker att det är tråkigt att t.ex. Moderaterna har en riksdagsledamot
            som har skrivit en motion i just den här frågan, men att man sedan
            inte orkar stödja frågan i gruppen och följa upp frågan i plenum.
          </note>
          <note xml:id="i-6e8a651a7ec05ca1-0">
            Det är synd, särskilt som jag tycker att man har fått fin publicitet
            i massmedierna om en omaxlingsstation hemma i Norrbotten. Det
            är tråkigt att man inte orkar följa upp det i Stockholm.
          </note>
          <note xml:id="i-94af31888546dac6-0">
            Jag vill även ta upp frågan om Botniabanan och dess sträckning
            från Umeå vidare upp till Luleå, eventuellt också vidare till
            Haparanda. Den delen brukar ibland kallas Norrbotniabanan. Det
            råder en viss diskussion om hur man skall göra med den sista delen
            av sträckningen.
          </note>
          <note xml:id="i-ac20c0744ec8f2fb-0">
            Jag är orolig över att framför allt socialdemokraterna har visat
            sig vara mycket ljumma inför satsningen på Norrbotniabanan och
            till att bygga vidare på projektet Botniabanan. Jag är rädd för
            att socialdemokraterna med den inställningen kommer att hindra
            en effektiv och bra järnvägslösning längs Norrlandskusten.
          </note>
          <note xml:id="i-2333331101406833-0">
            En förutsättning för att man skall få Botniabanan rejält lönsam
            med bra trafik är att man också bygger den vidare till stora orter
            på kusten, t.ex. Skellefteå,
          </note>
          <note xml:id="i-9c1786dc28b2326c-0">
            Piteå och Luleå. Då får man en integrerad heltäckande lösning
            som också är samhällsekonomiskt, och sannolikt också företagsekonomiskt,
            motiverad i framtiden. Om man gör en halvhjärtad insats och slutar
            med sträckningen i Umeå kommer det att bli betydligt svårare att
            få den långsiktigt lönsam och bärkraftig i framtiden.
          </note>
          <note xml:id="i-e94e7e0d2772dc45-0">
            Jag vill tacka för det initiativ som andre vice talmannen har
            tagit för att få fram en flerpartimotion om
          </note>
          <note xml:id="i-16daad263f2e20fc-0">
            Ostkustbanan och sträckningen hela vägen upp. Det är synd att
            inte socialdemokraterna också var med på den motionen.
          </note>
          <note xml:id="i-77d2702c02f8eae4-0">
            Nu finns det en parlamentarisk utredning om de långsiktiga trafiklösningarna.
            Jag hoppas att man även där kommer att ta fram och peka på vikten
            av att vi får en kustbana som sträcker sig hela vägen längs
          </note>
          <note xml:id="i-d11c4254b84abd2b-0">
            Norrlandskusten och inte slutar halvvägs. Jag hoppas också att
            socialdemokraterna där har litet mer långsiktighet och miljömässigt
            bättre tar till vara de intressen som faktiskt finns för att satsa
            på det här projektet och att de är villiga att tänka om.
          </note>
          <note xml:id="i-bccf0d43339c312f-0">
            Anf. 63 ULRICA MESSING (s) replik
          </note>
          <note xml:id="i-3bc959063a369071-0">
            Herr talman! Jag tror inte att det råder några delade meningar
            mellan Peter Eriksson och mig eller mellan er och oss om vikten
            av en fungerande järnväg längs kusten. De projekteringar och beräkningar
            som har gjorts hittills på den sträckan har ju varit mycket bra
            och lönsamma. Hur fortsättningen kommer att se ut måste vi få
            titta litet mer på. Den delen är inte projekterad och därför inte
            lika klar.
          </note>
          <note xml:id="i-937af0bdfbba2ca3-0">
            När det gäller en omaxlingsstation i Haparanda står det väldigt
            bra skrivet i det betänkande som nu debatteras att Banverket skall
            titta på det godsflöde som går mellan Sverige och Finland och
            de gemensamma förutsättningar som skulle behöva ordnas upp på
            ett bättre sätt, t.ex. när det gäller spårproblematiken. När Banverket
            återkommer får vi se om lösningen på detta är en omaxlingsstation.
            Det är mycket bra skrivet om detta i det betänkande som finns.
          </note>
          <note xml:id="i-41bb9c7d97a8d1cb-0">
            Anf. 64 PETER ERIKSSON (mp) replik
          </note>
          <note xml:id="i-85fa5e9d80a07644-0">
            Herr talman! Min oro för den s.k. Norrbotniabanan kommer sig
            av att ledande socialdemokrater visat en väldig tvehågsenhet i
            den här frågan. Trots att näringslivet i Norrland har kunnat visa
            att det är en samhällsekonomiskt motiverad och lönsam satsning
            har socialdemokraterna tvekat väldigt mycket. Olika företrädare
            har gett olika signaler. Det vore mycket positivt om riksdagen
            tydligare kunde ta ställning för att göra den här satsningen.
          </note>
          <note xml:id="i-172bee8cf775e967-0">
            Anf. 65 ULRICA MESSING (s) replik
          </note>
          <note xml:id="i-f6e3eb13e9821f5b-0">
            Herr talman! Vi skall ju inte här i kammaren i dag rösta om hur
            olika socialdemokratiska ledamöter har uttalat sig utan om det
            betänkande som ligger. Där finns inga tveksamheter utan det är
            ganska bra skrivet.
          </note>
          <note xml:id="i-2eae60f50ff77705-0">
            Anf. 66 PETER ERIKSSON (mp) replik
          </note>
          <note xml:id="i-c9da1c259a0439bb-0">
            Herr talman! Man kan inte säga att det är ganska bra skrivet
            om Norrbotniabanan och dess sträckning.
          </note>
          <note xml:id="i-d27eecdbbca20885-0">
            Det är över huvud taget knappt skrivet något om detta.
          </note>
          <note xml:id="i-cc7b73f4bf6ed1e4-0">
            Jag är absolut inte nöjd med den socialdemokratiska inställningen
            om den innebär att man tycker att det är ganska bra skrivet om
            detta.
          </note>
          <note xml:id="i-ac88e1b7afef70a3-0">
            Men om ni verkligen är intresserade av att göra en seriös undersökning
            och satsning på detta skulle jag kunna ändra mig. Men betänkandet
            säger ju varken bu eller bä i den frågan.
          </note>
          <note xml:id="i-bb6dca7d4aba435b-0">
            Anf. 67 ULF BJÖRKLUND (kds)
          </note>
          <note xml:id="i-8224922268fda6d4-0">
            Herr talman! Jag vill börja med att yrka bifall till reservation
            nr 1. Den berör Banverkets verksamhet.
          </note>
          <note xml:id="i-09f4f85444262f58-0">
            Jag kommer inte att hantera frågan i mitt anförandet.
          </note>
          <note xml:id="i-7d140ae7d66b6cd9-0">
            Den har diskuterats mycket tidigare. Men kristdemokraterna har
            en motion, T239, som just berör effektivisering av Banverkets
            verksamhet. Jag vill alltså yrka bifall till den.
          </note>
          <note xml:id="i-e1f4607e014c199a-0">
            För övrigt vill jag beröra några frågor som det inte har sagts
            så mycket om. De gäller Inlandsbanan och dessutom en länsbana,
            Västerdalsbanan. Västerdalsbanan är ju en typisk länsjärnväg.
            Även vi har den uppfattningen att den typen av frågor kanske inte
            skall diskuteras alltför mycket här. Det är ju mer övergripande
            frågor och riktlinjer som bör tas upp här. Men det kan väl inte
            skada att man ibland får belysa de här banornas värde för regionen.
            Den betydelsen är ju i många avseenden ganska stor.
          </note>
          <note xml:id="i-4fc6b51ff44cec8c-0">
            Västerdalsbanan är ju en mycket betydande regional bana i Dalarna.
            Den har stor regionalpolitisk betydelse. Länsstyrelsen har tidigare
            använt ett antal miljoner ur LTA-anslaget för att satsa på den
            här banans framtid. Man har dessutom fått särskilda arbetsmarknadsmedel
            - ungefär lika mycket under innevarande år - för att göra en satsning.
            Dessutom har länsstyrelsen nu plockat fram en vision. Man jobbar
            med en vision för framtiden just för Västerdalsbanan och den stora
            potential som finns både på godssidan och när det gäller turismen.
          </note>
          <note xml:id="i-4abdd2c9f048ac19-0">
            Det är utan tvekan så att det finns en mycket stor möjlighet
            till utveckling av godstransporter. Kompletterar man då med de
            stora möjligheter som turisttrafiken till Sälenområdet ger borde
            Västerdalsbanan i framtiden kunna betraktas som en statlig angelägenhet.
          </note>
          <note xml:id="i-3d1573faa220b7c8-0">
            Vi har ju Sveriges största vintersportområde i Sälen. Ingen annanstans
            är liftinkomsterna så stora.
          </note>
          <note xml:id="i-5439173c76b34fad-0">
            Ingen annanstans är andelen av fjällturismen så stor.
          </note>
          <note xml:id="i-f498a29ee7a846e3-0">
            Vi har 30-35 % av den totala fjällturismen här. Vi har
          </note>
          <note xml:id="i-777485d5c8ae0cb5-0">
            50 000 bäddar. Här finns det en betydligt större kapacitet än
            i hela Åreområdet och även i hela Norrlands inland. Detta talar
            för att man i framtiden måste göra en satsning på en förlängning
            av den här banan till Sälen.
          </note>
          <note xml:id="i-c6e747c6ab026541-0">
            Låt mig för övrigt säga något om Inlandsbanan. I
          </note>
          <note xml:id="i-73cc7df2eb543eac-0">
            betänkandet finns det ett antal motioner som tar upp möjligheterna
            till utveckling av Inlandsbanan. Den banan är ju nu hanterad av
            IBAB. Där pågår redan det som sägs i en motion från Miljöpartiet,
            nämligen diskussioner med Norge om möjligheten till ett samarbete
            med norska transporter från norra Norge till den södra delen.
            Detta är sådant som självfallet behöver vidareutvecklas. Där vill
            IBAB, Inlandsbanan AB, ha ett stöd från alla tänkbara parter.
          </note>
          <note xml:id="i-635bcebef96cda7d-0">
            Inlandsbanans avreglering har visat på en fördubbling av godstrafiken
            på banan. I en folkpartimotion förs det fram en tanke på att tvärbanorna
            på sikt också kanske borde föras över till Inlandsbanans AB
          </note>
          <note xml:id="i-997462ba6d2de1af-0">
            för att hitta en möjlig fortsättning för Inlandsbanan efter de
            fem år som det nu har fattats beslut om. Vidare bör även beaktas
            möjligheterna till eventuella stöd i framtiden från EU:s strukturfonder.
          </note>
          <note xml:id="i-6a4e024e401f4c1f-0">
            Detta är sådant som bör beaktas framöver när revisorerna kommer
            med sin granskningsrapport om
          </note>
          <note xml:id="i-923d60926b21d2ff-0">
            Inlandsbanan. Man bör ta med och diskutera hur det här skall
            se ut i framtiden.
          </note>
          <note xml:id="i-1aabe5e705b2c44f-0">
            För övrigt har jag inte tänkt att lägga fram något yrkande här.
            Jag vill bara lämna dessa synpunkter när det gäller Inlandsbanan
            och Västerdalsbanan. På sikt måste man säkert ta litet mer allvarligt
            på möjligheterna att bygga ut den fram till Sveriges största vintersportområde
            i Sälen.
          </note>
          <note xml:id="i-efb632e4796c2383-0">
            Med det nöjer jag mig med att yrka bifall till reservation nr
            1.
          </note>
          <note xml:id="i-24ee608ec998c1ab-3">
            Överläggningen var härmed avslutad.
          </note>
          <note xml:id="i-5d1b4494e4de07f4-3">
            (Beslut fattades efter 10 §.)
          </note>
          <note xml:id="i-84336d05a4057f57-0">
            10 § Sjöfart
          </note>
          <note xml:id="i-9f368e7137aa1efb-4">
            Föredrogs
          </note>
          <note xml:id="i-3489f9504d80d01f-0">
            Trafikutskottets betänkande 1994/95:TU12
          </note>
          <note xml:id="i-7042f0dea32929b6-0">
            Sjöfart (prop.1994/95:100 delvis)
          </note>
          <note xml:id="i-6f1a800dc86d56f9-0">
            Anf. 68 SIVERT CARLSSON (c)
          </note>
          <note xml:id="i-093d9cbcffb04516-0">
            Herr talman! Trafikutskottets betänkande nr 12
          </note>
          <note xml:id="i-11211e4b76131ea8-0">
            handlar om sjöfart. Det faktum att två tredjedelar av vårt klot
            består av vatten och att resten enligt mången sjövän närmast är
            att betrakta som förtöjningsplatser borde i sig vara argument
            nog för att ytterligare utveckla sjöfarten och sjötransporterna.
            Men samma faktum borde också vara argument nog för att inse att
            en sådan utveckling bör och måste ske i och genom ett internationellt
            samarbete. Vattnen är gemensamma.
          </note>
          <note xml:id="i-4c4fb50b16316fbd-0">
            De flesta av de frågor som tas upp i betänkandet och de flesta
            motionsyrkandena hänvisas till pågående utredningar, vilka inte
            är få. Detta visar att sjöfarten alltmer uppmärksammas, och detta
            med fog. Sjöfarten kommer att bli allt viktigare. Sjöfarten är
            det mest energieffektiva trafikslaget. Utvecklad sjöfart krävs
            för att miljömålen skall klaras.
          </note>
          <note xml:id="i-2ecb39a437180250-0">
            Därför är det positivt när utskottet anser att arbetet med att
            uppnå en minskning av sjöfartens negativa miljöpåverkan är en
            angelägen uppgift för Sjöfartsverket liksom att detta miljöarbete
            skall ha en
          </note>
          <note xml:id="i-d360dd4869247e95-0">
            "internationell tyngdpunkt".
          </note>
          <note xml:id="i-8f767e1b84f4b4ce-0">
            Detta ställningstagande tillgodoser syftet i en aktuell centermotion.
            Vi ser fram emot en handlingsplan för skärpta internationella
            överenskommelser om mera miljöriktig sjöfart.
          </note>
          <note xml:id="i-85d012b4dd845586-0">
            Med ökad sjöfart följer också ökade krav på säkerhetsregler beträffande
            t.ex. konstruktion, utrustning, utbildning, behörighet osv. Även
            detta arbete måste enligt Centerns mening bedrivas i ett ökat
            internationellt samarbete. Särskilt måste ett ökat regionalt samarbete
            utvecklas mellan länderna kring Östersjön av säkerhetsskäl och
            av miljöskäl.
          </note>
          <note xml:id="i-cea06d27e352b2a4-0">
            En frisk Östersjö förutsätter en renare havs- och kringmiljö.
            Speciellt tror jag att sjötrafiken i de södra delarna av Östersjön
            under senare år har fått en ökad betydelse. Den har i realiteten
            ökat med 25 %. Mot den bakgrunden är det viktigt att se över,
            ytterligare utveckla och samordna sjöräddning och informationsinhämtning
            och att samutnyttja olika befintliga resurser.
          </note>
          <note xml:id="i-2be79a44da515130-0">
            Det nyligen undertecknade flyg- och sjöräddningsavtalet mellan
            Sverige och Tyskland är ett bra exempel på ett led i rätt riktning
            när det gäller sjöräddning och sjösäkerhet i bl.a. södra Östersjön.
          </note>
          <note xml:id="i-ecb8ea0ad4d0a951-0">
            Herr talman! När det gäller den återkommande frågan om fritidsbåtsregister
            har vi i Centern den uppfattningen, att nuvarande frivilliga register
            som på kort tid samlat ca 160 000 båtar utgör ett gott bevis på
            frivillighetens möjligheter. Det finns därför skäl, menar vi,
            för att låta denna framgångsrika verksamhet fortsätta innan andra
            eventuella förslag och åtgärder diskuteras.
          </note>
          <note xml:id="i-5b2528cae4209b83-0">
            Med detta vill jag, herr talman, yrka bifall till reservation
            10 och i övrigt till utskottets hemställan.
          </note>
          <note xml:id="i-c25915c82dc369c2-0">
            Anf. 69 KENTH SKÅRVIK (fp)
          </note>
          <note xml:id="i-d2759067dd1ef292-0">
            Herr talman! Sjöfarten är ett av de stora trafikslagen i de svenska
            och internationella kommunikationerna, och den är mycket betydelsefull
            för framtidens transporter.
          </note>
          <note xml:id="i-ee0802a62eb0cc36-0">
            För tillfället pågår det flera utredningar beträffande våra transporter,
            varav Sjöfartsutredningen är en.
          </note>
          <note xml:id="i-d175388b62cf6bf7-0">
            Den har precis startat sitt utredningsarbete, varför det känns
            speciellt svårt att i dag ingående debattera dessa frågor samt
            kräva några stora förändringar för sjöfarten.
          </note>
          <note xml:id="i-0e25602e2aed79de-0">
            Vi vet alla vad sjöfartsnäringen har betytt och kommer att betyda
            i framtiden för transporter mellan länder och folk - för godstransporter
            och persontrafik.
          </note>
          <note xml:id="i-511f1bbff9453ab3-0">
            Vi vet också att denna näring är nödvändig för framtiden och
            för Sverige.
          </note>
          <note xml:id="i-6003e382ef68193e-0">
            Det känns också angeläget att detta transportslag knyts fastare
            till Sverige. Det skulle innebära att s.k.
          </note>
          <note xml:id="i-954becb2d54eaf1a-0">
            utflaggade svenska fartyg så snart som möjligt skulle kunna flaggas
            om till svensk flagg, vilket kan ge fler svenska sjömän arbete
            på de svenska fartygen. Detta har också gjorts mer och mer den
            senaste tiden, vilket är glädjande.
          </note>
          <note xml:id="i-58c3e591bf75905c-0">
            Det är nödvändigt att säkerheten till sjöss både för de anställda
            och för passagerare noga studeras och förbättras, samt att sjöfartens
            ansvar för miljöfrågorna förbättras. Sjöfarten måste ta sitt ansvar
            i det gemensamma miljöansvaret för renare havsvatten och renare
            stränder.
          </note>
          <note xml:id="i-872960b25c438dca-0">
            Den s.k. Gotlandsutredningen är snart klar med sitt betänkande.
            Det innebär att frågorna kanske äntligen kan få sin lösning på
            ett varaktigt sätt när det gäller transporterna till och från
            Gotland.
          </note>
          <note xml:id="i-79c13e8c581d8d60-0">
            Vi från Folkpartiet finns med på en reservation tillsammans med
            moderater och Centern vad gäller fritidsbåtsregistret. Vi anser
            att man skall kunna ge det frivilliga anslutandet till frivilliga
            register en möjlighet att lyckas innan man åter försöker införa
            ett obligatoriskt register. Det går inte att resonera bort att
            någon form av kännemärke på fritidsbåtar har en viss betydelse
            t.ex. vid efterlysning, sjöräddning och efterforskning av stulna
            båtar. Men låt oss pröva det frivilliga registret fullt ut innan
            vi återinför ett obligatoriskt!
          </note>
          <note xml:id="i-dcba6d6a67c19080-0">
            Med detta, herr talman, hoppas jag att vi alla ser nödvändigheten
            av att värna om den svenska sjöfarten, och att vi gemensamt försöker
            finna lösningar för att ge den svenska sjöfarten en möjlighet
            att på bästa sätt konkurrera med övriga världens sjöfartsnäringar.
          </note>
          <note xml:id="i-674b540797b788f3-0">
            Slutligen vill jag yrka bifall till reservation nr 10.
          </note>
          <note xml:id="i-5e356641ca8a387a-0">
            Anf. 70 KARL-ERIK PERSSON (v)
          </note>
          <note xml:id="i-ee38222733988b27-0">
            Herr talman! Detta är det tredje betänkandet från trafikutskottet
            som vi diskuterar i dag. Återigen skall vi lämna över ett ärende
            till en ny utredning. Som
          </note>
          <note xml:id="i-fc6c2b0ccbe475ee-0">
            Kenth Skårvik sade är det litet svårt att diskutera sjöfartspolitiken
            när utredningen inte har kommit i gång. Vi vet inte riktigt var
            den kommer att hamna.
          </note>
          <note xml:id="i-7989b1d08c460232-0">
            Att sjöfarten har en stor betydelse för svensk industri är vi
            väl alla överens om - framför allt för exportindustrin. Det som
            händer med svensk sjöfart har stor betydelse för hur vårt land
            utvecklas. Sjöfarten har, framför allt när det gäller godshanteringen,
            oerhört stor betydelse.
          </note>
          <note xml:id="i-692b408101c772ea-0">
            Regeringarna har ställt oerhört stora krav på sjöfartens näringar
            och sagt att de skall vara kostnadseffektiva. Man har också gått
            in och tittat på bemanningen och ställt krav på att bemanningen
            skall minska i svensk sjöfart. Det görs också för att sjöfarten
            skall bli effektivare.
          </note>
          <note xml:id="i-3f9d8dd0e1a84210-0">
            Jag tror inte att man kan fortsätta hur länge som helst och kräva
            att sjöfartens parter skall minska bemanningen ombord. Skall man
            ha en säker sjöfart måste det också finnas personal som klarar
            av jobbet.
          </note>
          <note xml:id="i-f4071f0fbfe6912b-0">
            Om vi fortsättningsvis skall ha en säker sjöfart måste det också
            finnas en bra och välutbildad personal på båtarna. Jag tror inte
            att man med tekniska hjälpmedel kan lösa allting. Det finns och
            måste finnas en gräns.
          </note>
          <note xml:id="i-9e200b7fcc69599e-0">
            Det är bra att utredningen kom till nu. Den sjöfartspolitik som
            bedrivs har varit med sedan 1988. Det fattades beslut om den då.
            Man talade om att man skulle ha en svensk handelsflotta i rimlig
            omfattning.
          </note>
          <note xml:id="i-9f65ed095546542b-0">
            Beredskapsaspekterna skulle också ha stor betydelse.
          </note>
          <note xml:id="i-c5bcb5f35f963c23-0">
            Vänsterpartiet har två motioner till betänkandet, men när det
            gäller inriktning på sjöfartspolitiken accepterar vi den skrivning
            som finns. De förslag och tankegångar vi fört fram i motionen
            när det bl.a. gäller sjösäkerhet kommer med i den fortsatta utredningen.
          </note>
          <note xml:id="i-5d3f2839422f636f-0">
            Vår andra motion har utmynnat i en reservation.
          </note>
          <note xml:id="i-d2eb562774d9aa68-0">
            Vi vill att man skall intensifiera arbetet med att se till att
            svensk sjöfart får hjälp och stöd att installera katalysatorer
            på fartygen. Vi vet i dag att många av fartygen är väldigt smutsiga
            och skulle tjäna på katalysatorer.
          </note>
          <note xml:id="i-5f6fe2ef6ade974d-0">
            Jag blir litet fundersam när utskottet avslår vårt yrkande. Det
            sägs att det är förorenaren som skall ta hela ansvaret. Det är
            riktigt att förorenarna är de som skall ta ansvaret, men jag vet
            att staten förut har gått in och hjälpt till på andra områden
            för att komma till rätta med miljöförstöring. Det är konstigt
            att staten kan hjälpa till på andra områden medan man är väldigt
            negativ och ovillig att ställa upp när det gäller sjöfarten. Jag
            tycker att det är väldigt konstigt.
          </note>
          <note xml:id="i-2436a052e407ba9b-0">
            Med det, herr talman, vill jag yrka bifall till reservation 6,
            mom. 14, i detta betänkande.
          </note>
          <note xml:id="i-e301b27ebf247f1d-0">
            Anf. 71 ELISA ABASCAL REYES (mp)
          </note>
          <note xml:id="i-9ea333675b7b7450-0">
            Herr talman! Vatten är en förutsättning för liv. De tårar som
            jag fäller i dag kan vara någon annans tårar i framtiden, likaväl
            som de kan vara snön över fjället.
          </note>
          <note xml:id="i-e37d84c7d1309f16-0">
            Så fungerar ett kretslopp. Vattnet är vårt gemensamma ansvar.
            Vi äger det alla gemensamt. Med "alla"
          </note>
          <note xml:id="i-6b2e50a17996c243-0">
            menar jag ett globalt perspektiv. Rent vatten är fortfarande
            en självklarhet för svensken i gemen men en stor bristvara för
            t.ex. namibier, vilket det senaste projektet har visat.
          </note>
          <note xml:id="i-3114d64c3a5aecfd-0">
            80 % av jordens yta är täckt med vatten. 80 % av befolkningen
            bor vid kusten. Ungefär 95 % av alla godstransporter sker till
            sjöss.
          </note>
          <note xml:id="i-01e09c11144302c5-0">
            Sjöfarten är sedan årtusenden ett naturligt inslag i människors
            handel. Sjöfarten är också det energieffektivaste transportsätt
            som vi använder i dag när det gäller godssidan.
          </note>
          <note xml:id="i-ee2b785a00f33702-0">
            Men sjöfarten har också en baksida som främst består i kraftiga
            emissioner av svaveloxider och kväveoxider. Med renare bränsle
            och katalysatorer skulle dock en stor del av dessa emissioner
            kunna minskas.
          </note>
          <note xml:id="i-ebc96007ac243b97-0">
            Kväveutsläppen skulle med en katalysator kunna minskas med 90
            %, vilket skulle ha stor betydelse för
          </note>
          <note xml:id="i-f5999f99e26aedb4-0">
            Östersjön. Man räknar med att ca 30 % av Östersjöns botten i
            dag är död. Det beror till viss del på kväveutsläppen. I dag använder
            en stor del av fartygen bränsle med en svavelhalt som överstiger
            0,5 %.
          </note>
          <note xml:id="i-d476fa9a79fae6a6-0">
            Det finns ett slags frivillig överenskommelse mellan vissa rederier,
            främst på passagerarsidan, som innebär att man använder lågsvavligt
            bränsle. Vi menar att internationella avtal och nationellt förbud
            mot försäljning av bränslen som innehåller mer än 0,5 %
          </note>
          <note xml:id="i-a78ddda6796c8876-0">
            svavel skulle vara ett effektivt sätt att få bort den miljödåliga
            bränsleanvändningen. På sikt vill vi se en sänkning av svavelhalten
            i bränsle till 0,1 %.
          </note>
          <note xml:id="i-133799ae20fdcaa5-0">
            Utskottets motivering till avslag på denna yrkan är häpnadsväckande.
            Man menar att ingenting hindrar ett fartyg från att tanka i något
            annat land. Det är en argumentation som är fullständigt ohållbar.
            I så fall skulle en stor del av svensk konsument- och läkemedelslagstiftning
            vara fullständigt ogiltig. Konsekvensen av utskottsmajoritetens
            resonemang blir att lagar endast kan stiftas på den nivå där ribban
            är lägst internationellt sett.
          </note>
          <note xml:id="i-d6ed075a925b09d5-0">
            Katalysatorer, som Karl-Erik Persson pratade om, är en dyr investering
            med en snittkostnad, inklusive installation, på ca 3 miljoner.
            Trots att bra teknik är fullt tillgänglig hindras investeringen
            av höga kostnader. Det är därför nödvändigt att sjöavgifter i
            stor utsträckning ges en miljövänlig karaktär, där katalysatorförsedda
            fartyg m.m. gynnas. Ett miljöklassystem bör införas på bränsle
            och en speciell avgift på svavelutsläpp, som blir kännbar, bör
            tas ut.
          </note>
          <note xml:id="i-419b84ad69639752-0">
            Olyckor inomskärs blir allt vanligare och konsekvensen blir ofta
            oljeutsläpp och, om det vill sig riktigt illa, utsläpp av ytterst
            miljöfarliga produkter. Vi vill därför att man gör en närmare
            översyn av transporterna av miljöfarliga ämnen och förbjuder dem
            om de inte är strikt nödvändiga.
          </note>
          <note xml:id="i-e033b65eb2949e50-0">
            Med tanke på de stora oljeutsläpp som skett på sistone genom
            olyckor - det finns förstås andra orsaker också - ser vi det som
            en nödvändighet att använda lots i större omfattning än vad som
            nu sker. Vi menar att det är ett enkelt sätt att minska olycksrisken
            och olyckans konsekvenser. Tyvärr har utskottsmajoriteten hänvisat
            till den framtida Sjöfartsutredningen och yrkat avslag.
          </note>
          <note xml:id="i-3f5a104cd61ac889-0">
            Vi menar att lotsning dessutom skall tillämpas i högre grad på
            de fartyg som har enkelt skrov.
          </note>
          <note xml:id="i-0871e8420e34c68b-0">
            Som bekant har vi miljöpartister länge förordat en energieffektivisering.
            Vi vill framför allt minska användandet av fossila bränslen och
            kärnkraft. Därför ser vi det inte alls som en omöjlighet att volymen
            transporterad olja skulle kunna minskas. Då skulle vi undvika
            risken för verkligt allvarliga olyckor som skulle hota stora delar
            av kustområdena och djur och växtliv till havs.
          </note>
          <note xml:id="i-479935bd644876cf-0">
            Alltför många allvarliga olyckor med utsläpp av olja har redan
            skett, måhända inte i Sverige. Men som jag sade inledningsvis
            känner vatten inga nationsgränser. Kontentan blir att oljeutsläppen
            till sist drabbar alla, om de får fortskrida.
          </note>
          <note xml:id="i-7086fc5339de9d11-0">
            Vi ser en stor potential i godstransporter med sjöfart. Vi tror
            att stora möjligheter finns att överföra vägtransporter till sjövägen.
            Ett normalstort tankfartyg kan ersätta 600 lastbilar till en proportionellt
            sett mycket mindre energiåtgång. Med de säkerhetskrav vi föreslår
            och investering i katalysatorer samt ekonomisk styrning för miljöeffektivisering
            av sjöfarten, är sjöfarten en stor framtidstransport på godssidan
            och kanske även på passagerarsidan.
          </note>
          <note xml:id="i-1e60b985bffdc003-0">
            Vi vill gärna förorda en expansion av sjöfarten och se att den
            lyckas avlasta vägarna. Vi menar att det finns fler attraktiva
            hamnar i Sverige som inte utnyttjar hela sin kapacitet och som
            skulle kunna avlasta storstädernas hamnar. Ett känt och tydligt
            exempel är hamnen i Oxelösund, som skulle kunna avlasta Stockholms
            hamn.
          </note>
          <note xml:id="i-815724029cb1dd63-0">
            Vi tror att flera hamnar gynnar konkurrensen och sjöfarten generellt.
            Fler verksamma hamnar skulle dessutom decentralisera hamnintäkterna
            och avlasta känsliga delar av skärgården.
          </note>
          <note xml:id="i-4f917b8aefbec2cb-0">
            Vi menar att sjöfarten är mycket viktig. Men dess expansion är
            även förknippad med ansvar. Därför är det nödvändigt att agera
            politiskt och använda sig av de tillgängliga instrumenten och
            den teknik som finns för att minska den negativa miljöpåverkan
            och öka säkerheten.
          </note>
          <note xml:id="i-ead0bb022be6fcb1-0">
            Med detta vill jag yrka bifall till reservationerna 3,
          </note>
          <note xml:id="i-f171d6e6e90c87a6-0">
            5 och 7 men tillägga att jag och Miljöpartiet givetvis står bakom
            alla våra reservationer och våra två särskilda yttranden. För
            att spara tid yrkar vi inte bifall till alla reservationer.
          </note>
          <note xml:id="i-f48441af958e54b9-0">
            Anf. 72 TOM HEYMAN (m)
          </note>
          <note xml:id="i-9a44b3eb5448d0e7-0">
            Herr talman! I anslutning till sjöfartspolitiken finns en rad
            moderata motionsyrkanden. Men eftersom merparten av dessa frågor
            nu behandlas i någon av de fem utredningar som arbetar med sjöfartsfrågor
            för närvarande behöver vi inte ta upp dem i dag. Moderata samlingspartiet
            har dock en reservation när det gäller förslaget till medelsanvisning
            för rederistödet.
          </note>
          <note xml:id="i-1da718d6d38bcebb-0">
            Herr talman! Alldeles nyligen har vi fått en ny
          </note>
          <note xml:id="i-246788d972491d6d-0">
            ESO-rapport. Den har titeln Företagsstödet, vad kostar det egentligen?.
            I denna rapport, som Finansdepartementet har gett ut, konstaterar
            man bl.a. att "studier om stödens effekter ger i sin helhet en
            pessimistisk bild. De flesta studier visar på svaga effekter av
            stöden, ibland negativa effekter som åtminstone ibland motverkar
            vissa av stödens mål. Mot bakgrund av dessa studier framstår företagsstöden
            som alltför omfattande. Samhällsekonomiskt negativa effekter konstateras
            oftast för de konserverande stöden som subventionerar produktion
            eller som håller företag vid liv som annars hade gått i konkurs."
          </note>
          <note xml:id="i-614ff020b4f2df52-0">
            Expertgruppen har visserligen inte studerat just rederistödet.
            Men det finns ingen anledning att tro att det skulle skilja sig
            från de andra stödformer som man har studerat.
          </note>
          <note xml:id="i-97f636a9a09ba325-0">
            När rederistödet infördes 1989 befann sig den svenska handelsflottan
            i en akut kris, delvis - men bara delvis - beroende på konkurrens
            från bekvämlighetsflaggade lågkostnadsbesättningar. Genom krondevalveringen
            sänktes i realiteten de svenska lönekostnaderna med 25 %. I ett
            europeiskt perspektiv kan man inte längre hävda att svensk arbetskraft
            på något sätt är att betrakta som högavlönad.
          </note>
          <note xml:id="i-e7b6b2749a333b0e-0">
            Konkurrensen från lågkostnadsbesättningar finns visserligen kvar,
            men detta är inget som är unikt för sjöfarten. Liknande kostnadsrelationer
            finns även inom andra näringsgrenar, t.ex. skogs- och malmnäringarna.
          </note>
          <note xml:id="i-82e4d323dd3aca7b-0">
            Dess värre är det så att krondevalveringen och rederistödet har
            medfört att svenska redare numera, i varje fall delvis, konkurrerar
            med en arbetsintensiv och omodern utrustning - ett konkurrensmönster
            som svensk industri i övrigt sedan länge lämnat. Så är t.ex.
          </note>
          <note xml:id="i-51cc531e468a99fd-0">
            medelåldern för det svenska tonnaget, speciellt för torrlastarna,
            förfärande hög.
          </note>
          <note xml:id="i-bb973398ed78564c-0">
            Problemen för svensk sjöfart är, på samma sätt som för all annan
            svensk industri, i stället att hänföra till en alltför hög skattebelastning
            av arbetskraften, alltför höga räntekostnader, som beror på en
            otillräcklig ekonomisk politik, och till en rigid arbetsrättslig
            lagstiftning. Men dessa missförhållanden löser vi inte med skattefinansierade
            stödåtgärder.
          </note>
          <note xml:id="i-177e4c2ca3a4d8e5-0">
            Konkurrensen inom den europeiska sjöfarten måste givetvis ske
            på rimliga och likvärdiga villkor, något som regeringen och den
            sittande sjöfartspolitiska utredningen närmast får begrunda. En
            avveckling av det direkta stödet bör däremot påbörjas. Denna slutsats
            styrks av ESO-rapporten.
          </note>
          <note xml:id="i-901b7adbfc716d57-0">
            Jag yrkar därför bifall till den moderata reservationen om en
            reducering av stödet med 150 miljoner för nästa budgetår.
          </note>
          <note xml:id="i-c2f5f04a69567169-0">
            Herr talman! Slutligen vill jag säga att Moderata samlingspartiet
            inte har ändrat uppfattning när det gäller behovet av ett statligt
            båtregister. Jag instämmer därför i det yrkande som Folkpartiet
            och Centern har framfört när det gäller reservation 10.
          </note>
          <note xml:id="i-f6b53eaa671c2698-0">
            Anf. 73 HÅKAN STRÖMBERG (s)
          </note>
          <note xml:id="i-9747cfdff4a87a83-0">
            Herr talman! Det går inte att föra sjöfarten på tal utan att
            tänka på de senaste årens katastrofala sjöfartsolyckor. Icke minst
            vårt land och vi själva har drabbats oerhört hårt. Vi minns januarinatten
            1993 då färjan Jan Heweliusz sjönk i södra Östersjön. Vi kommer
            ej heller att glömma färjan Estonias förlisning i utloppet av
            Finska viken på väg från Tallinn till
          </note>
          <note xml:id="i-cf1ff94561cbe1c2-0">
            Stockholm den 28 september förra hösten, då enligt uppgift 852
            personer omkom i samband med att Estonia kantrade och sjönk till
            botten.
          </note>
          <note xml:id="i-97f745bb730c040f-0">
            Vi kan inte helt förhindra att det kommer att inträffa sjöolyckor
            även i framtiden. Oftast är sjöolyckor, framför allt de svåra,
            en kombination av naturens väsen, tekniska brister och den mänskliga
            faktorn.
          </note>
          <note xml:id="i-822cc1f3776c81f7-0">
            Men vi måste ha som mål att göra vad vi kan för att olyckor liknande
            de som hände med Jan Heweliusz och Estonia aldrig mer kommer att
            inträffa. Vi kan förbättra sjösäkerheten och höja säkerhetsmarginalerna.
          </note>
          <note xml:id="i-b60a424dbb937af4-0">
            Orsaken till olyckor får aldrig vara att man inte har tid eller
            råd att åtgärda brister eller ta till sig ny teknik. Det är när
            olyckorna inträffat som man gör de största tidsförlusterna. Det
            är också då de största kostnaderna uppstår. Därför måste vi fortsätta
            att förbättra sjösäkerheten både i vår egen fartygsnäring och
            på det internationella planet.
          </note>
          <note xml:id="i-5ab61b78056440f1-0">
            Det finns glädjande nog en bred samstämmighet i dessa frågor
            och ett stort intresse för dem bland riksdagens ledamöter. Det
            visar inte minst betänkandet.
          </note>
          <note xml:id="i-45a729a3463fac97-0">
            Vi har haft inte mindre än 42 motioner med tillsammans 85 delyrkanden.
            De handlar till en övervägande del om förbättringar i sjösäkerheten
            och en renare och bättre miljö. Här är vi eniga. Även om det till
            betänkandet har fogats elva reservationer kan jag vid min läsning
            inte finna någon större skillnad i ambitionsnivå vad det gäller
            sjösäkerhet, fartygs- och sjömiljö.
          </note>
          <note xml:id="i-e431073d301dcc77-0">
            Det är mer detaljer som man vill peka på i reservationerna.
          </note>
          <note xml:id="i-f2fb330e1b6b9f6b-0">
            Jag vill också peka på att det finns en stor samstämmighet mellan
            utskottet och regeringen när det gäller synen på svensk sjöfartsnärings
            framtida utveckling, förbättrad sjösäkerhet och miljö.
          </note>
          <note xml:id="i-95404f4b12727d91-0">
            Jag kan inte heller undgå att påpeka att det finns en skillnad
            i synen på sjöfartspolitiken mellan den nuvarande socialdemokratiska
            regeringen och den förutvarande borgerliga fyrpartiregeringen.
            Nu är det inte längre halvårslånga framförhållningar som skall
            prägla sjöfartspolitiken. Den nuvarande regeringen inser vad vi
            socialdemokrater i utskottet sedan länge påpekat, att sjöfartspolitiken
            med dess kostnadskrävande investeringar måste ha en långsiktig
            framförhållning.
          </note>
          <note xml:id="i-f1b555a0203df6c8-0">
            Den förutvarande regeringen och den borgerliga riksdagsmajoriteten
            bidrog till att den svenska handelsflottan flaggades ut. Man satte
            andra flaggor i aktern på fartygen än den svenska. Jag kan i viss
            mån förstå redarnas svårigheter, om de får politiska direktiv
            från riksdag och regering halvårsvis. Det var just den politiken
            som Tom Heyman tog upp, som gjorde att det inte skedde några investeringar
            under den förra regeringsperioden.
          </note>
          <note xml:id="i-b726bf2eabced1d1-0">
            Jag är också tillfredsställd med att regeringen har tillsatt
            två utredningar. Det är först och främst den sjöfartspolitiska
            utredningen, som skall utreda sjöfartsnäringens långsiktiga perspektiv
            och se hur man skall kunna främja den svenska sjöfartsnäringen.
          </note>
          <note xml:id="i-5c84aa091d114e9e-0">
            Dessutom kommer kommunikationskommittén att behandla sjöfarten,
            hur man kan integrera och koordinera sjöfart, luftfart och landtransporter.
          </note>
          <note xml:id="i-952fa29ca0f77046-0">
            Även om det för närvarande ser ljust ut för den svenska sjöfarten
            och det sker en återgång till svenska akterflaggor, beror det
            på den ökade utrikeshandeln och också på kronans låga värde. Vi
            är mycket beroende av sjöfarten, eftersom Sverige praktiskt taget
            är en ö när det gäller utrikeshandel. Både export- och importgods
            fraktas till över 96 % vid något tillfälle på båt eller färja.
            Då kan man inte förlita sig på att svensk sjöfartsnäring i framtiden
            skall klara sig på grund av en låg kronkurs.
          </note>
          <note xml:id="i-488b7d5cb94df08c-0">
            Jag nämnde två utredningar som nu arbetar med sjöfartsnäringens
            framtida utveckling. Jag vill också påpeka att det finns ytterligare
            kommittéer som nyligen tillsatts och som skall arbeta med såväl
            sjömiljö som sjösäkerhet. Dessutom kommer Gotlandsutredningen
            att snarast lägga fram sitt betänkande om hur man skall förbättra
            och effektivisera sjötrafiken med
          </note>
          <note xml:id="i-0305d54e90ffc196-0">
            Gotland.
          </note>
          <note xml:id="i-b15d69dc836b760c-0">
            Eftersom motionerna i huvudsak tar upp de frågor som kommer att
            behandlas i de nu pågående utredningarna, blir motionerna i stort
            sett tillgodosedda.
          </note>
          <note xml:id="i-4f0a505c31063b04-0">
            Därför ställer sig utskottet bakom förslaget i budgetpropositionen,
            med undantag av en punkt. Det gäller frågan om Handelsflottans
            kultur- och fritidsråd, HKF. Här har regeringen föreslagit att
            HKF skall inordna sin verksamhet under Sjöfartsverket. Det är
            i och för sig riktigt att man sammanför verksamheter inom samma
            område, för att effektivisera och spara administration.
          </note>
          <note xml:id="i-91e0a7175edcbc51-0">
            När det gäller Kultur- och fritidsrådet finns en internationell
            överenskommelse om att man skall kunna ge sjöfarande besättningar
            kultur- och fritidsaktiviteter i svenska hamnar. Förutom bidrag
            från staten till verksamhet bidrar också de ombordanställdas fackliga
            organisationer och likaså rederierna till verksamheten.
          </note>
          <note xml:id="i-2b9cc0f2e2561b1c-0">
            Dessutom finns det en del fonder, som också bidrar och stöttar
            verksamheten ekonomiskt.
          </note>
          <note xml:id="i-36f05b228ad3a7ab-0">
            Om verksamheten skulle inordnas under Sjöfartsverket, finns det
            en oro bland de ombordanställda och deras organisationer för att
            dessa frivilliga bidrag skulle kunna upphöra. Vi tror från utskottets
            sida att det kan ligga någonting i detta. Därför säger vi, att
            om man kan effektivisera verksamheten och administrationen så
            att man uppnår samma besparingar som ett inordnande under Sjöfartsverket
            skulle innebära, kan
          </note>
          <note xml:id="i-24843dc62c6d066a-0">
            Kultur- och fritidsrådet även i fortsättningen bedrivas i nuvarande
            organisationsform. Detta vill vi ge regeringen till känna.
          </note>
          <note xml:id="i-c31f0a14e089017d-0">
            Vi gör också ett tillkännagivande av motionerna om återinförande
            av båtregistret.
          </note>
          <note xml:id="i-69765975bf2ed31d-0">
            Båtregistret infördes 1987 och var obligatoriskt för båtar över
            en viss längd och med en viss motorstyrka.
          </note>
          <note xml:id="i-4a48253c80d54a1c-0">
            Det avskaffades 1992. Alla som var i beröring med sjösäkerhet
            och övervakningsfrågor tyckte att registret var bra och underlättade
            deras arbete. I stället infördes ett frivilligt register, som
            handläggs av försäkringsbolagen. Enligt uppgift ingår ca 60 %
            av fritidsbåtarna i registret. 40 % står alltså utanför registret,
            och man kan anta att det bland dessa finns sådana båtägare som
            vållar besvär både för myndigheter och för dem som skall vidmakthålla
            ordningen till sjöss.
          </note>
          <note xml:id="i-e78f7bcbf4829a9f-0">
            Det finns inte heller någon lag som säger att båtar skall vara
            ansvarsförsäkrade. Man får således framföra båtar av alla storlekar,
            t.o.m. stora passagerarfärjor, utan obligatorisk försäkring. Även
            flygplan får flygas utan ansvarsförsäkring. Däremot får inte en
            moped med högsta tillåtna hastighet av 30 km framföras utan att
            den är ansvarsförsäkrad. Det finns motioner till årets riksdag
            om införande av en obligatorisk försäkring.
          </note>
          <note xml:id="i-631ef7c6f12c4f1a-0">
            Det finns också motioner om att införa en båtskatt.
          </note>
          <note xml:id="i-2b762190f7c538d2-0">
            Det är tre utskott som behandlar dessa frågor. Det är dels trafikutskottet,
            som handlägger frågor om båtregistret, dels lagutskottet, som
            behandlar ansvarsregler, och dels skatteutskottet, som behandlar
            skattefrågor.
          </note>
          <note xml:id="i-50a106ba77be622c-0">
            Vi säger i betänkandet att regeringen bör återkomma till riksdagen
            med ett samlat förslag om båtregister, ansvarsförsäkring och eventuell
            skatt när de andra utskotten har behandlat sina motioner.
          </note>
          <note xml:id="i-8b09ee977b6b121d-0">
            Vad gäller de reservationer som har fogats till betänkandet,
            inryms också de förslag som framställs i reservationerna i de
            utredningar som har tillsatts och som arbetar med sjöfartspolitiken.
            Det gäller såväl stöd till sjöfartsnäringen som miljö- och säkerhetsfrågor.
          </note>
          <note xml:id="i-f99846bba2e69d04-0">
            Reservation 6 gäller katalysatorer på fartyg. Vi som i går var
            med vid besöket på Silja Lines färja
          </note>
          <note xml:id="i-bb7d4e8e284b3d78-0">
            Symphony fick besked om att det är praktiskt taget omöjligt att
            installera katalysatorer i befintliga fartyg av utrymmesskäl.
            En katalysator på denna färja skulle kräva ett utrymme om ca 50
            kubikmeter, och ett sådant utrymme finns inte i maskinrummet.
            Däremot finns katalysator under de dieselmotorer som svarar för
            elförsörjningen under den tid som fartyget ligger i hamn. Det
            är en helt annan sak. Utrymme för att sätta in katalysatorer på
            fartyg för drift finns inte på många båtar. Däremot arbetar man
            för att hitta annan teknik för att få en bättre rening av dieselavgaserna.
          </note>
          <note xml:id="i-14c0cdf94f750174-0">
            Vad gäller elförsörjningen i hamn, som Miljöpartiet har ett särskilt
            yttrande om, fick vi i går också beskedet att det för Silja Lines
            del i Värtahamnen skulle innebära en investering på mellan 8 och
            9 miljoner kronor. Miljöpartiet har inte yrkat på detta, men riksdagen
            kan näppeligen anta ett förslag om att det skall vara obligatoriskt
            med elförsörjning som är landbaserad utan att skicka med pengar
            för det.
          </note>
          <note xml:id="i-acc76380cc1fa9a4-0">
            Därför kan jag, herr talman, föreslå avslag på samtliga reservationsyrkanden
            och yrka bifall till utskottets hemställan.
          </note>
          <note xml:id="i-42821fb8b9922a45-0">
            Anf. 74 SIVERT CARLSSON (c) replik
          </note>
          <note xml:id="i-29e0ddc42cff1482-0">
            Herr talman! Håkan Strömberg argumenterar för ett statligt fritidsbåtsregister,
            och skrivningen från utskottet pekar i samma riktning. Jag tror
            att det behövs någon form av fritidsbåtsregister, men jag är inte
            lika övertygad om att det skall vara ett statligt sådant.
          </note>
          <note xml:id="i-7336b3c4303b26e5-0">
            Om det föregående, statliga registret summerade in
          </note>
          <note xml:id="i-2271ae67e67c0a27-0">
            287 000 båtar under fem år och det frivilliga 160 000
          </note>
          <note xml:id="i-b621af4795c186ee-0">
            på ett år, tycker jag att takten i det frivilliga registret är
            så rejäl att det inte finns någon anledning att avbryta det i
            dag, utan det bör få fortsätta ett tag till.
          </note>
          <note xml:id="i-395648560f0a12f2-0">
            Därför yrkar jag bifall till reservationen.
          </note>
          <note xml:id="i-e04b48922a21fd8f-0">
            Anf. 75 HÅKAN STRÖMBERG (s) replik
          </note>
          <note xml:id="i-6b6f26e893a73bc4-0">
            Herr talman! Vi säger inte att det skall vara ett statligt register,
            utan vi säger i utskottsbetänkandet att det måste vara ett register
            som omfattar samtliga båtar med en viss storlek och en viss ordning.
            Jag håller med om att det förra registret kanske var administrativt
            krångligt, men det var också mycket motstånd mot det. Jag tror
            att man kan hitta en mycket bättre administration för ett kommande
            register. Det är ingenting som säger att försäkringsbolagen inte
            kan handlägga det i fortsättningen också, men det måste vara ett
            obligatoriskt register, där alla båtar av en viss storlek skall
            vara med.
          </note>
          <note xml:id="i-e5dee8490dc50b5a-0">
            Anf. 76 SIVERT CARLSSON (c) replik
          </note>
          <note xml:id="i-a45995c991bde976-0">
            Herr talman! Det var ett hugnesamt besked. För att konfirmera
            det skall jag läsa vad utskottet säger, vilket jag kan instämma
            i:
          </note>
          <note xml:id="i-7c44c0526f82d309-0">
            "Trafikutskottet anser - - - att ett fritidsbåtsregister innebär
            stora fördelar främst från sjösäkerhets- och ordningssynpunkt.
            Dessa fördelar kan tillvaratas inom ramen för ett frivilligt register
            - under förutsättning att ett sådant register når samma anslutning
            som ett statligt, enligt lagregler därom."
          </note>
          <note xml:id="i-94f3c4148530ba15-0">
            Vi är i så fall överens i sak.
          </note>
          <note xml:id="i-342a96432e2e3ded-0">
            Anf. 77 KARL-ERIK PERSSON (v) replik
          </note>
          <note xml:id="i-5e6c23c83d5bb2ef-0">
            Herr talman! Håkan Strömberg tar upp frågan om katalysatorer,
            som vi har en reservation om till detta betänkande. Vi i trafikutskottet
            var, som Håkan
          </note>
          <note xml:id="i-4541da39ad718603-0">
            Strömberg sade, på Silja Line i går. Vi delades där upp i två
            grupper, och jag var inte med i den grupp som hörde den här diskussionen.
          </note>
          <note xml:id="i-ab0694fbc9307eb0-0">
            Det påminner mig om diskussionen om katalysatorer på bilar, när
            olyckskorparna var ute och gafflade.
          </note>
          <note xml:id="i-c42bbfe8992c80a2-0">
            De sade att det var omöjligt, att man skulle få bygga om bilarna,
            att det var fråga om gigantiska summor pengar och att de inte
            fick plats. Nu för man samma diskussion igen. Man har varit på
            en båt och hört en part, och då är det hela sanningen. Detta är
            fantastiskt.
          </note>
          <note xml:id="i-e464bce5963be1ad-0">
            Håkan Strömberg borde kunna komma med en bättre motivering för
            att avslå en motion. Det här var en av de sämsta motiveringar
            som jag har hört i den här kammaren.
          </note>
          <note xml:id="i-1a30550ad7701159-0">
            Anf. 78 HÅKAN STRÖMBERG (s) replik
          </note>
          <note xml:id="i-1bd56afdf689b140-0">
            Herr talman! Det var inte många som byggde om sina bilar och
            satte in katalysatorer, utan det var framför allt på de nya bilarna
            som man började införa katalysatorer. Det är samma sak med fartyg.
            Det är självklart att man när man bygger en ny båt kan ge utrymme
            för en katalysator. Men att bygga om dessa båtar för att placera
            en sådan är praktiskt taget omöjligt, därför att det finns inte
            utrymme. Jag nämnde att det på Finlandsfärjorna behövs ett utrymme
            på ungefär 50 kubikmeter för denna åtgärd.
          </note>
          <note xml:id="i-3fecd0b988ac12c3-0">
            Anf. 79 KARL-ERIK PERSSON (v) replik
          </note>
          <note xml:id="i-9db048bc732c48f9-0">
            Herr talman! Håkan Strömberg hakar upp sig på
          </note>
          <note xml:id="i-f5a02108e9eaaab3-0">
            50 kubikmeter. Det verkar som om det är den enda katalysator
            som finns. Såvitt jag förstår har sjöfarten på många andra områden
            diskuterat och kommit fram till andra lösningar. Låt oss inte
            tvista om det. Men om man skall ha en motivering, kom då inte
            och säg att detta är omöjligt! Man satte in katalysatorer på gamla
            bilar - detta var inte omöjligt. Så mycket borde
          </note>
          <note xml:id="i-46a0b0bb9ca63f3f-0">
            Håkan Strömberg veta.
          </note>
          <note xml:id="i-33f78c4bae3dbbd7-0">
            Anf. 80 HÅKAN STRÖMBERG (s) replik
          </note>
          <note xml:id="i-f19a4db31035d983-0">
            Herr talman! Det är helt riktigt, som Karl-Erik
          </note>
          <note xml:id="i-2a7e5500524d1d12-0">
            Persson säger, att man arbetar väldigt intensivt för att rena
            dieselolja på fartygen. Men det är inte genom katalysatorer, utan
            det är andra metoder som man är inne på. Man har gjort verkligt
            framgångsrika försök, även om man inte har gjort dem i full skala.
            Det kommer inom en snar framtid ny och bättre reningsteknik utan
            att man behöver ha katalysatorer på fartygen.
          </note>
          <note xml:id="i-0733d3a46de5e981-0">
            Anf. 81 PER LAGER (mp)
          </note>
          <note xml:id="i-e7879770eaa10265-0">
            Herr talman! Vi har ett utvecklat och obligatoriskt registreringssystem
            för bilar och husvagnar, med skatter och försäkringar. Varenda
            fritidsfastighet är registrerad och beskattad. Tyvärr togs det
            tidigare införda obligatoriska registret för fritidsbåtar bort
            med beslutet i december 1992, och därmed försvann fördelarna vad
            gäller ökad sjösäkerhet, stävjande av ekonomiskt fiffleri, identifiering
            av stöldgods och miljöförorenare. Frivillighet är väldigt bra,
            men duger lika litet för fritidsbåtar som för bilar och husvagnar.
          </note>
          <note xml:id="i-fcafa266d83fcdcf-0">
            En avgiftsbelagd registrering av fritidsbåtar bör, enligt vår
            mening, göras obligatorisk igen och ligga till grund för ett övervägande
            om beskattning och en eventuell ansvarsförsäkring. Det gäller
            att kunna bestrida sjöräddningens kostnader, men i ännu högre
            grad de ökade miljökostnaderna. Våra känsliga kuster och kusthav
            stressas och påverkas negativt av de stora fritidsbåtarnas framfart.
            Det gäller både fauna och flora. I dag är det en allmänt vedertagen
            tanke att förorenaren skall stå för kostnaderna. Varför skulle
            då inte båtägarna göra det?
          </note>
          <note xml:id="i-56085727cd5e1731-0">
            I enlighet med de tidigare registreringsreglerna anser vi att
            det är rimligt att de mindre båtarna, under
          </note>
          <note xml:id="i-ef9cbcd6bb944e02-0">
            5 meter och med motorer mindre än 14 hästkrafter, undantas.
          </note>
          <note xml:id="i-e008130efbf1c51d-0">
            Herr talman! Det gläder mig att utskottets majoritet i denna
            fråga har i stort sett identisk inställning.
          </note>
          <note xml:id="i-32bc0b8b89e72da6-0">
            Jag vill därmed yrka bifall till utskottets förslag vad gäller
            fritidsbåtsregister i mom. 20.
          </note>
          <note xml:id="i-01a4167c694c1381-0">
            Anf. 82 GUDRUN LINDVALL (mp)
          </note>
          <note xml:id="i-7b44544fc5153711-0">
            Herr talman! Jag skall ta upp några motioner som jag har väckt
            tillsammans med flera andra ledamöter från Miljöpartiet. Jag börjar
            med en motion om reserverade platser på Gotlandsbåtar. Det är
            ett motionskrav som Miljöpartiet tidigare har fört fram men inte
            har fått gehör för. Det gäller en mycket berättigad motion.
          </note>
          <note xml:id="i-5b84701ac257deef-0">
            Gotland är som bekant en mycket uppskattad turistö, och för den
            som skall ta sig dit och framför allt därifrån på somrarna gäller
            det att i god tid boka biljett. Man måste vara ute en eller två
            månader i förväg för att veta att man skall kunna ta sig dit.
          </note>
          <note xml:id="i-d2be122f3d7516aa-0">
            Detta innebär naturligtvis problem för gotlänningarna. Om man
            skall resa från ön under sommarhalvåret, under julen, vid nyåret
            eller på Kristi Himmelsfärdsdag, måste man vara ute i god tid
            för att veta att man kan ta sig därifrån. Har man en släkting
            som bor på fastlandet och akut behöver komma över dit, finns det
            som regel ingen plats på färjan.
          </note>
          <note xml:id="i-5ea3bdbcee578c38-0">
            Det här är alltså ett problem för gotlänningarna, och ni kan
            tänka er hur det skulle vara om det vore likadant i Storstockholm,
            dvs. att alla som bor i Storstockholm skulle för att kunna komma
            ut ur staden under sommarhalvåret vara tvungna att boka plats
            på vägen ett par månader i förväg. Jag undrar om en
          </note>
          <note xml:id="i-93a0b07cf5ba9197-0">
            Stockholmsfamilj skulle acceptera att t.ex. om man har en sjuk
            dotter i Linköping bli hänvisad till flyget eller till att man
            får vänta ett par månader med att hälsa på hos henne. Då skulle
            det nog bli ganska mycket liv i skällan, och man skulle inse att
            detta är fullständigt omöjligt. För gotlänningarna är situationen
            precis sådan.
          </note>
          <note xml:id="i-0262cb0b930c2077-0">
            Det här skulle mycket lätt kunna undanröjas, om man såg till
            att några platser på linjen, kanske 10 eller
          </note>
          <note xml:id="i-6a26e7eac09e2bcb-0">
            15, alltid fanns reserverade för gotlänningar. Dessa platser
            kunde kanske hållas upp till ett dygn före färjans avgång eller
            kanske ända fram till sex timmar före färjans avgång. Det skulle
            man få se närmare på.
          </note>
          <note xml:id="i-4d6051d552859058-0">
            Men det borde finnas en möjlighet för bofasta gotlänningar att
            komma ifrån ön, om de så behöver, även under den tid när den är
            invaderad av turister.
          </note>
          <note xml:id="i-8b92322a7975f8fb-0">
            Det här är ett mycket berättigat krav, och jag hoppas att vi
            får stöd för motionen i varje fall från de två socialdemokratiska
            riksdagsledamöterna från Gotland. De borde inse att det inte handlar
            om diskriminering utan om något som nödvändigt behövs därför att
            ön i dag är så frekventerad.
          </note>
          <note xml:id="i-873f101f57887af3-0">
            Ni kan tänka er en motsvarande situation i er egen stad! En Karlstadsbo
            tycker att det är självklart att kunna använda vägen även under
            sommartiden, men för gotlänningar är det alltså annorlunda.
          </note>
          <note xml:id="i-5bb47a5fa427f528-0">
            Motionen har beteckningen T607. Jag yrkar bifall till vår reservation
            11.
          </note>
          <note xml:id="i-a8db64b6ee4ae1c9-0">
            Vi har också väckt en motion om bl.a. svavelhalten i fartygsbränslen,
            vilken har berörts av Elisa
          </note>
          <note xml:id="i-7af0ba81c1bdb3ea-0">
            Abascal Reyes. I motionen anförs att det borde finnas möjlighet
            för fartyg som ligger i hamn att ansluta sig till elnätet. Detta
            är bl.a. ett Gotlandsproblem. Som bekant är de flesta byggnaderna
            på Gotland uppförda i kalksten, och Visby finns med på Unescos
            lista över världskulturarv, men detta kulturarv vittrar sönder.
          </note>
          <note xml:id="i-96dbe71d9fc52a14-0">
            Det beror på att vi använder mycket av oljeprodukter som släpper
            ut svaveldioxid och begagnar motorer som avger kväveoxider. Dessa
            ämnen fräter sönder kalkstenen, och det leder till att detaljerna
            i de kulturvärden som finns i Visby blir allt otydligare. Kulturarvet
            håller alltså på att vittra sönder.
          </note>
          <note xml:id="i-7203b0d773ec4971-0">
            Ett problem är därvid sjöfarten. När man ligger i hamn låter
            man ofta hjälpmotorerna gå. Hade man i stället möjlighet att ansluta
            fartyget till ett eluttag, skulle åtminstone föroreningarna därifrån
            kunna undvikas. På Gotland stänger man t.ex. Visbys innerstad
            för biltrafik under sommaren för att försöka motverka den försurning
            som tär så hårt på kulturskatterna.
          </note>
          <note xml:id="i-92b18ce8d1bcfda7-0">
            Jag är Södertäljebo, och som sådan är jag faktiskt ganska beroende
            av sjöfarten. Genom Södertälje kanal går ungefär 4 000 båtar per
            år, och genom den kanalen sker mycket av försörjningen av de stora
            industrierna i t.ex. Västerås och Köping. Många av transporterna
            innehåller farligt gods, och Mälaren är som bekant reservvattentäkt
            för hela Stockholmsregionen.
          </note>
          <note xml:id="i-82ac46fb73615d9f-0">
            Vi har fått en lag som säger att de oljetransportfartyg som går
            över Mälaren och Vänern skall ha dubbla bottnar, men för gamla
            fartyg gäller en övergångstid om 30 år. Vi menar att det är en
            alldeles för lång tid.
          </note>
          <note xml:id="i-c42f884ebf1b0db2-0">
            Det skulle räcka med två år för att dessa fartyg skulle kunna
            byggas om för att få dubbla bottnar.
          </note>
          <note xml:id="i-9553fe5d680345f7-0">
            Det konstiga är att de båtar som finns vid inloppet till kanalen
            utanför Landsort omfattas av en annan bestämmelse. För dem krävs
            inte dubbel botten. De går ut i Östersjön, och där finns inget
            krav på dubbel botten. Det känns litet märkligt att man utanför
          </note>
          <note xml:id="i-078c8eed68c3ee13-0">
            Landsort vid infarten till Södertälje kanal kan gå med enkel
            botten men att det inne i kanalen krävs dubbel botten. Samma bestämmelse
            borde naturligtvis gälla för alla fartyg som tar sig genom kanalen.
            Faktum är att det inträffar ganska många incidenter. Under åren
          </note>
          <note xml:id="i-1886c1cb36a874d5-0">
            1985-1993 förekom 19 incidenter i farleden, och vid två av dem
            var oljefartyg inblandade.
          </note>
          <note xml:id="i-1fede0903513a06e-0">
            Det finns alltså stor anledning att se till att den nuvarande
            övergångstiden mellan Mälaren och Vänern för införande av dubbel
            botten minskas från 30 till 2
          </note>
          <note xml:id="i-906e230b242c919f-0">
            år. Det finns också all anledning för Sverige att se till att
            det internationellt införs en bestämmelse som säger att de transporter
            av framför allt olja som sker på Östersjön borde ske enbart med
            dubbelbottnade fartyg. Det är en säkerhet som Östersjön behöver.
          </note>
          <note xml:id="i-92ca83b8b745faeb-0">
            Östersjön är en mycket speciell biotop, ett känsligt brackvattenshav
            vars djur och växter ofta befinner på överlevnadsgränsen.
          </note>
          <note xml:id="i-98a84a9df1601e51-0">
            Vi har också en motion som handlar om de stora båtarna i Stockholms
            skärgård. Det är ett mycket uppmärksammat problem. Transporterna
            med de stora båtarna ger svåra erosionsskador på stränderna.
          </note>
          <note xml:id="i-98652efa3f6074ae-0">
            Stockholms skärgård, som har en mycket känslig biotop, påverkas
            rejält av dessa stora båtar. Det skulle gå mycket lätt att flytta
            dessa transporter till andra hamnar, t.ex. Hargshamn och Kappelskär
            eller varför inte Oxelösund och Södertälje.
          </note>
          <note xml:id="i-8a7091ca2e28dd2a-0">
            Om dessa hamnar användes i stället för Värtahamnen, skulle de
            här transporterna genom en känslig skärgård försvinna. Bl.a. skulle
            det påverka Dennispaketet, som diskuteras så mycket i Stockholms
            stad och Stockholms län, framför allt den s.k. Norra länken, som
            just är till för att ta hand om de tunga transporter som går till
            och från Värtahamnen.
          </note>
          <note xml:id="i-7e045850f5ddc972-0">
            Med en annan trafikpolitik när det gäller hamnarna, genom vilken
            vi såg till att hamnarna bortom
          </note>
          <note xml:id="i-fe8e8c5faa2ed285-0">
            Värtahamnen utnyttjades, skulle vi kunna få en mycket bättre
            trafiksituation, framför allt i Stockholms innerstad. Vi kan här
            alltså slå två flugor i en smäll. Jag är förvånad över att inte
            flera partier än
          </note>
          <note xml:id="i-27d09bdd3f002623-0">
            Miljöpartiet har tillstyrkt motion T613. Jag yrkar bifall till
            reservation 9, där det hemställs om bifall till denna motion.
          </note>
          <note xml:id="i-9489f0b0b2aefed9-0">
            Sammanfattningsvis yrkar jag än en gång bifall till reservationerna
            11 och 9.
          </note>
          <note xml:id="i-82cf92eb8c9fbe6d-0">
            Anf. 83 HÅKAN STRÖMBERG (s) replik
          </note>
          <note xml:id="i-16ad1bbf793aa8b4-0">
            Herr talman! Jag har när det gäller Gotlandstrafiken ingen annan
            uppfattning än Gudrun Lindvall.
          </note>
          <note xml:id="i-fdc4b4f3faf13a6f-0">
            Självklart skall gotlänningar och andra som vill besöka Gotland
            ha möjligheter till bra transporter och även att få sittplatser.
            Men Gotlandsutredningen kommer under de närmaste dagarna att avlämna
            sitt betänkande. Den är i slutjusteringsskedet, och den har i
            uppgift att lösa just dessa frågor. De andra frågor om färjetrafiken
            som Gudrun Lindvall tar upp ligger i den nyligen tillsatta utredningens
            uppgifter. Är det inte bättre att de som nu sätter sig ned och
            verkligen skall borra sig in i dessa detaljer och problem som
            man har konstaterat får jobba färdigt? Låt dem lägga fram ett
            förslag till en långsiktig och enhetlig lösning på detta.
          </note>
          <note xml:id="i-f488e1cd897c918a-0">
            Jag håller självklart också med om att det vore bättre om fartyg
            som ligger i hamn hade möjlighet till landbaserad elström, men
            för detta erfordras mycket kostnadskrävande investeringar. Riksdagen
            kan inte fatta beslut om detta utan att också skicka med pengar
            till detta, och de finns som bekant inte i statsbudgeten i dag.
          </note>
          <note xml:id="i-184f6e7071608746-0">
            Anf. 84 GUDRUN LINDVALL (mp)
          </note>
          <note xml:id="i-d770ca7ae24cd53a-0">
            Herr talman! Jag är glad över att Håkan Strömberg i alla fall
            kan sträcka sig så långt att han inser att gotlänningarna har
            problem. Jag är övertygad om att om flera partier hade representanter
            på Gotland, skulle Gotlands problem diskuteras mycket mera.
          </note>
          <note xml:id="i-f9aac287eaaf1f11-0">
            I det betänkande som vi nu behandlar hänvisas det tyvärr inte
            till Gotlandsutredningen utan till att den bestämmelse som vi
            krävt skulle vara diskriminerande. Jag undrar om Håkan Strömberg
            skulle tycka att det vore diskriminerande om hans bostadsort skulle
            vara avskärmad under sommarhalvåret och om han som boende där
            skulle behöva begära möjlighet att ta sig fram på vägen. Jag skulle
            tro att han tycker att det är en medborgerlig rättighet. Jag menar
            också att det handlar om en medborgerlig rättighet för gotlänningarna
            att när de behöver det kunna ta sig därifrån och att de inte skall
            behöva planera sitt resande flera månader i förväg.
          </note>
          <note xml:id="i-0070d11901ec722c-0">
            Jag är förvånad över att ett så enkelt krav, som gotlänningarna
            har drivit i så många år, skall vara så svårt att få tillgodosett.
            Jag anser inte att handlar om diskriminering utan om att göra
            livet lättare för dem som bor på en ö som Gotland. Färjan är faktiskt
            deras väg.
          </note>
          <note xml:id="i-a5ee64a2d25267bb-0">
            Anf. 85 HÅKAN STRÖMBERG (s) replik
          </note>
          <note xml:id="i-b550b6ecb164b598-0">
            Herr talman! Jag tycker inte att det är tillfredsställande att
            man i Gotlandstrafiken skulle göra skillnad på människor på grundval
            av var de bor. Självklart skall alla människor som har intresse
            av att resa till eller från Gotland ha möjlighet att resa, oavsett
            om de bor där hela året eller tillfälligt under sommaren eller
            kommer dit för ett kort besök. Man bör inte säga att en viss kategori
            skall ha företräde framför andra. Vi måste lösa Gotlandstrafiken
            så att alla har möjlighet att inom rimlig tid, till skälig kostnad
            och med god bekvämlighet besöka Gotland.
          </note>
          <note xml:id="i-461a35a3e3a03993-0">
            Anf. 86 GUDRUN LINDVALL (mp) replik
          </note>
          <note xml:id="i-27734b50a1a5275c-0">
            Herr talman! Om det vore så bra, Håkan Strömberg, att alla människor
            fick plats på Gotlandsfärjan varje gång de ville åka, vore det
            här inget problem.
          </note>
          <note xml:id="i-7cbba8a7956492ec-0">
            Men det skulle inte vara ekonomiskt möjligt för en firma som
            trafikerar Gotland att ständigt ha så många båtar i gång att det
            alltid finns plats. Det kommer alltid att finnas vissa trafiktoppar,
            till vilka man måste vara ute i god tid för att få plats. Detta
            är ett problem för gotlänningarna. Jag kan inte förstå att en
            reservering av 15 platser för gotlänningarna på båtarna från
          </note>
          <note xml:id="i-2cf7e0baf48ff200-0">
            Gotland skulle utgöra en så diskriminerande ordning att vi inte
            kan tillgodose detta rättmätiga krav från deras sida. På det sättet
            kan man enkelt utnyttja den
          </note>
          <note xml:id="i-c77605c0d895b04d-0">
            "väg" som finns från ön.
          </note>
          <note xml:id="i-53331a4af14f45cd-0">
            Jag tycker att det är småaktigt och konstigt att krångla till
            det genom att kalla detta diskriminerande.
          </note>
          <note xml:id="i-6d6bc00e96c03be7-0">
            Jag hoppas att denna diskussion skall leda till att vi kan tillgodose
            detta mycket viktiga krav från gotlänningarna. Gotlandslinjen
            kan kanske frivilligt gå gotlänningarna till mötes. Det råder
            tydligen en stor ovillighet hos riksdagsledamöterna här i kammaren
            att inse att det här är ett stort problem för den som är bosatt
            på en ö.
          </note>
          <note xml:id="i-05600e186ef2d0e4-0">
            Anf. 87 HÅKAN JUHOLT (s)
          </note>
          <note xml:id="i-fbcc262a2493b235-0">
            Herr talman! Vi utsätts dagligen för den risk för katastrof som
            ett haveri med en oljetanker kan innebära. Utmed våra kuster har
            vi ett otal mycket svårnavigerade farleder. Det finns farleder
            där det under särskilda omständigheter borde vara förbjudet för
            oljetonnage att framföras utan lots.
          </note>
          <note xml:id="i-3377987cccdd8e66-0">
            Enligt min mening är det rimligt att allt oljetonnage som framförs
            på svenskt vatten åläggs anmälningsskyldighet till myndighet.
          </note>
          <note xml:id="i-46076cbc3790f1ad-0">
            I dag förekommer en generell dispens från lotsplikt. Det kan
            gälla enskilda hamnar men också hela kuststräckor. Frågan om lotstvång
            prövas med utgångspunkt i farledsförhållanden, fartygets storlek,
            konstruktion, utrustning och beskaffenhet, bemanning samt lastens
            miljöfarlighet. Undantag från lotstvånget får medges med hänsyn
            bl.a. till befälets kännedom om farleden och språkkunskaper i
            den nödvändiga kommunikationen med lotsplats och trafikinformationscentral.
            Allt detta beskrivs alldeles utmärkt i utskottets beslutsförslag.
          </note>
          <note xml:id="i-56339eac1f125e8d-0">
            Verkligheten är dock också den att det kan inträffa situationer
            där ett befäl med miljöfarlig last ombord kommer till en för honom
            eller henne helt ny hamn;
          </note>
          <note xml:id="i-4ac6c46776e2dabe-0">
            detta på grund av regeln om generell dispens från lotsplikt för
            en hel kuststräcka.
          </note>
          <note xml:id="i-0f18adf829de5c5a-0">
            Enligt min mening bör den generella dispensen för mer än en hamn
            avskaffas. Jag förutsätter därför att utskottet bevakar dessa
            krav i samband med de nu pågående utredningarnas arbete och också
            i samband med att man behandlar de pågående utredningarnas slutsatser
            senare i utskott och i kammare.
          </note>
          <note xml:id="i-f93e36a8c17a3a94-0">
            Anf. 88 HÅKAN STRÖMBERG (s)
          </note>
          <note xml:id="i-ade33e023d552193-0">
            Herr talman! Vi har här talat om uppgiften att se över detta,
            så att vi får en bättre sjösäkerhet. Självfallet ingår där också
            frågor om hur lotstvång och obligatorisk lotsning av fartyg på
            svenska vatten skall behandlas. Sådana frågor kommer alltså att
            tas upp. I
          </note>
          <note xml:id="i-6ee1ba7c7040bf12-0">
            övrigt har Sjöfartsverket också att ständigt se över detta och
            att följa upp vad som händer på det här området.
          </note>
          <note xml:id="i-24ee608ec998c1ab-4">
            Överläggningen var härmed avslutad.
          </note>
          <note xml:id="i-c464f555d7078de0-0">
            Beslut
          </note>
          <note xml:id="i-d87f131676449471-0">
            JoU17 Ändringar i lagen (1994:1704) om lageravgift på socker
            och ris
          </note>
          <note xml:id="i-b1babb7d7495cfdb-0">
            Mom. 1 (lagförslagen)
          </note>
          <note xml:id="i-c49bd0e855419e8a-0">
            1. utskottet
          </note>
          <note xml:id="i-cced004b87457931-0">
            2. res. (m, c, fp, mp)
          </note>
          <note xml:id="i-9f91003f77fae424-0">
            Votering:
          </note>
          <note xml:id="i-1b0b8f57496e61ed-0">
            153 för utskottet
          </note>
          <note xml:id="i-5479bd83baac5945-0">
            140 för res.
          </note>
          <note xml:id="i-8a356907bbb4d20f-0">
            56 frånvarande
          </note>
          <note xml:id="i-3bb40180502ed232-0">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-0">
            Partivis fördelning av rösterna.
          </note>
          <note xml:id="i-b8c40a41471f6df8-0">
            För utskottet: 134 s, 18 v, 1 kds
          </note>
          <note xml:id="i-cce396112682dbc5-0">
            För res.: 67 m, 24 c, 24 fp, 1 v, 16 mp, 8 kds
          </note>
          <note xml:id="i-1195fb9d67967668-0">
            Frånvarande: 27 s, 13 m, 3 c, 2 fp, 3 v, 2 mp, 6
          </note>
          <note xml:id="i-a353c0e2bd95812b-0">
            kds
          </note>
          <note xml:id="i-3c78ab429724e6cf-0">
            Mom. 2
          </note>
          <note xml:id="i-3bb40180502ed232-1">
            Kammaren biföll utskottets hemställan.
          </note>
          <note xml:id="i-af2744d64f8a626a-0">
            SkU32 Ändrad ansökningstid för skattereduktion för reparation
            och ombyggnad av bostadshus
          </note>
          <note xml:id="i-3bb40180502ed232-2">
            Kammaren biföll utskottets hemställan.
          </note>
          <note xml:id="i-59185f47651842c3-0">
            TU13 Trafikpolitikens inriktning
          </note>
          <note xml:id="i-1d4275ee10aadbab-0">
            Mom. 2 (trafikpolitikens inriktning i övrigt)
          </note>
          <note xml:id="i-b8f21ecd0f70039b-0">
            Yrkanden:
          </note>
          <note xml:id="i-c49bd0e855419e8a-1">
            1. utskottet
          </note>
          <note xml:id="i-696d6b1d3e84193e-0">
            2. res. 1 (m)
          </note>
          <note xml:id="i-11afd7583220cea3-0">
            3. res. 2 (c)
          </note>
          <note xml:id="i-501c6a39609664d1-0">
            4. res. 3 (v)
          </note>
          <note xml:id="i-26155753e80223a4-0">
            5. res. 4 (mp)
          </note>
          <note xml:id="i-9b276141613d0cdf-0">
            6. utskottets hemställan med den ändring däri som föranleddes
            av bifall till mot. T239 yrk. 1 (kds)
          </note>
          <note xml:id="i-f152602267006e62-0">
            Förberedande votering 1:
          </note>
          <note xml:id="i-703d42699326a182-0">
            17 för res. 4
          </note>
          <note xml:id="i-27cbefb830ca41cc-0">
            12 för mot.
          </note>
          <note xml:id="i-5ed119bab5aa526c-0">
            270 avstod
          </note>
          <note xml:id="i-d768b3ac82a0866e-0">
            50 frånvarande
          </note>
          <note xml:id="i-f85877d7d78dc3d9-0">
            Kammaren biträdde res. 4.
          </note>
          <note xml:id="i-addb85b3b19ed0aa-0">
            Förberedande votering 2:
          </note>
          <note xml:id="i-b23a727977476d44-0">
            20 för res. 3
          </note>
          <note xml:id="i-d43538ab8c15ca12-0">
            16 för res. 4
          </note>
          <note xml:id="i-54cebb94ad0ccf51-0">
            261 avstod
          </note>
          <note xml:id="i-60f51dfde1057c42-0">
            52 frånvarande
          </note>
          <note xml:id="i-d183ad260e5acf1f-0">
            Kammaren biträdde res. 3.
          </note>
          <note xml:id="i-f3f896b2fb13b0fe-0">
            Förberedande votering 3:
          </note>
          <note xml:id="i-1b38edd93739ee67-0">
            25 för res. 2
          </note>
          <note xml:id="i-69d063546ec32393-0">
            19 för res. 3
          </note>
          <note xml:id="i-dbbbe48032df94ae-0">
            255 avstod
          </note>
          <note xml:id="i-d768b3ac82a0866e-1">
            50 frånvarande
          </note>
          <note xml:id="i-505648078dcfe52d-0">
            Kammaren biträdde res. 2.
          </note>
          <note xml:id="i-593ac8ac171c162b-0">
            Förberedande votering 4:
          </note>
          <note xml:id="i-b3dddd47204d8b40-0">
            66 för res. 1
          </note>
          <note xml:id="i-eae7cb0637a86434-0">
            26 för res. 2
          </note>
          <note xml:id="i-8e12af4a1420b65a-0">
            207 avstod
          </note>
          <note xml:id="i-d768b3ac82a0866e-2">
            50 frånvarande
          </note>
          <note xml:id="i-1adb9f54378c1686-0">
            Kammaren biträdde res. 1
          </note>
          <note xml:id="i-4e98cf3684398b7d-0">
            Huvudvotering:
          </note>
          <note xml:id="i-da0319cc2394d3be-0">
            170 för utskottet
          </note>
          <note xml:id="i-574e1a82dbe01754-0">
            68 för res. 1
          </note>
          <note xml:id="i-5989ed29a0df5240-0">
            61 avstod
          </note>
          <note xml:id="i-d768b3ac82a0866e-3">
            50 frånvarande
          </note>
          <note xml:id="i-3bb40180502ed232-3">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-1">
            Partivis fördelning av rösterna.
          </note>
          <note xml:id="i-e5f02a6ceb285ab6-0">
            För utskottet: 137 s, 23 fp, 10 v
          </note>
          <note xml:id="i-09b073a248d85c8d-0">
            För res. 1: 68 m
          </note>
          <note xml:id="i-2d609696b072fd3a-0">
            Avstod: 25 c, 1 fp, 9 v, 16 mp, 10
          </note>
          <note xml:id="i-a353c0e2bd95812b-1">
            kds
          </note>
          <note xml:id="i-85dcde4a1b7798b5-0">
            Frånvarande: 24 s, 12 m, 2 c, 2 fp, 3 v,
          </note>
          <note xml:id="i-42ddd9a3096c58fe-0">
            2 mp, 5 kds
          </note>
          <note xml:id="i-606e4285f4c4879d-0">
            Mom. 3 (besparingar budgetåren 1997 och 1998)
          </note>
          <note xml:id="i-c49bd0e855419e8a-2">
            1. utskottet
          </note>
          <note xml:id="i-4c79d5db5c4e96c8-0">
            2. mot. T239 yrk. 6 (kds)
          </note>
          <note xml:id="i-2195b32db3185ff8-0">
            Kammaren biföll utskottets hemställan genom uppresning.
          </note>
          <note xml:id="i-b367070e0475e83d-0">
            Övriga moment
          </note>
          <note xml:id="i-3bb40180502ed232-4">
            Kammaren biföll utskottets hemställan.
          </note>
          <note xml:id="i-4aeabc0f883ee16c-0">
            TU14 Banverket
          </note>
          <note xml:id="i-eca56422cf58132a-0">
            Mom. 1 (Banverkets verksamhet)
          </note>
          <note xml:id="i-c49bd0e855419e8a-3">
            1. utskottet
          </note>
          <note xml:id="i-696d6b1d3e84193e-1">
            2. res. 1 (m)
          </note>
          <note xml:id="i-9f91003f77fae424-1">
            Votering:
          </note>
          <note xml:id="i-6a89cb57e6449f35-0">
            217 för utskottet
          </note>
          <note xml:id="i-b97f5814696beac4-0">
            80 för res. 1
          </note>
          <note xml:id="i-60f51dfde1057c42-1">
            52 frånvarande
          </note>
          <note xml:id="i-3bb40180502ed232-5">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-2">
            Partivis fördelning av rösterna.
          </note>
          <note xml:id="i-2448e3f03dfe14ca-0">
            För utskottet: 137 s, 21 c, 24 fp, 19 v,
          </note>
          <note xml:id="i-9a094626944af696-0">
            16 mp
          </note>
          <note xml:id="i-5b7b50fe16e32c2d-0">
            För res. 1: 68 m, 2 c, 10 kds
          </note>
          <note xml:id="i-61707cb9104d0ab3-0">
            Frånvarande: 24 s, 12 m, 4 c, 2 fp, 3 v, 2 mp,
          </note>
          <note xml:id="i-321298dd2702700b-0">
            5 kds
          </note>
          <note xml:id="i-9e0d4775d7ce1da8-0">
            Mom. 7 (anslaget Drift och vidmakthållande av statliga järnvägar)
          </note>
          <note xml:id="i-c49bd0e855419e8a-4">
            1. utskottet
          </note>
          <note xml:id="i-2b53c35963235502-0">
            2. res. 3 (v)
          </note>
          <note xml:id="i-9f91003f77fae424-2">
            Votering:
          </note>
          <note xml:id="i-bdbd3a43d0e8b13b-0">
            276 för utskottet
          </note>
          <note xml:id="i-69d063546ec32393-1">
            19 för res. 3
          </note>
          <note xml:id="i-6f5db1f3ec461a14-0">
            4 avstod
          </note>
          <note xml:id="i-d768b3ac82a0866e-4">
            50 frånvarande
          </note>
          <note xml:id="i-3bb40180502ed232-6">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-3">
            Partivis fördelning av rösterna.
          </note>
          <note xml:id="i-312bfc6360308c27-0">
            För utskottet: 137 s, 68 m, 25 c, 24 fp,
          </note>
          <note xml:id="i-a60fd80e10b92190-0">
            12 mp, 10 kds
          </note>
          <note xml:id="i-6e3a2f4b57a588ff-0">
            För res. 3: 19 v
          </note>
          <note xml:id="i-99c7723570b5a17d-0">
            Avstod: 4 mp
          </note>
          <note xml:id="i-85dcde4a1b7798b5-1">
            Frånvarande: 24 s, 12 m, 2 c, 2 fp, 3 v,
          </note>
          <note xml:id="i-42ddd9a3096c58fe-1">
            2 mp, 5 kds
          </note>
          <note xml:id="i-46db6700578e7678-0">
            Mom. 8 (anslaget Nyinvesteringar i stomjärnvägar)
          </note>
          <note xml:id="i-c49bd0e855419e8a-5">
            1. utskottet
          </note>
          <note xml:id="i-58bf303c73b2f867-0">
            2. res. 6 (mp)
          </note>
          <note xml:id="i-9f91003f77fae424-3">
            Votering:
          </note>
          <note xml:id="i-6580496dc6105bf4-0">
            243 för utskottet
          </note>
          <note xml:id="i-d4fd4f0c0b78abea-0">
            15 för res. 6
          </note>
          <note xml:id="i-21ee3533980a13fd-0">
            38 avstod
          </note>
          <note xml:id="i-8ae35b57bef60e0c-0">
            53 frånvarande
          </note>
          <note xml:id="i-3bb40180502ed232-7">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-4">
            Partivis fördelning av rösterna.
          </note>
          <note xml:id="i-0698f8363bd8f983-0">
            För utskottet: 136 s, 36 m, 25 c, 24 fp, 11 v,
          </note>
          <note xml:id="i-bdc1af47bb2ea1d3-0">
            1 mp, 10 kds
          </note>
          <note xml:id="i-c96528245e955c46-0">
            För res. 6: 15 mp
          </note>
          <note xml:id="i-5f3129389ac2da79-0">
            Avstod: 31 m, 7 v
          </note>
          <note xml:id="i-e18d6d8bec6d343c-0">
            Frånvarande: 25 s, 13 m, 2 c, 2 fp, 4 v, 2
          </note>
          <note xml:id="i-19b230b02a04e506-0">
            mp, 5 kds
          </note>
          <note xml:id="i-455267f1b7b3cd43-0">
            Mom. 16 (planeringsinriktning)
          </note>
          <note xml:id="i-c49bd0e855419e8a-6">
            1. utskottet
          </note>
          <note xml:id="i-1a05c1b6da15f6f0-0">
            2. res. 7 (mp)
          </note>
          <note xml:id="i-9f91003f77fae424-4">
            Votering:
          </note>
          <note xml:id="i-3f0c33071897ca9c-0">
            268 för utskottet
          </note>
          <note xml:id="i-c5ec35cece7cff66-0">
            30 för res. 7
          </note>
          <note xml:id="i-5cc040f23bfe8b99-0">
            1 avstod
          </note>
          <note xml:id="i-d768b3ac82a0866e-5">
            50 frånvarande
          </note>
          <note xml:id="i-3bb40180502ed232-8">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-5">
            Partivis fördelning av rösterna.
          </note>
          <note xml:id="i-6fbe7d36484b74ee-0">
            För utskottet: 137 s, 68 m, 25 c, 24 fp, 4 v,
          </note>
          <note xml:id="i-e9254683375a67f6-0">
            10 kds
          </note>
          <note xml:id="i-da3746e323fe5e4a-0">
            För res. 7: 14 v, 16 mp
          </note>
          <note xml:id="i-2e33cfc9711d750f-0">
            Avstod: 1 v
          </note>
          <note xml:id="i-806a2d82ddaa36af-0">
            Frånvarande: 24 s, 12 m, 2 c, 2 fp, 3 v, 2
          </note>
          <note xml:id="i-19b230b02a04e506-1">
            mp, 5 kds
          </note>
          <note xml:id="i-c44aa458850065a4-0">
            Mom. 21 (omaxlingsstation i Haparanda)
          </note>
          <note xml:id="i-c49bd0e855419e8a-7">
            1. utskottet
          </note>
          <note xml:id="i-a2606cafc1fab9e2-0">
            2. res. 8 (v, mp)
          </note>
          <note xml:id="i-9f91003f77fae424-5">
            Votering:
          </note>
          <note xml:id="i-8778680a48d0278a-0">
            262 för utskottet
          </note>
          <note xml:id="i-40bc6470fd948c11-0">
            35 för res. 8
          </note>
          <note xml:id="i-5cc040f23bfe8b99-1">
            1 avstod
          </note>
          <note xml:id="i-1abe3557c749c8a9-0">
            51 frånvarande
          </note>
          <note xml:id="i-3bb40180502ed232-9">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-6">
            Partivis fördelning av rösterna.
          </note>
          <note xml:id="i-bc40a44e544d9518-0">
            För utskottet: 137 s, 67 m, 24 c, 24 fp, 10 kds
          </note>
          <note xml:id="i-400f6d94162a3eb9-0">
            För res. 8: 19 v, 16 mp
          </note>
          <note xml:id="i-b10118e624568d57-0">
            Avstod: 1 c
          </note>
          <note xml:id="i-1c32659868ffecb5-0">
            Frånvarande: 24 s, 13 m, 2 c, 2 fp, 3 v, 2
          </note>
          <note xml:id="i-19b230b02a04e506-2">
            mp, 5 kds
          </note>
          <note xml:id="i-b367070e0475e83d-1">
            Övriga moment
          </note>
          <note xml:id="i-3bb40180502ed232-10">
            Kammaren biföll utskottets hemställan.
          </note>
          <note xml:id="i-7ce64f3adf2afbe3-0">
            TU12 Sjöfart
          </note>
          <note xml:id="i-77a8fb355621ea1c-0">
            Mom. 1 (medelsanvisning för Bidrag till svenska rederier)
          </note>
          <note xml:id="i-c49bd0e855419e8a-8">
            1. utskottet
          </note>
          <note xml:id="i-696d6b1d3e84193e-2">
            2. res. 1 (m)
          </note>
          <note xml:id="i-9f91003f77fae424-6">
            Votering:
          </note>
          <note xml:id="i-db689e1869ee1803-0">
            230 för utskottet
          </note>
          <note xml:id="i-5696b0a4d0b85323-0">
            67 för res. 1
          </note>
          <note xml:id="i-60f51dfde1057c42-2">
            52 frånvarande
          </note>
          <note xml:id="i-3bb40180502ed232-11">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-7">
            Partivis fördelning av rösterna.
          </note>
          <note xml:id="i-d4351291862bc7fa-0">
            För utskottet: 137 s, 1 m, 25 c, 23 fp, 19 v, 15 mp,
          </note>
          <note xml:id="i-e9254683375a67f6-1">
            10 kds
          </note>
          <note xml:id="i-56878457156644bd-0">
            För res. 1: 67 m
          </note>
          <note xml:id="i-afa3dbec68fff79c-0">
            Frånvarande: 24 s, 12 m, 2 c, 3 fp, 3 v, 3 mp,
          </note>
          <note xml:id="i-321298dd2702700b-1">
            5 kds
          </note>
          <note xml:id="i-154c848176419879-0">
            Mom. 6 (konstruktionskrav för tankfartyg m.m.)
          </note>
          <note xml:id="i-5f2ba6cd6e82da9e-0">
            Kammaren biföll utskottets hemställan med acklamation.
          </note>
          <note xml:id="i-133856037a1d3637-0">
            Mom. 7 (förbud mot sjötransport av miljöfarliga ämnen m.m.)
          </note>
          <note xml:id="i-c49bd0e855419e8a-9">
            1. utskottet
          </note>
          <note xml:id="i-1f54d68dc9b2fd6c-0">
            2. res. 3 (mp)
          </note>
          <note xml:id="i-9f91003f77fae424-7">
            Votering:
          </note>
          <note xml:id="i-e628ab5fbee31089-0">
            282 för utskottet
          </note>
          <note xml:id="i-15258ef0283a3580-0">
            16 för res. 3
          </note>
          <note xml:id="i-1abe3557c749c8a9-1">
            51 frånvarande
          </note>
          <note xml:id="i-3bb40180502ed232-12">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-8">
            Partivis fördelning av rösterna.
          </note>
          <note xml:id="i-b2edd292ef87de44-0">
            För utskottet: 137 s, 68 m, 25 c, 23 fp, 19 v, 10
          </note>
          <note xml:id="i-a353c0e2bd95812b-2">
            kds
          </note>
          <note xml:id="i-532f0a38e84cc81f-0">
            För res. 3: 16 mp
          </note>
          <note xml:id="i-d8309e50605103a0-0">
            Frånvarande: 24 s, 12 m, 2 c, 3 fp, 3 v, 2 mp,
          </note>
          <note xml:id="i-321298dd2702700b-2">
            5 kds
          </note>
          <note xml:id="i-798596d046d9ca66-0">
            Mom. 12 (emissioner)
          </note>
          <note xml:id="i-c49bd0e855419e8a-10">
            1. utskottet
          </note>
          <note xml:id="i-308fe6ce70f91a7b-0">
            2. res. 5 (mp)
          </note>
          <note xml:id="i-9f91003f77fae424-8">
            Votering:
          </note>
          <note xml:id="i-9dcc15c0247224e6-0">
            281 för utskottet
          </note>
          <note xml:id="i-31fab4ce121d2046-0">
            16 för res. 5
          </note>
          <note xml:id="i-60f51dfde1057c42-3">
            52 frånvarande
          </note>
          <note xml:id="i-3bb40180502ed232-13">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-9">
            Partivis fördelning av rösterna.
          </note>
          <note xml:id="i-3ec3e68a5ee8c83e-0">
            För utskottet: 137 s, 68 m, 24 c, 23 fp, 19 v,
          </note>
          <note xml:id="i-e9254683375a67f6-2">
            10 kds
          </note>
          <note xml:id="i-477464e5a500be25-0">
            För res. 5: 16 mp
          </note>
          <note xml:id="i-93d6da58dc6767ed-0">
            Frånvarande: 24 s, 12 m, 3 c, 3 fp, 3 v, 2 mp,
          </note>
          <note xml:id="i-321298dd2702700b-3">
            5 kds
          </note>
          <note xml:id="i-30020018a444d180-0">
            Mom. 14 (statligt investeringsstöd för installation av katalysatorer
            på fartyg)
          </note>
          <note xml:id="i-c49bd0e855419e8a-11">
            1. utskottet
          </note>
          <note xml:id="i-937680624f2bbc6a-0">
            2. res. 6 (v)
          </note>
          <note xml:id="i-9f91003f77fae424-9">
            Votering:
          </note>
          <note xml:id="i-16c9b451fc15f57a-0">
            274 för utskottet
          </note>
          <note xml:id="i-397f4a36133ba3a9-0">
            20 för res. 6
          </note>
          <note xml:id="i-5cc040f23bfe8b99-2">
            1 avstod
          </note>
          <note xml:id="i-e274061ee87524b0-0">
            54 frånvarande
          </note>
          <note xml:id="i-3bb40180502ed232-14">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-10">
            Partivis fördelning av rösterna.
          </note>
          <note xml:id="i-e6c3d9244f066f67-0">
            För utskottet: 135 s, 68 m, 23 c, 23 fp, 15 mp,
          </note>
          <note xml:id="i-e9254683375a67f6-3">
            10 kds
          </note>
          <note xml:id="i-c329a6bfd355f9ea-0">
            För res. 6: 19 v, 1 mp
          </note>
          <note xml:id="i-e3977a5ca4bfc5d4-0">
            Avstod: 1 s
          </note>
          <note xml:id="i-bf60f7a8fd9defce-0">
            Frånvarande: 25 s, 12 m, 4 c, 3 fp, 3 v, 2 mp,
          </note>
          <note xml:id="i-321298dd2702700b-4">
            5 kds
          </note>
          <note xml:id="i-667b9e2c1f61751a-0">
            Mom. 16 (förbud mot försäljning av vissa fartygsbränslen)
          </note>
          <note xml:id="i-c49bd0e855419e8a-12">
            1. utskottet
          </note>
          <note xml:id="i-a1eb95cbe4ce0559-0">
            2. res. 7
          </note>
          <note xml:id="i-2195b32db3185ff8-1">
            Kammaren biföll utskottets hemställan genom uppresning.
          </note>
          <note xml:id="i-bddb4e3c5c3e2723-0">
            Mom. 19 (färjor och farleder i Stockholmsregionen)
          </note>
          <note xml:id="i-c49bd0e855419e8a-13">
            1. utskottet
          </note>
          <note xml:id="i-1d7982ab56c9c8a5-0">
            2. res. 9 (mp)
          </note>
          <note xml:id="i-9f91003f77fae424-10">
            Votering:
          </note>
          <note xml:id="i-bc3522215372e0d2-0">
            278 för utskottet
          </note>
          <note xml:id="i-04853317ba38daf8-0">
            17 för res. 10
          </note>
          <note xml:id="i-e274061ee87524b0-1">
            54 frånvarande
          </note>
          <note xml:id="i-3bb40180502ed232-15">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-11">
            Partivis fördelning av rösterna.
          </note>
          <note xml:id="i-46c590191c9741f2-0">
            För utskottet: 135 s, 68 m, 24 c, 23 fp, 18 v,
          </note>
          <note xml:id="i-e9254683375a67f6-4">
            10 kds
          </note>
          <note xml:id="i-9639da6d3d4a2d5e-0">
            För res. 10: 1 s, 1 v, 15 mp
          </note>
          <note xml:id="i-3bfd4436aaea55ab-0">
            Frånvarande: 25 s, 12 m, 3 c, 3 fp, 3 v, 3 mp,
          </note>
          <note xml:id="i-321298dd2702700b-5">
            5 kds
          </note>
          <note xml:id="i-d22391146b56dc67-0">
            Mom. 20 (återinförande av det statliga fritidsbåtsregistret)
          </note>
          <note xml:id="i-c49bd0e855419e8a-14">
            1. utskottet
          </note>
          <note xml:id="i-11ef11453fccb812-0">
            2. res. 10 (m, c, fp)
          </note>
          <note xml:id="i-9f91003f77fae424-11">
            Votering:
          </note>
          <note xml:id="i-5c9e2d5a1c24712e-0">
            173 för utskottet
          </note>
          <note xml:id="i-a34856b548d08051-0">
            124 för res. 10
          </note>
          <note xml:id="i-60f51dfde1057c42-4">
            52 frånvarande
          </note>
          <note xml:id="i-3bb40180502ed232-16">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-12">
            Partivis fördelning av rösterna.
          </note>
          <note xml:id="i-73057659e78ab6e0-0">
            För utskottet: 137 s, 1 c, 19 v, 16 mp
          </note>
          <note xml:id="i-bb53c3ec67832e9d-0">
            För res. 10: 68 m, 24 c, 22 fp, 10 kds
          </note>
          <note xml:id="i-a2515ff2ced96b4d-0">
            Frånvarande: 24 s, 12 m, 2 c, 4 fp, 3 v, 2 mp,
          </note>
          <note xml:id="i-321298dd2702700b-6">
            5 kds
          </note>
          <note xml:id="i-90a54300ceed3973-0">
            Mom. 28 (reserverade platser på Gotlandsfärjorna)
          </note>
          <note xml:id="i-c49bd0e855419e8a-15">
            1. utskottet
          </note>
          <note xml:id="i-17bff919988ecf7e-0">
            2. res. 11 (mp)
          </note>
          <note xml:id="i-9f91003f77fae424-12">
            Votering:
          </note>
          <note xml:id="i-ed7d5c2bca7f6b58-0">
            279 för utskottet
          </note>
          <note xml:id="i-08b6211719f7068d-0">
            17 för res. 11
          </note>
          <note xml:id="i-5cc040f23bfe8b99-3">
            1 avstod
          </note>
          <note xml:id="i-60f51dfde1057c42-5">
            52 frånvarande
          </note>
          <note xml:id="i-3bb40180502ed232-17">
            Kammaren biföll utskottets hemställan.
          </note>
          <note xml:id="i-df0b97e4f3fa7b29-13">
            Partivis fördelning av rösterna.
          </note>
          <note xml:id="i-762d7f989b026f98-0">
            För utskottet: 136 s, 68 m, 23 c, 23 fp, 19 v,
          </note>
          <note xml:id="i-e9254683375a67f6-5">
            10 kds
          </note>
          <note xml:id="i-b331f78c2f47d05d-0">
            För res. 11: 1 c, 16 mp
          </note>
          <note xml:id="i-e3977a5ca4bfc5d4-1">
            Avstod: 1 s
          </note>
          <note xml:id="i-93d6da58dc6767ed-1">
            Frånvarande: 24 s, 12 m, 3 c, 3 fp, 3 v, 2 mp,
          </note>
          <note xml:id="i-321298dd2702700b-7">
            5 kds
          </note>
          <note xml:id="i-b367070e0475e83d-2">
            Övriga moment
          </note>
          <note xml:id="i-3bb40180502ed232-18">
            Kammaren biföll utskottets hemställan.
          </note>
          <note xml:id="i-d8d850b1e7938727-0">
            11 § Arbetsmarknadspolitik
          </note>
          <note xml:id="i-9f368e7137aa1efb-5">
            Föredrogs
          </note>
          <note xml:id="i-4be8f9d9dac8a4e9-0">
            Arbetsmarknadsutskottets betänkande 1994/95:AU11
          </note>
          <note xml:id="i-587ac18bbe7faf7e-0">
            Arbetsmarknadspolitik (prop. 1994/95:100 delvis)
          </note>
          <note xml:id="i-35aba72ebafc637d-0">
            Anf. 89 PER UNCKEL (m)
          </note>
          <note xml:id="i-43707d71eea22343-0">
            Herr talman! Några nya jobb skapas förvisso inte av regering
            och riksdag. Arbeten uppkommer när företag växer och möjligheter
            öppnas för att få viktiga uppgifter utförda. Arbetsuppgifterna
            måste finna dem som är beredda att sörja för att de utförs.
          </note>
          <note xml:id="i-93462a06b7fc1128-0">
            Regering och riksdag kan alltså inte skapa några jobb, men man
            kan väl och viktigt nog medverka till att andra kan göra det.
            I det senare hänseendet finns det skäl att enligt min mening vara
            ytterligt kritisk mot vad regeringen har gjort sedan den tillträdde
            i höstas. Låt mig exemplifiera vad jag menar.
          </note>
          <note xml:id="i-0ab64c75e4fdf556-0">
            När den nödvändiga saneringen av statsfinanserna knappt ens föreslås,
            än mindre förefaller klara sig igenom riksdagens utskott, då stiger
            räntan.
          </note>
          <note xml:id="i-7a379a365d1d0365-0">
            När räntan stiger och underminerar statsfinanserna ytterligare,
            samtidigt som detta bromsar angelägna framtidsinvesteringar, förhindras
            uppkomsten av de jobb som de arbetslösa i dag behöver.
          </note>
          <note xml:id="i-6ce9f2f89ef446c8-0">
            När skattehöjningar med stor precision sätts in mot just de företag
            som måste stå för nyanställningarna, då förstärks också arbetslöshetsproblemet.
            Att högbeskatta i synnerhet små företag är att göra precis tvärtom
            mot den politik som skulle gagna tillväxten av flera arbeten.
          </note>
          <note xml:id="i-5be97cc57c6af960-0">
            Återregleringen av arbetsrätten slår lika och särskilt hårt mot
            de småföretag som också regeringen säger sig vilja sätta sådan
            tilltro till. Oavsett motiven för den genomförda återställarpolitiken
            är och förblir det ett ofrånkomligt faktum att den har gjort företag
            som skulle ha velat nyanställa mindre benägna att göra detta.
          </note>
          <note xml:id="i-4b38a4a08ade2a6a-0">
            Den nedrustning av Sveriges forskningsambitioner som regeringen
            dess värre vill genomföra slår kanske inte mot jobben precis nu
            men gör det med desto större kraft på litet sikt. Redan i dag
            skickar emellertid en sådan politik signaler till de mest avancerade
            företagen att man, om än inte annat så för säkerhets skull, bör
            investera i andra länder än i Sverige.
          </note>
          <note xml:id="i-e8908f30c2ae85ae-0">
            När företrädare för regeringen mot allt förnuft anser sig böra
            underminera energiförsörjningen genom att mitt under en allvarlig
            ekonomisk kris börja stänga kärnkraftverk, måste dessa företrädare
            också inse att företagens reaktioner blir att investera någon
            annanstans, eller att inte investera alls. Energipolitiska dumdristigheter
            kommer med nödvändighet att gå ut över jobben.
          </note>
          <note xml:id="i-8db2e3feed917250-0">
            Till sist: Också själva arbetsmarknadspolitiken, med dess åtgärder,
            ersättningsnivåer och ersättningsperioder, påverkar möjligheterna
            att få fler i arbete.
          </note>
          <note xml:id="i-9ed4be4b45007ed7-0">
            Det gångna året har vittnesbörden varit särskilt talrik om bristerna
            i en arbetsmarknadspolitik som förvisso har gamla anor men som
            är illa anpassad såväl till dagens arbetslöshetsnivåer som till
            nya villkor på arbetsmarknaden som vi möter. Klientifieringen
            av de arbetslösa undergräver dessas möjligheter att komma tillbaka
            till reguljärt arbete.
          </note>
          <note xml:id="i-ef59c91c8a91392f-0">
            Resultatet av allt detta, herr talman, är en arbetslöshet på
            en oacceptabelt hög nivå. I dag sjunker visserligen arbetslösheten,
            framför allt till följd av den tidigare deprecieringen av kronan,
            men långsammare än vad som tidigare antagits. Också med dessa
            tidigare mera optimistiska antaganden förväntades arbetslösheten
            1998 ligga på nästan 10 %.
          </note>
          <note xml:id="i-7212eea0ba4b7dce-0">
            Arbetsmarknadsminister Anders Sundström har tidigare karskt förklarat
            att han "är på väg att föra landet ur massarbetslösheten". Många
            skulle gärna vilja tro att han har rätt. Allt fler börjar nog
            emellertid fråga sig om Sundström egentligen vet vad han talar
            om.
          </note>
          <note xml:id="i-aa5ecd781aab99f2-0">
            De problem som politiken faktiskt rår på förstärks av att parterna
            på arbetsmarknaden låst in Sverige i en lönestruktur som gör att
            viktiga arbeten inte kan utföras mot ersättning. Också av detta
            skäl är arbetslösheten i dag högre än vad den skulle ha behövt
            vara.
          </note>
          <note xml:id="i-7627ee29a351d882-0">
            En regering som menar allvar med jobben gör någonting åt de företeelser
            som jag här har talat om.
          </note>
          <note xml:id="i-af01ef7cfdb39f3e-0">
            Dess värre finns det få, om ens några, tecken på att socialdemokraterna
            ens är i närheten av att förstå hur en politik för nya jobb egentligen
            borde se ut. Medan villkoren för en expansion av företagen görs
            sämre tyr sig Sundström och hans regeringskolleger till en arbetsmarknadspolitik
            som aldrig, även om den skulle lyckas, kan bli annat än reparativ
            till sin karaktär.
          </note>
          <note xml:id="i-7588503f3c5d0d33-0">
            Fortsätter regeringen så här, herr talman, kommer det att sluta
            illa.
          </note>
          <note xml:id="i-8c3ea6ec35dfa6bc-0">
            Moderaterna har en annan syn än socialdemokraterna på hur en
            politik för riktiga jobb egentligen skall se ut. Denna syn har
            vi sammanfattat i ett program i sju punkter som lyder som följer.
          </note>
          <note xml:id="i-1c5de15f6ee58688-0">
            1. Företagen måste kunna växa och flera företag etableras. Det
            kan bl.a. ske genom att avdragsrätt för riskkapital införs.
          </note>
          <note xml:id="i-4602eba0502c7f6b-0">
            2. Skattesystemet måste ge goda förutsättningar för arbete och
            företagande genom att skatterna sänks.
          </note>
          <note xml:id="i-a446f05b80d7d434-0">
            Det gäller i särskilt hög grad skatt på jobb.
          </note>
          <note xml:id="i-7f1a3b24decd6623-0">
            3. Lönebildningen måste främja rekrytering av ny arbetskraft,
            men också karriär och arbetsbyten.
          </note>
          <note xml:id="i-385279af03e79636-0">
            4. Arbetsmarknaden måste bli en verklig marknad.
          </note>
          <note xml:id="i-bf52ca90320ab3b0-0">
            Dagens arbetsmarknadslagstiftning måste reformeras och generella
            möjligheter öppnas för enskilda anställningsavtal mellan företag
            och medarbetare.
          </note>
          <note xml:id="i-f88f5872d81a4b55-0">
            5. Socialförsäkringarna måste ändras så att de befrämjar arbete
            men också medger nödvändigt skydd när rörligheten på arbetsmarknaden
            tilltar. Arbetslöshetsförsäkringen skall vara allmän.
          </note>
          <note xml:id="i-71bb5cf80e1c18fe-0">
            6. Utbildningen skall vara av hög kvalitet. Den bör kunna fortgå
            under hela yrkeslivet, bl.a. med hjälp av vad vi kallar personliga
            utbildningskonton.
          </note>
          <note xml:id="i-be333ca33e1a1a88-0">
            7. Arbetsmarknadspolitikens effektivitet måste förstärkas. Det
            kan ske bl.a. genom sådana ersättningsregler som främjar ett aktivt
            arbetssökande.
          </note>
          <note xml:id="i-e1ed19a435d9200e-0">
            Kring dessa sju områden måste, herr talman, enligt vår mening
            en politik för förnyelse av Sverige byggas.
          </note>
          <note xml:id="i-07ff87c4eab9ac85-0">
            Att avstå från den utmaning som ligger i programmet
          </note>
          <note xml:id="i-17cfc893e3a59823-0">
            - eller att misslyckas - är detsamma som att låsa arbetslösheten
            vid en nivå som inte är acceptabel, att inte dra nytta av all
            möjlig mänsklig förmåga och att acceptera ett lägre välstånd än
            vad vårt samhälle skulle kunna prestera.
          </note>
          <note xml:id="i-71cd2d351c791aa1-0">
            Herr talman! Den politik jag här har skissat skulle också kunna
            beskrivas på följande sätt. Skall Sverige klara kampen för jobben
            måste företagsamhet bli vårt lands kompromisslösa kultur och livsstil.
            Att ta sig något för måste ges företräde framför andra värden.
          </note>
          <note xml:id="i-0aa282e61fcfcc1d-0">
            Att arbeta och anstränga sig måste alltid löna sig bättre än
            att inte göra det. Företag och företagare skall ges förtur när
            de politiska prioriteringarna läggs fast.
          </note>
          <note xml:id="i-21c7c1b1384fc05f-0">
            Görs inte detta, eller dras företagandet in i den politiska debattens
            oändliga jämlikhets- och rättvisetrauma, kommer kampen mot arbetslösheten
            att misslyckas.
          </note>
          <note xml:id="i-6516ac1313c3dec4-0">
            Företagen är arbetets första frontlinje. De avancerade kunskaperna
            är den andra.
          </note>
          <note xml:id="i-5b0f7a1cd643c707-0">
            Få tendenser är så internationellt tydliga som att kunskapsintensiteten
            världen över tilltar. Det ställer krav på alla medarbetares utbildning
            och kompetens.
          </note>
          <note xml:id="i-edbe795c9a92d83a-0">
            Men det ställer också krav på sådana förutsättningar för den
            industriella utvecklingen att det allra bästa kan hävda sig särskilt
            väl.
          </note>
          <note xml:id="i-6d197e2f6bdd477f-0">
            Sverige har i dag dess värre en industristruktur som inte är
            tillräckligt anpassad för den nya tidens kunskapskrav. För få
            företag finns i den internationella kunskapsmässiga fronten. Läkemedels-
            och elektronikindustrin är för ensamma.
          </note>
          <note xml:id="i-cf44338780673192-0">
            Orsakerna till att det blivit på det här sättet är flera. På
            staten faller emellertid åtminstone uppgiften att förstå, och
            helst dessutom att handla i enlighet därmed.
          </note>
          <note xml:id="i-980f01ad2f2ec41e-0">
            Dagens regering, herr talman, förefaller att inte ens förstå.
            Handlingarna blir därefter. I stället för att ge sitt stöd till
            det mest avancerade brännmärks just sådant som osund elitism.
            Forskningen dras ner som om denna kunde jämföras med sjukförsäkringen,
            barnbidraget eller karensdagarna.
          </note>
          <note xml:id="i-badce3b6915a21fb-0">
            Sveriges långsiktiga konkurrenskraft, och därmed de riktiga jobben,
            hänger på att denna blindhet för vad som händer runt omkring oss
            förbyts i en klarsyn om inte minst små länders, som Sverige, konkurrensvillkor.
            Och klarsynen brådskar. Inte minst informationsteknologin accelererar
            den industriella och samhälleliga utvecklingen. Det blir lättare
            att halka efter och svårare att halka i kapp om man släppt taget.
          </note>
          <note xml:id="i-8018af446d37309d-0">
            En högkunskapspolitik är nödvändig för att upprätthålla vårt
            lands konkurrenskraft. En sådan politik leder emellertid inte
            automatiskt - det är viktigt att understryka - till att arbetslöshetsproblemen
            löses.
          </note>
          <note xml:id="i-0b611bed41442d9c-0">
            Industrin kommer inte, hur gärna den än skulle vilja det, att
            kunna engagera alla som vill och skall arbeta.
          </note>
          <note xml:id="i-364838377b2bda98-0">
            Högkunskapspolitiken gör emellertid vårt land rikare och vidgar
            därmed möjligheterna för var och en av oss att ta i anspråk service
            och tjänster i en sådan utsträckning att arbetslösheten radikalt
            kan pressas tillbaka. I frigörelsen av den s.k. tjänstesektorn
            går den tredje frontlinjen för fler jobb.
          </note>
          <note xml:id="i-08ad294d1661df80-0">
            På få områden som i fråga om tjänsterna är det så tydligt att
            det inte saknas arbetsuppgifter som behöver utföras. Vad som saknas
            är emellertid villkor som gör att dessa arbeten kan utföras på
            marknaden. Arbetet och de som vill arbeta förhindras att finna
            villkor som gör att arbetet kan utföras avlönat och beskattat.
          </note>
          <note xml:id="i-27855b95d14450b9-0">
            Herr talman! För att detta skall vara möjligt krävs en annan
            syn på skatterna men också på lönestrukturen. Förändras skatte-
            och lönevillkoren för privata tjänster kan många som i dag är
            på väg in i sysslolöshetens alla risker beredas riktigt arbete,
            förvisso på ett annorlunda sätt än t.ex. det traditionella industriarbetet
            men likväl riktigt och meningsfullt.
          </note>
          <note xml:id="i-ab1ce4255285f1aa-0">
            Också på detta område är emellertid socialdemokraterna uppenbarligen
            ideologiskt blockerade. Privata tjänster blir plötsligt nästan
            förnedrande, som om den arbetslöshet som är de nya tjänsternas
            alternativ skulle vara mänskligt rimligare. Den som säger nej
            till en angelägen expansion av enskild tjänsteverksamhet säger
            i praktiken ja till arbetslöshet, inte minst för unga. Någon tredje
            väg finns dess värre inte tillgänglig.
          </note>
          <note xml:id="i-0aa522e28530b389-0">
            Mellan de två utvecklingslinjerna, högkunskapssamhället och de
            enskilda tjänsterna, finns utbildningen som kitt. På en alltmer
            rörlig arbetsmarknad skall det vara naturligt och utvecklande
            att byta jobb oftare än i dag. Utbildningsmöjligheter livet igenom
            ger den enskilde möjligheten och chansen att utvecklas, att göra
            karriär och att öka sin lön. Det är utbildningen som kan förhindra
            en skiktning av arbetsmarknaden och ett otillräckligt tillvaratagande
            av varje människas potential och utvecklingsförmåga.
          </note>
          <note xml:id="i-e863c1b825c3bfca-0">
            För att förverkliga en utveckling i denna riktning måste emellertid
            utbildningsstrukturerna göras annorlunda och de personliga utbildningsincitamenten
            starkare. Utbildning, förkovran, måste vara en viktig del av den
            enskildes eget ansvar. På staten faller uppgiften att göra det
            möjligt för var och en att axla detta.
          </note>
          <note xml:id="i-c6db0bea12c2b4ae-0">
            Också på detta område går regeringen, tyvärr, åt fel håll. Ett
            nödvändigt utbildningspolitiskt nytänkande har ersatts med en
            idémässig rigiditet som har mycket litet gemensamt med de villkor
            det svenska samhället nu möter.
          </note>
          <note xml:id="i-86f5dd8f8b9a9828-0">
            Herr talman! Om de verkliga åtgärderna för fler jobb säger arbetsmarknadsutskottets
            socialdemokrater nästan ingenting. Allt skall bli vid det gamla.
            Vetenskaplig kritik mot arbetsmarknadspolitiken viftas undan.
          </note>
          <note xml:id="i-e33619abce20f923-0">
            En sådan politik, herr talman, kommer inte att klara de uppgifter
            man nu står inför. Den är en kapitulation, som dessutom medverkar
            till att ytterligare underminera tilltron till regeringen, till
            vårt lands ekonomiska styrka och till Sverige.
          </note>
          <note xml:id="i-8cca63a2c56e4a4d-0">
            I ett viktigt hänseende gör utskottets hantering av budgetpropositionen
            ont till och med ännu värre.
          </note>
          <note xml:id="i-2c834c30a42463c8-0">
            När det visat sig att arbetsmarknadsministern räknat fel med
            nästan en och en halv miljard kronor rycker socialdemokraterna
            på axlarna. Budgeten försvagas. Det är precis ett sådant förhållningssätt
            som gör att räntan stiger och kronan faller. Och det är precis
            ett sådant förhållningssätt som Sverige minst av allt behöver.
          </note>
          <note xml:id="i-4013beebb2263d99-0">
            Herr talman! Det är svårt att frigöra sig från intrycket att
            regeringen är på väg att tappa kontrollen över ekonomin och att
            man saknar förmåga att leva sig in i de förhållanden som för framtiden
            kommer att vara avgörande för hur de nya jobben kommer till.
          </note>
          <note xml:id="i-f298ee0ccaa78557-0">
            Det första beror nog dessutom i hög grad på det andra.
          </note>
          <note xml:id="i-b79ce15e463cb096-0">
            Tiden är nu mycket knapp för tillnyktring. Frågan är emellertid
            om regeringen är kapabel till detta. Alltför många tecken tyder
            på, säger jag mig och många med mig, att återställlarna redan
            har blivit för många.
          </note>
          <note xml:id="i-da5d9668065223bd-0">
            Jag ber, herr talman, med understrykande av det som framhålls
            i de moderata reservationerna i detta sammanhang, att få begränsa
            mig till att yrka bifall till den första.
          </note>
          <note xml:id="i-cc6965da3276324d-0">
            (forts.)
          </note>
          <note xml:id="i-8bd18e935000834a-0">
            Beslut om uppskjuten votering
          </note>
          <note xml:id="i-955403f0ca6b36f4-0">
            På förslag av förste vice talmannen medgav kammaren att pågående
            ärende samt de ärenden som hann debatteras färdigt under dagens
            sammanträde fick avgöras vid morgondagens arbetsplenum.
          </note>
          <note xml:id="i-5c21baa986290924-0">
            11 § (forts.) Arbetsmarknadspolitik (forts.
          </note>
          <note xml:id="i-c70c027eba2f0389-0">
            AU11)
          </note>
          <note xml:id="i-fe2543b6805b9a06-0">
            Anf. 90 ELVING ANDERSSON (c)
          </note>
          <note xml:id="i-688e58cf9b7b6295-0">
            Herr talman! Den socialdemokratiska sysselsättningspolitiken
            är på väg att haverera. Regeringen har blivit fånge i sin egen
            retorik, och priset för detta betalas av de arbetslösa. Om det
            inte mycket snabbt sker en förändring av den förda politiken kommer
            vi i
          </note>
          <note xml:id="i-dbf7844072986112-0">
            Sverige att permanenta en massarbetslöshet på drygt
          </note>
          <note xml:id="i-78ce032e47734ba7-0">
            10 %.
          </note>
          <note xml:id="i-fa4f31c180f78652-0">
            Jag vill mycket starkt varna för en utveckling där vi ser en
            10-procentig arbetslöshet som ett normaltillstånd. Vi har en mycket
            stark uppgång i stora delar av ekonomin, företagens vinster är
            stora och exporten ökar. Trots detta ökar inte sysselsättningen.
          </note>
          <note xml:id="i-6c19d2dc67057cce-0">
            Under hösten hade vi en starkt positiv utveckling när det gäller
            antalet sysselsatta. Ökningen varierar något men var i storleksordningen
            13 000 per månad.
          </note>
          <note xml:id="i-a8c1c423bef601a3-0">
            Men sedan årsskiftet har ökningen av antalet människor i arbete
            upphört. Detta anser jag är en direkt följd av socialdemokraternas
            felaktiga politik under hösten, dels de kraftigt ökade skatterna
            på lönearbete, dels de s.k. återställarna. Den tidigare regeringen
            hade lagt en grund för tillväxt, bättre villkor för småföretagen
            och ökad sysselsättning. Dessa förutsättningar är nu till stor
            del på väg att raseras. Utvecklingen har gått i stå.
          </note>
          <note xml:id="i-77d6ed0d827432f1-0">
            Det är ett skrämmande framtidsscenario som kan målas upp. Hur
            skall det gå om vi skall möta nästa lågkonjunktur om två tre år
            med en arbetslöshet på
          </note>
          <note xml:id="i-5b937d0d467101eb-0">
            10 % redan vid ingången i en sämre konjunktur?
          </note>
          <note xml:id="i-0d7b20e87c92fb3b-0">
            Vi måste gemensamt slå fast att arbetslöshet på denna nivå är
            fullständigt oacceptabel. Socialdemokraterna måste lägga retoriken
            på hyllan, glömma dogmerna och i stället se verkligheten sådan
            den är.
          </note>
          <note xml:id="i-18d93e7a7573af6c-0">
            Förslag som RAS och arbetsföretag är ingen framgångsrik väg för
            att skapa nya jobb.
          </note>
          <note xml:id="i-9cd3b860f0d63b1c-0">
            Grunden för en full sysselsättning bestäms främst inom andra
            politikområden än inom arbetsmarknadspolitiken. Det sker genom
            den ekonomiska politiken, näringspolitiken, regionalpolitiken,
            miljöpolitiken, utbildningspolitiken och skattepolitiken. Vi måste
            inom dessa områden skapa förutsättningar för en ekonomiskt hållbar
            utveckling som leder till välstånd och full sysselsättning i hela
            vårt land.
          </note>
          <note xml:id="i-58b2779f7d04d67d-0">
            Skatteväxling med permanent sänkta arbetsgivaravgifter för de
            mindre företagen, som finansieras med avgifter på miljöskadliga
            utsläpp och förbrukning av ändliga naturresurser, är en sådan
            åtgärd som snabbt kommer att ge nya jobb och samtidigt föra in
            miljöns utveckling i rätta banor. Inom den s.k. gröna sektorn
            kan också många nya jobb tillskapas.
          </note>
          <note xml:id="i-271e18e0e5e6d818-0">
            Vidare måste vi anpassa arbetsrätten till de små företagens förutsättningar.
            Vi måste få bättre villkor för provanställningar och en allmän
            arbetslöshetsförsäkring som undviker ständig rundgång. Detta är
            exempel på andra åtgärder som måste till.
          </note>
          <note xml:id="i-04895c902b2fe697-0">
            Herr talman! Jag vet inte om man kan tolka antalet reservationer
            i det föreliggande betänkandet som ett betyg på regeringens politik.
            Om så skulle vara fallet är det ett kraftigt underbetyg. Inte
            mindre än 62 reservationer och 19 särskilda yttranden är fogade
            till arbetsmarknadsutskottets betänkande om arbetsmarknadspolitiken.
          </note>
          <note xml:id="i-4f2ce68d1cdbde03-0">
            Det omfattande betänkandet och det mycket stora antalet reservationer
            gör det naturligtvis omöjligt att kommentera allt som förtjänar
            att kommenteras, så jag kommer att koncentrera mig till några
            få punkter.
          </note>
          <note xml:id="i-6bf8cb304f746104-0">
            Jag vill börja med ungdomarnas situation på arbetsmarknaden.
            Arbetslösheten för åldersgruppen 16-
          </note>
          <note xml:id="i-63a6f7bb2de007db-0">
            24 år är mer än dubbelt så hög som för hela den arbetsföra befolkningen.
            I januari i år var 82 000 ungdomar utan ordinarie jobb.
          </note>
          <note xml:id="i-f04bf79ea1727c96-0">
            I valrörelsen var ett av de socialdemokratiska slagnumren en
            ungdomsgaranti som skulle garantera alla ungdomar jobb eller utbildning
            inom 100 dagar.
          </note>
          <note xml:id="i-2a55878ae6bb0f2f-0">
            Detta vallöfte har nu devalverats till en målsättning utan något
            konkret innehåll.
          </note>
          <note xml:id="i-59137a67a127926f-0">
            Ungdomspraktiken, som är en väl fungerande åtgärd, skall enligt
            socialdemokraterna avvecklas och bytas ut mot en ungdomsintroduktion.
            Det rådande systemet med ungdomspraktik fungerar bra och har i
            princip räddat en hel ungdomsgeneration från passivitet och bidragsberoende.
            Drygt 25 % av dem som lämnade ungdomspraktiken under 1994 gick
            direkt över i arbete och efter tre kvartal hade 44 % fått arbete.
          </note>
          <note xml:id="i-2bfc45bac9c317db-0">
            I december beslöt en majoritet i riksdagen att ungdomspraktiken
            skall avvecklas. En successiv neddragning sker nu, ser vi i arbetsmarknadsstatistiken.
          </note>
          <note xml:id="i-f4e1436e7141f7a6-0">
            För närvarande är 49 000 ungdomar engagerade i ungdomspraktiken.
          </note>
          <note xml:id="i-b1cc1a74e42769b6-0">
            Men ungdomsintroduktionen, som skall ersätta ungdomspraktiken,
            har av lätt förklarliga skäl inte blivit någon succé. I förra
            månaden uppgick antalet personer i ungdomsintroduktion bara till
            2 800 stycken. Vad skall hända med alla dessa ungdomar när ungdomspraktiken
            upphör till halvårsskiftet och ungdomsintroduktionen inte förmår
            komma upp i tillnärmelsevis erforderliga volymer? Detta tycker
            jag är en fråga som förtjänar ett svar i dagens debatt.
          </note>
          <note xml:id="i-1978b251c155728c-0">
            Håller socialdemokraterna fast vid tabellerna i propositionen
            om att i genomsnitt 24 000 ungdomar per månad skall vara engagerade
            i ungdomsintroduktion under nästa år? Hur skall man i så fall
            nå upp till de här volymerna? Är det egentligen inte hög tid att
            lägga prestigen åt sidan och bibehålla ungdomspraktiken, i stället
            för att kasta ut en stor mängd ungdomar i en destruktiv öppen
            arbetslöshet?
          </note>
          <note xml:id="i-3d5e3f929aa997b4-0">
            Akademikerpraktiken är ett annat sådant här exempel. Akademikerpraktiken
            är också en mycket väl fungerande arbetsmarknadspolitisk åtgärd
            som majoriteten nu skall avveckla. Visserligen har inte akademikerpraktiken
            nått särskilt stora volymer, men för dem som har deltagit i åtgärden
            har mycket positiva resultat uppnåtts. Varför skall akademikerpraktiken
            avvecklas?
          </note>
          <note xml:id="i-5ec4ea3829c3a35f-0">
            Utskottets majoritet underkänner också indirekt sina egna åtgärder
            när det gäller ungdomarna. Man säger att om inga andra åtgärder
            finns att tillgå skall s.k. särskilda utvecklingsprogram inrättas
            för arbetslösa ungdomar i åldern 20-24 år om de inte fått arbete,
            utbildning eller annan åtgärd inom 100 dagar.
          </note>
          <note xml:id="i-5bc6a13f41e3153f-0">
            Både regeringen och utskottsmajoriteten betonar mycket starkt
            att detta skall vara en sistahandsåtgärd när allting annat har
            prövats. Trots detta beräknar man att 53 000 personer i genomsnitt
            skall omfattas av dessa särskilda utvecklingsprogram varje månad.
            För att vara en sistahandsåtgärd, när allting annat har prövats,
            är det en mycket stor volym. Men det beror väl på att inte ens
            socialdemokraterna själva tror att ungdomsintroduktionen kommer
            att bli särskilt omfattande.
          </note>
          <note xml:id="i-512cb4c5cf99d4b1-0">
            Arbetslivsutveckling, ALU, är en annan väl fungerande åtgärd
            som regeringen nu drastiskt vill minska.
          </note>
          <note xml:id="i-91bf7882052aaa22-0">
            Från drygt 40 000 personer per månad till 10 000 per månad, utan
            att några egentliga alternativ finns.
          </note>
          <note xml:id="i-d792f6c2557f486c-0">
            AMS förespråkar i sin senaste framställning att en volym på i
            storleksordningen 40 000 måste finnas kvar bara för att klara
            att de akuta utförsäkringsfallen kan kvalificeras för en ny a-kasseperiod.
          </note>
          <note xml:id="i-fbcd3db0ca40a724-0">
            Även LO, som jag har förstått numera dikterar en stor del av
            arbetsmarknadspolitiken, föreslår kraftigt höjda volymer för ALU-åtgärderna
            jämfört med regeringens förslag. På detta område har vi i Centern
            samma grunduppfattning som AMS och LO.
          </note>
          <note xml:id="i-cb55105a4026366b-0">
            Jag tycker att det är viktigt att vi i så stor utsträckning som
            möjligt arbetar med redan kända, och väl fungerande, åtgärder
            inom arbetsmarknadspolitiken. Ungdomsintroduktion, ALU och akademikerpraktik
            är sådana exempel. Fördelen med dessa är att de är kända. Man
            är väl förtrogen med dem t.ex. inom
          </note>
          <note xml:id="i-56d5d44c302db284-0">
            AMS och på arbetsförmedlingarna. Därför kan man arbeta mycket
            effektivt med dessa åtgärder. De är också kända av arbetsgivare
            och enskilda arbetssökande. Att av dogmatiska skäl ändra system
            gör att vi förlorar tempo och effektivitet. Fler människor kommer
            därigenom att hänvisas till den öppna arbetslösheten.
          </note>
          <note xml:id="i-4a0825f1109ce707-0">
            En växande grupp långtidsarbetslösa hamnar i ett läge där det
            mer gäller att de själva skall ges möjlighet att finna vägar till
            arbete än att de ensidigt skall låtas vara beroende av arbetsförmedlingens
            resurser och bedömningar. Särskilt gäller detta för den äldre
            arbetskraften. Centern föreslår därför att det skall införas ett
            s.k. personligt rekryteringsstöd, PR. Det personliga rekryteringsstödet
            skall knytas direkt till den som har varit inskriven på arbetsförmedlingen
            i två år och är inne på sin andra a-kasseperiod. Stödet utgår
            utan arbetsförmedlingens beslut under sex månader så snart personen
            i fråga har fått en anställning med avtalsenliga villkor. För
            den enskilde innebär det att denne själv, med sitt rekryteringsstöd
            i ryggen, kan argumentera med arbetsgivaren för sitt återinträde
            på arbetsmarknaden.
          </note>
          <note xml:id="i-1285fd849330ccf5-0">
            Herr talman! Som jag nämnde inledningsvis är det i mycket stor
            utsträckning inom andra politikområden som grunden för tillväxt
            i sysselsättningen läggs fast.
          </note>
          <note xml:id="i-769dd441d7965298-0">
            Genom arbetsmarknadspolitiken kan man förstärka eller försvåra
            en sådan utveckling. För oss i Centern är regional balans ett
            viktigt mål för den ekonomiska politiken. Dess värre finns nu
            ett antal förslag som i stället leder till ökad obalans. Indragningen
            av CSN-
          </note>
          <note xml:id="i-a4ceacd019e0e077-0">
            kortet för högskolestuderande är ett sådant förslag som ytterligare
            befäster betydelsen av geografisk närhet till den högre utbildningen.
          </note>
          <note xml:id="i-c127cba8ef407d63-0">
            Inom arbetsmarknadspolitikens område finns ytterligare ett exempel
            som kommer att leda till centralisering och ökad regional obalans,
            nämligen förslaget om att medelst s.k. starthjälp återigen sätta
            fart på flyttlassen i Sverige. Det torde vara odiskutabelt att
            dessa flyttlass i huvudsak kommer att gå i endast en riktning,
            nämligen från de mest utsatta regionerna till de mest expansiva.
            I vårprognosen från AMS konstateras nu att de regionala skillnaderna
            när det gäller tillväxten av nya jobb ökar och kommer att fortsätta
            öka.
          </note>
          <note xml:id="i-68562e4e09209133-0">
            Om vi skall ha en regionalpolitik värd namnet krävs en helhetssyn
            över olika politikområden. Det går inte att med ena handen försöka
            stimulera företagsutveckling i skogslänen samtidigt som man med
            den andra handen driver resebyråverksamhet för att avfolka samma
            bygder. Därför är förslaget om att återigen låta flyttlassen börja
            rulla mycket olyckligt, men tyvärr är det inte särskilt förvånande
            eftersom den nuvarande regeringen redan på olika sätt har manifesterat
            sin centralistiska politik och sin ovilja att söka skapa regional
            balans i vårt land.
          </note>
          <note xml:id="i-5f6cba1989138e52-0">
            Herr talman! Om vi inte skall hamna i en oacceptabel situation
            med en permanent massarbetslöshet måste socialdemokraterna nu
            lägga retoriken på hyllan. Det måste till en politik för en ekonomisk
            tillväxt och en lägre ränta. Vi måste få ett väsentligt bättre
            klimat för små- och nyföretagande i vårt land, och vi behöver
            en effektiv arbetsmarknadspolitik.
          </note>
          <note xml:id="i-f449e08111b25710-0">
            Fru talman! Jag står självfallet bakom samtliga de reservationer
            till arbetsmarknadsutskottets betänkande som jag har undertecknat,
            men med hänsyn till arbetssituationen i kammaren nöjer jag mig
            med att konkret yrka bifall till reservationerna nr 2 och 55.
          </note>
          <note xml:id="i-648c9027251000e7-0">
            Anf. 91 ELVER JONSSON (fp)
          </note>
          <note xml:id="i-5ea50d69e4848f68-0">
            Fru talman! Arbetsmarknadsutskottets betänkande, som vi nu har
            att ta ställning till, kan med fog betraktas som utskottets viktigaste
            dokument. Man skulle kunna säga att det är ett dyrt dokument.
            98 miljarder kronor kostar den svenska arbetsmarknadspolitiken
            just nu, inklusive a-kassorna. Det är nästan 100 miljarder kronor.
            Tanken svindlar. Det är nödvändiga men alltför stora belopp.
          </note>
          <note xml:id="i-079c5661e85aefd6-0">
            Detta betänkande kommer att beröra de hundratusentals människor
            i vårt land som nu går utan arbete och inget hellre önskar än
            att få ett jobb att gå till.
          </note>
          <note xml:id="i-2052af923006b246-0">
            Dagens beslut borde innebära en uppfyllan av en sådan önskan.
            Men trots den stora satsningen på arbetsmarknadspolitiken har
            vi inga garantier för en hög sysselsättning och en låg arbetslöshet.
            Detta är säkerligen någonting som också regeringen önskar, men
            åtgärderna och förändringarna har sådana uppenbara brister att
            en hög arbetslöshet kommer att gälla under en lång tid. Socialdemokraterna
            hade valbudskap om den alltför höga arbetslösheten, som man då
            lastade den förra regeringen för. Den ser ut att cementeras på
            ett mycket olyckligt sätt. Problemet för den socialdemokratiska
            regeringen är tvåfaldigt. Det handlar självfallet om den svåra
            konjunkturen men framför allt om de många illusionerna, det myckna
            önsketänkandet och de många fiendebilderna. Verkligheten har blivit
            regeringens svåraste fiende.
          </note>
          <note xml:id="i-590bf270e9feae22-0">
            I dag har räntan gått i höjden. Kronan är på väg ner, om inte
            riktigt i avgrunden så alltför djupt. Man kan fråga sig, fru talman,
            vad det har med dagens ärende och debatt att göra. Jo, det här
            slår mycket hårt mot statens budget och alla hushållsportmonnäer.
          </note>
          <note xml:id="i-7087357b3c242445-0">
            Förtroendet för Sveriges förmåga att häva sig ur vågdalen betvivlas
            av omvärlden. Detta slår hårt mot vår arbetsmarknad. Det är de
            långtidsarbetslösa, de många ungdomarna utan arbete och de handikappade
            och invandrarna, som har svårt att få fotfäste på arbetsmarknaden,
            som främst får betala det höga priset.
          </note>
          <note xml:id="i-0f9f3c572cce9b9e-0">
            Fru talman! Det finns ändå anledning att erinra om den gemensamma
            syn på arbetsmarknadspolitiken som finns inom utskottet, främst
            när det gäller den s.k. arbetslinjen. Vidare handlar det om andra
            politikområden. Den ekonomiska politiken blir ändå högst avgörande
            för sysselsättningen. Arbetsmarknadspolitiken i sig skapar inga
            nya långsiktiga riktiga jobb.
          </note>
          <note xml:id="i-2c79e81c03063ace-0">
            Men den har en avgörande betydelse när det gäller att människor
            skall kunna behålla kontakten med arbetslivet och genom utbildning,
            praktik och på annat sätt bli bättre rustade för en framtida arbetsmarknad.
          </note>
          <note xml:id="i-7787945524bf9bd1-0">
            Arbetsmarknadsutskottet har sedan många år haft en tradition
            att i texten lägga fast en gemensam grund för en framgångsrik
            arbetsmarknadspolitik. Jag tror, fru talman, att det har varit
            en styrka. Därför beklagar jag att inte alla har kunnat ställa
            upp på denna traditionella linje. Moderata samlingspartiet har
            valt att gå loss redan i upptakten av detta betänkande.
          </note>
          <note xml:id="i-e47c589e6e7b3753-0">
            Folkpartiet anser att arbetslösheten går att bringa ned men endast
            med en politik för tillväxt kombinerad med en offensiv arbetsmarknadspolitik.
            Hindren för företagande, särskilt för små och nya företag, måste
            undanröjas. I den delen bör alltså arbetsrätten återgå till den
            ordning som rådde under förra året, just i syfte att underlätta
            för små och nystartade företag. Vi liberaler anser att rörligheten
            på arbetsmarknaden är viktig för arbetsmarknadspolitiken. Genom
            utbildningsinsatser underlättas den yrkesmässiga rörligheten.
            Men den geografiska rörligheten behöver också öka i landet, även
            om det inte får ske till priset av en gammaldags flyttlasspolitik.
          </note>
          <note xml:id="i-1180c2b445fc971a-0">
            Låt oss se på den framtida arbetsmarknaden! Jag tror att den
            kommer att ställa helt andra krav på oss i arbetslivet. Man får
            räkna med att praktiskt taget ständigt utbilda sig. Den tekniska
            utvecklingen går nu så snabbt att det, om man skall ha en plats
            på den framtida arbetsmarknaden, blir nödvändigt att i verklig
            mening vara flexibel, att kunna byta arbetsuppgifter och anpassa
            sig till nya tekniska rön och tillämpningar.
          </note>
          <note xml:id="i-4ebba632889b9296-0">
            Fru talman! Många grupper har det svårt på arbetsmarknaden. Det
            gäller framför allt invandrare, handikappade, långtidsarbetslösa
            och ungdomar som inte har fått fotfäste på arbetsmarknaden. Vi
            vet att alla dessa grupper har mycket svårt att komma in på en
            öppen arbetsmarknad. Detta blir högst påtagligt i en lågkonjunktur.
            Andelen medelålders och äldre arbetslösa har t.ex. blivit allt
            större. Det är viktigt att alla dessa gruppers behov uppmärksammas
            genom en aktiv politik. Därför är det också med tillfredsställelse
            som vi kan notera att man på ideell och facklig väg aktualiserar
            de äldre arbetstagarnas problem och möjligheter. Projektet 50+
            är därför värdefullt, inte minst när det gäller att motarbeta
            en attityd som innebär att man också i arbetslivet drabbas av
            en slit-och-slängmentalitet.
          </note>
          <note xml:id="i-ee38ce9169858bea-0">
            Det kan inte sägas för ofta att en fungerande arbetsmarknad kräver
            tre rejäla ben för att kunna stå stadigt. Det krävs först och
            främst en aktiv arbetsmarknadspolitik men också ett positivt näringsklimat
            och sanerade och sunda statsfinanser. Därför är det så ödesdigert
            att förtroendet för svensk ekonomisk politik är i fallande. Därmed
            dras också kronans värde nedåt, som jag nyss sade. Detta leder
            i sin tur till ökade räntor, allt dyrare kostnader för investeringar
            och lån. Till detta kommer det exempel som jag nämnde, nämligen
            återställaren inom arbetsrätten. Det är en inte alltför stor förändring,
            men psykologiskt är den mycket negativ när det gäller företags
            möjligheter att nyanställa och expandera. I dagsläget måste vi
            konstatera att situationen är mycket allvarlig. Arbetslösheten
            har bara marginellt gått ned under det dryga halvår som den nya
            regeringen har styrt landet. Några snabba förändringar till det
            bättre, som man bibringats uppfattning om i valrörelsen, har vi
            inte sett till.
          </note>
          <note xml:id="i-de5fa9805834ad3c-0">
            Socialdemokraterna säger sig ha försökt hitta nya sätt att möta
            arbetslösheten. Det talas om ungdomsintroduktion, arbetsföretag,
            Riktat arbetsmarknadsstöd,
          </note>
          <note xml:id="i-44db14609857878c-0">
            RAS, m.m. I sin iver att hitta nya arbetsmarknadspolitiska åtgärder
            föreslår man slopande av redan väl etablerade och med gott resultat
            prövade åtgärder såsom ungdomspraktik och akademikerpraktik och
            en kraftig neddragning av ALU-platser.
          </note>
          <note xml:id="i-402f32ec6352e60f-0">
            Dessa kast mellan olika åtgärder är definitivt inte bra, varken
            för dem som ytterst berörs, de arbetslösa, eller för arbetsgivaren
            eller tjänstemännen inom arbetsförmedlingen. Nu har vi en flora
            av åtgärder, och de är svåra att hålla isär. En del är byråkratiskt
            tunga, och det hela blir minst sagt förvirrande för de inblandade
            parterna. Jag tror, fru talman, att det är en förenkling vi behöver,
            färre åtgärder men enkla och tydliga och med bevisligen god effekt.
            Det är sådana åtgärder som nu behöver sättas in.
          </note>
          <note xml:id="i-b566e2ebdbff4a29-0">
            Folkpartiet har på vitala punkter i arbetsmarknadspolitiken en
            annan uppfattning än den som utskottsmajoriteten nu förordar.
            Det gäller rekryteringsstödet, som vi anser har varit en mycket
            effektiv åtgärd. Vi anser att stödet skall kunna lämnas till samtliga
            arbetslösa, och därför har vi föreslagit drygt
          </note>
          <note xml:id="i-49de23eb2b64d121-0">
            1,8 miljarder kronor ytterligare i rekryteringsstöd.
          </note>
          <note xml:id="i-6afcd5e2859e0597-0">
            Folkpartiet vill också öka volymen av invandrarpraktiken till
            att omfatta 8 000 platser i månaden.
          </note>
          <note xml:id="i-97139193184ef3b9-0">
            Invandrarpraktiken är en viktig åtgärd, som syftar till att få
            ut invandrarna i arbetslivet. Skall vi bryta segregationen på
            arbetsmarknaden krävs det att vi aktivt satsar på att få ut de
            många nya svenskarna på den öppna arbetsmarknaden, och den vägen
            går ofta över just invandrarpraktiken.
          </note>
          <note xml:id="i-6f1e2f16a8913be7-0">
            För ungdomar föreslår regeringen att särskilda utvecklingsprogram
            införs. Vi säger nej till programmen och föreslår i stället att
            ungdomspraktiken skall vara kvar. Den har fungerat väl, och en
            allt större del av praktikanterna har kunnat gå direkt från praktiken
            till riktigt arbete. Utan ungdomspraktiken hade vi haft en mycket
            svårare situation för de unga på arbetsmarknaden i dag. Därför
            är det förståeligt att många arbetsförmedlare, socialarbetare
            och föräldrar, för att inte tala om ungdomarna själva, bävar inför
            sommaren och hösten, då regeringen avskaffar ungdomspraktiken.
          </note>
          <note xml:id="i-b438a669a0620f40-0">
            Detsamma gäller den akademikerpraktik som regeringen vill ta
            bort fast arbetslösheten bland just akademikerna fortfarande är
            osedvanligt hög. Siffror från AMS visar att 40 % av dem som lämnade
            akademikerpraktiken under det senaste halvåret gick direkt till
            ett riktigt jobb. Det är en mycket bra siffra, som klart och tydligt
            visar att just denna praktik borde få vara kvar.
          </note>
          <note xml:id="i-298658dd53e2d51b-0">
            Arbetslivsutveckling, ALU, tillkom under lågkonjunkturens svåraste
            punkt under hösten 1992. Det skedde i samband med krisuppgörelsen
            mellan dåvarande regeringen och den socialdemokratiska oppositionen.
            ALU är tänkt som en sista åtgärd när arbetslösheten är hög, och
            det är mot den bakgrunden som
          </note>
          <note xml:id="i-5e6504ed6e5049f8-0">
            ALU skall ses. Folkpartiet kan acceptera att volymen dras ned
            när sysselsättningen förbättras, men den kraftiga neddragning
            som regeringen nu förordar är alltför häftig.
          </note>
          <note xml:id="i-8abd4cd30ecda444-0">
            Så till en fråga som har mycket av ideologisk laddning i sig.
            Det gäller den statliga a-kassan, som den förra regeringen föreslog
            och riksdagen ställde sig bakom. Socialdemokraterna hade drivit
            en hård kampanj mot denna a-kassa, och det ledde också till att
            man i valet band upp sig mycket hårt för att avskaffa den obligatoriska
            och allmänna arbetslöshetskassan i statlig regi. Det var, fru
            talman, olyckligt att Socialdemokraterna genomdrev en återgång
            till det system som gällde före den 1 juli 1994. Vi hade ju äntligen
            fått en allmän och obligatorisk arbetslöshetsförsäkring. Nu är
            vi tillbaka till den första rutan.
          </note>
          <note xml:id="i-4cab3d8f18bb41a0-0">
            Den andra frågan med ideologisk laddning gäller egenavgifterna
            till a-kassan. Den förra borgerliga regeringen beslöt att införa
            egenavgifter om två procentenheter. Också detta beslut återställdes,
            som så mycket annat, av den nytillträdda regeringen i höstas.
          </note>
          <note xml:id="i-a6d181573301c31d-0">
            Men, fru talman, arbetstagarna och medborgarna slipper för den
            skulle inte betala egenavgifter. De två procentenheterna belastar
            i stället sjukförsäkringsavgiften, detta för att regeringen förmodligen
            är rädd för att stöta sig med en facklig topphierarki genom att
            ta ut egenavgifter i arbetslöshetsförsäkringen.
          </note>
          <note xml:id="i-98b884023f5f641b-0">
            Folkpartiet anser att det vore mer ärligt mot medborgarna att
            ta ut egenavgiften i a-kassan i stället för att dölja avgiften
            i en annan social försäkring. Människor får ju betala lika mycket
            i egenavgift oavsett var avgiften tas ut. Den obligatoriska a-kassan
            har ett stort värde i sig. När nu regeringen och arbetsmarknadsministern
            grubblar på dessa frågor gäller det att övervinna den ideologiska
            motvilja som finns inom partiet mot att reformera a-kassan. Det
            vore en saklig, god insats att ompröva detta beslut i positiv
            riktning. När alla andra socialförsäkringar i Sverige är allmänna
            och obligatoriska borde också a-kassan ha samma grundfundament
            i sin konstruktion.
          </note>
          <note xml:id="i-950b774f3c75d69c-0">
            Också återställandet av arbetsrätten måste betraktas som ett
            olyckligt beslut. Faktum var ju att en mycket måttfull ändring
            av LAS basunerades ut som ett allvarligt hot mot hela arbetsrätten,
            och därför blev detta en av de återställare som raskt måste genomdrivas
            efter regeringsskiftet.
          </note>
          <note xml:id="i-47a8080415a306d7-0">
            Nu tror jag, fru talman, att det både inom det egna ledet och
            i fackföreningsrörelsen i stort finns människor som i dag beklagar
            dessa återställare. Det har t.o.m. sagts att det från många synpunkter
            hade varit bra för sysselsättningen om t.ex. arbetsgivarna hade
            kunnat fortsätta att provanställa i upp till tolv månader i stället
            för att tiden har halverats till att åter bli sex månader.
          </note>
          <note xml:id="i-bb5e54e6b0dac544-0">
            Jag har i många sammanhang från denna talarstol påmint om betydelsen
            från social och mänsklig synpunkt av att människor känner sig
            efterfrågade och behövda i arbetslivet. Läget är bekymmersamt
            för många grupper. Ett särskilt stort ansvar vilar på riksdagen
            när det gäller ungdomarna. Det är nödvändigt att ge dem chansen
            att komma ut på arbetsmarknaden, och därför borde ungdomspraktiken
            omprövas och behållas. Ungdomsintroduktionen har ju inte tillnärmelsevis
            fått den omfattning som regeringen påstod att den skulle få när
            åtgärden infördes vid senaste årsskiftet.
          </note>
          <note xml:id="i-01b9ed399f7c7318-0">
            Fru talman! Det finns knappast någonting i vår tillvaro som är
            isolerat. Det gäller relationen med andra länder och andra människor,
            men det gäller också i vårt land på arbetsmarknadens område. Näringspolitikens
            upprustning och aktivering är angelägen för en god arbetsmarknad.
            En satsning på småföretag och nyföretagande är där en kungsväg.
            Det är viktigt att vi återskapar förtroendet för svensk ekonomi.
            Det löses inte med inhemska skattehöjningar eller pålagor för
            företagen. Tillväxten behöver komma till stånd och därmed också
            en sysselsättningsökning.
          </note>
          <note xml:id="i-df29376fd6fb55d0-0">
            Inom Folkpartiet tror vi att det också på arbetsmarknadspolitikens
            område behövs åtgärder som bygger på en socialliberal grund. Detta
            kan man utläsa av de alternativförslag som Folkpartiet lägger
            fram på vissa områden och särskilda punkter i detta stora betänkande.
            Sammantaget handlar det om en starkt social präglad syn på arbetsliv
            och på människor, det är en arbetsmarknadspolitik som sätter individen
            i centrum och inte låter grupp eller kollektiv få företräde. Men
            det är också en politik som inser den sociala marknadsekonomins
            värde och nödvändighet, som hävdar att tillväxt är nödvändigt
            för att vi skall orka bära kostnaderna för en ekonomisk välfärd.
            Men denna tillväxt måste klart kopplas till ett ekologiskt ansvar
            med tydliga miljöpolitiska förtecken.
          </note>
          <note xml:id="i-5fd3d465ea048c1d-0">
            Folkpartiet står bakom de reservationer vi har fogat till betänkandet,
            men jag vill särskilt yrka bifall till reservationerna nr 3, 18,
            33, 41 och 55.
          </note>
          <note xml:id="i-42a12f83117e18b4-0">
            Fru talman! Vi behöver en arbetsmarknadspolitik som står för
            kontinuitet och solidaritet men också för den goda förnyelsen.
          </note>
          <note xml:id="i-2e5015a11bec8ac6-0">
            Anf. 92 HANS ANDERSSON (v)
          </note>
          <note xml:id="i-f32fe6bc941141d2-0">
            Fru talman! Det här betänkandet har 62 reservationer och 20 särskilda
            yttranden. Jag tror att det beror på att det är ett kontroversiellt
            område, det är grundbulten för landets utveckling när vi talar
            om arbete.
          </note>
          <note xml:id="i-713d93597ed9a6eb-0">
            Här finns ett fokus på de politiska motsättningarna.
          </note>
          <note xml:id="i-5e64d121e6ef0b2e-0">
            Det är den ena förklaringen.
          </note>
          <note xml:id="i-eb78560812401927-0">
            Den andra förklaringen tror jag är att vi har varit otillfredsställda
            över dåligt beredda förslag, och utskottet har varit oförmöget
            att, bortsett från en del mindre frågor, rätta till olyckliga
            förslag.
          </note>
          <note xml:id="i-c018b789d9545fef-0">
            För Vänsterpartiet är arbetsmarknadspolitik och politik för arbete
            själva grundbulten. Utan arbete har vi ingen försörjning, vi har
            ingen tillväxt, vi kan inte skapa den välfärd som människorna
            kräver. Vi har högre ambitioner, vi lider av att se att socialdemokratin
            i finansplanen accepterar 6 % öppen arbetslöshet, kanske 10 %
            total arbetslöshet 1998. Vi ligger hittills sämre till än prognosen.
            I AMS senaste prognos ligger arbetslösheten högre än den gjorde
            i prognosen höstas.
          </note>
          <note xml:id="i-89aac5b82a070dc8-0">
            Då behöver vi större volymer. Det är det som håller människor
            utanför den öppna arbetslösheten. Vi kan höja kompetensen genom
            att dra in människor i ett arbete för tillväxt och för deras egen
            försörjning.
          </note>
          <note xml:id="i-ce28ace3c8dfc141-0">
            Vi behöver effektivare åtgärder. Vi har talat nog i denna sal
            om en del åtgärder som vi betraktar som rent spill: ineffektiva
            och slösaktiga.
          </note>
          <note xml:id="i-ce0750431cb74cdb-0">
            Och vi behöver rättvisa. Vänsterpartiet vill inte gärna se fler
            förslag liknande förslaget om åldersdiskriminering inom a-kassan.
            Där lyckades faktiskt utskottet sätta sig emot ett orättvist och
            dåligt förslag.
          </note>
          <note xml:id="i-6d28a7ae44d1c77b-0">
            Jag kan i olika sammanhang se att regeringen trots allt till
            slut, efter all kritik som har kommit, verkar vara beredd att
            tänka om. Det kommer titt som tätt pressmeddelanden från departementet,
            och de uttrycker ofta hurrarop över hur lyckad politiken är och
            vilka nya idéer arbetsmarknadsministern har. Men när
          </note>
          <note xml:id="i-14d4954c79674d80-0">
            AMS lade fram sin anslagsframställan inför sysselsättningspropositionen
            skrev man i pressmeddelandet:
          </note>
          <note xml:id="i-1790a09e53c95fb5-0">
            Arbetsmarknadsministern säger avslutningsvis att
          </note>
          <note xml:id="i-0bc75d2e5c973dc6-0">
            AMS lägger fram en rad olika intressanta förslag som regeringen
            kommer att beakta i det fortsatta arbetet.
          </note>
          <note xml:id="i-94036a4282977ec0-0">
            Det gläder mig, inte minst därför att Arbetsmarknadsstyrelsen
            till utomordentligt stor del ansluter sig till Vänsterpartiets
            motion från i januari och de synpunkter vi där lade fram och den
            kritik vi där riktade mot propositionen.
          </note>
          <note xml:id="i-3c3f3652a0235ea5-0">
            Fru talman! Även jag skall vara snäll mot kammaren och i någon
            mån också mot talmännen. Trots att jag naturligtvis ställer mig
            bakom den stora mängd reservationer som vi har fogat till betänkande
            nöjer jag mig med att yrka bifall till reservationerna nr 4, 8,
          </note>
          <note xml:id="i-effeaa465ed5929c-0">
            35, 45 och 53 samt reservation nr 61, för den händelse kammaren
            skulle ansluta sig till reservation 53. Det innebär att jag här
            inte kommer att yrka bifall till en massa konkreta förslag av
            mycket stor betydelse, men jag kommer att ta upp en del av dem
            i argumentationen.
          </note>
          <note xml:id="i-812fd9955801159a-0">
            Fru talman! Arbete är något som är mycket väsentligt för människors
            värde. Jag vill referera några rader ur inledningen till LO:s
            sysselsättningsprogram, som kom alldeles nyligen:
          </note>
          <note xml:id="i-7fc736ccee26d499-0">
            Vårt krav är ett rättvist samhälle, där människor inte stängs
            ute från en social gemenskap. Att stänga människor ute från produktionen
            är att beröva dem en del av deras värde. Vi hatar arbetslösheten
            därför att den minskar människornas valmöjligheter. Den gör människor
            svaga gentemot arbetsgivarna. Rädslan används som disciplinering
            när positiva drivkrafter till utveckling, förkovran och förtjänst
            borde styra. Massarbetslöshet innebär att arbetsgivarna ställer
            ökade krav på arbetskraften och vill sortera ut dem av oss som
            har krämpor och åldras.
          </note>
          <note xml:id="i-5102f1d2009f0b16-0">
            Jag ansluter mig fullt ut till det uttalandet. Arbete är grundläggande
            för människans värde. Det handlar om försörjning, om oberoende,
            om människans frihet, men det handlar också om vår delaktighet,
            den sociala gemenskapen. Det handlar om att bidra till den ekonomiska
            tillväxten och därmed skapa resurser för att täcka samhällets
            behov. Det handlar om rättvisa. Inget skapar större klyftor i
            ett samhälle än arbetslöshet.
          </note>
          <note xml:id="i-44bea2e54e20d2ab-0">
            Per Unckel utvecklade däremot i sitt anförande den borgerliga
            synen. Han sade att arbetsmarknaden skall vara en riktig marknad.
            En riktigt marknad styrs av utbud och efterfrågan, och mekanismen
            som styr heter priset. Handlar det om äpplen kan det bli äpplen
            över, och då får de ruttna bort. Arbetslöshet handlar om att människor
            slås ut. Eller också kan man ha rea, sänkt lön.
          </note>
          <note xml:id="i-55fb220b37896d14-0">
            En avreglerad arbetsmarknad betyder att avtal kring löner och
            arbetsvillkor inte spelar så stor roll -
          </note>
          <note xml:id="i-5bb35a294b0425c9-0">
            avtal är ett problem, ett hinder. Det betyder att arbetsrätt,
            som ger löntagarna delaktighet och vissa rättigheter, är ett besvär.
            Det innebär att arbetslöshetsersättning och arbetsmarknadspolitik,
            som är ett alternativ, ett stöd för dem som kastas ut ur arbetsgemenskapen,
            skall urholkas, sänkas och, som det heter, göras mer flexibel.
          </note>
          <note xml:id="i-638e0bd9c9ad950a-0">
            Slutsatsen blir att det är individens fel. Det är ditt fel att
            du är arbetslös. Var god konkurrera på den fria marknaden, och
            klarar du dig inte, så begär mindre, flytta, begär lägre lön.
          </note>
          <note xml:id="i-be59150356c1bc4b-0">
            Det är en syn på marknadskrafterna på arbetsmarknaden som vi
            aldrig kan acceptera. Arbetskraft är ingen vara vilken som helst,
            det är människans förmåga att vara delaktig, att göra sin insats,
            att göra nytta. Den skall inte befrias från de hinder jag nämnde.
            Tvärtom skall vi utöka den produktiva rättvisan, utöka delaktigheten
            och demokratin på arbetsmarknaden, utöka kompetensen hos löntagarna.
            Då tror jag också att vi har möjlighet till den kompetensinriktade
            tillväxt som även Per Unckel drömmer om.
          </note>
          <note xml:id="i-048de0f6553b7aa7-0">
            Det finns en mängd orsaker till arbetslösheten. Tiden medger
            inte att jag går in på dem. Låt mig bara säga att det rör sig
            om både efterfrågekris och strukturfrågor.
          </note>
          <note xml:id="i-fa72643fa6f4c51f-0">
            Det är helt klart att det ras i efterfrågan som vi har haft på
            svensk hemmamarknad är av utomordentlig betydelse när det gäller
            att förklara arbetslösheten.
          </note>
          <note xml:id="i-a1a7880ebd8d7fde-0">
            Men vi får inte glömma strukturfrågorna. Titta på den volym av
            människor som vi förtidspensionerar, som vi inte klarar av att
            ta hand om i arbetslivet, som ställs vid sidan därför att det
            anses bli för dyrt. Vi lägger ned bortåt 40 miljarder kronor i
            förtidspensionssystemet. Titta på vad som komma skall i och med
            neddragningarna inom den offentliga sektorn, inom vård, omsorg
            och utbildning, där kvinnor arbetar. Detta anser vi inte att vi
            har råd med på samma sätt, och dessa kvinnor saknar kompetensen
            som behövs i andra sektorer. Vem skall betala för det? Vem skall
            stå för kostnaderna när kvinnorna skall utbildas?
          </note>
          <note xml:id="i-d500c6c92d8f0fbb-0">
            Många äldre har inte kompetens på datorer.
          </note>
          <note xml:id="i-9f79bcb7f6d4b14e-0">
            Många invandrare kan inte språket bra och marginaliseras, diskrimineras
            på arbetsmarknaden. Många nytillkommande ungdomar får aldrig en
            chans utan startar sitt vuxna liv i arbetslöshet. Vi kan se stora
            regionala skillnader, och dessa förstärks nu i konjunkturuppgången.
          </note>
          <note xml:id="i-3095a590046cda83-0">
            Det här är strukturella förhållanden, och politiken har här ansvar
            för att gå in och försöka styra den framtida utvecklingen. Det
            behövs en ny syn. Det behövs nya idéer, som arbetsmarknadsministern
            brukar säga. Jag vill säga att det behövs ett nytt socialt ansvar.
            Arbetsmarknadspolitiken ensamt kan inte lösa massarbetslöshetens
            problem. Det är en svår balansgång mellan sysselsättningsexpansion,
            att sanera budgeten och att minska arbetslösheten. Det finns inga
            enkla lösningar.
          </note>
          <note xml:id="i-177102e8ae6c3711-0">
            Vänsterpartiet har i olika motioner ett batteri av förslag. Det
            handlar om en ekonomisk omfördelning, att höja köpkraften genom
            att inte spara för mycket på just dem som inte har några reserver,
            utan som använder varenda krona och därmed bidrar till efterfrågan
            på den svenska marknaden.
          </note>
          <note xml:id="i-6cf1367424521cf9-0">
            Se till att sänka övertiden nu. Inför åtgärder, begränsningar
            i form av ett tak och gör övertidstimmar dyrare, som vi har föreslagit.
            Jag vill påstå att det är en skandal att år efter år ha rekordövertidsuttag
            samtidigt som massarbetslöshet.
          </note>
          <note xml:id="i-59f2c15d9eaadb09-0">
            Starta arbetstidsförkortningen. Det krävs lag om ny normalarbetstid.
            Det krävs avtalsmässiga anpassningar, och det krävs redan nu försöksverksamhet
            som gör att vi får bättre kunskap om vad arbetstiden innebär när
            det gäller sysselsättningseffekter, produktivitetsförändringar
            och välfärdsvinster.
          </note>
          <note xml:id="i-2c8fe3ec5d0220f7-0">
            Det behövs skatteväxling. Se till att det blir billigare att
            ha människor i arbete i förhållande till det energislöseri och
            det resursuttag som förekommer i produktionen.
          </note>
          <note xml:id="i-64d2082ad846e862-0">
            Satsa rejält på miljöinvesteringar, investeringar i trafiksystem,
            investeringar i energisystem som måste ställas om och miljö-ROT-satsningar.
            Där har vi ett exempel som redan är beslutat.
          </note>
          <note xml:id="i-5e54662dac82ff97-0">
            Satsa på kommunsektorn. Kommunerna står för välfärden för människorna.
            Vi måste utöka resurserna där. Vänsterpartiet föreslår att vi
            särskilt satsar pengar till en kommunakut.
          </note>
          <note xml:id="i-6cf349bce07016b7-0">
            Vad skall vi göra åt vinsterna, arbetsmarknadsministern? Jag
            såg nu att i de stora verkstadsföretagen har vinstnivån ökat med
            495 % sedan förra året. På skogssidan har vinsterna ökat med 332
            %, och inom övriga stora företag har vinsterna ökat med endast
          </note>
          <note xml:id="i-7623579da15cd045-0">
            269 %. Det är hittills 100 miljarder i redovisade vinster från
            börsbolagen.
          </note>
          <note xml:id="i-762b547a3fa29226-0">
            Vi måste få en vinstdelning, en vinstdisposition, så att pengarna
            används till att förkovra arbetskraften, kompetensutveckling och
            förbättra arbetsmiljöerna så att vi inte får rena inflationsbrasan
            när avtalsrörelsen på allvar drar i gång.
          </note>
          <note xml:id="i-db386cc8eed71dfb-0">
            Ställ krav på företagen. De kan inte få ta ut övertid och samtidigt
            vägra att anställa. De kan inte låta bli att kompetensutveckla
            som de gör i dag, och låta bli att rehabilitera de människor som
            har exploaterats på arbetsplatserna. De kan inte låta bli att
            erbjuda praktikantplatser till ungdomarna som ännu inte har kommit
            in.
          </note>
          <note xml:id="i-067e48e962a8c1eb-0">
            Massarbetslösheten är till stor del ett marknadsmisslyckande.
            Staten kan inte bara muta, komma med bidrag och göra arbetskraften
            gratis. Det håller inte.
          </note>
          <note xml:id="i-3d997b8fb8d005a5-0">
            Vi måste ställa krav. Det har kommit flera förslag av den typen.
            Vi i Vänsterpartiet har fört fram flera som gäller ungdomar, kompetensutveckling,
            osv.
          </note>
          <note xml:id="i-7270189ee8581ebe-0">
            Jag såg ett förslag om arbetsmarknadspooler som också var av
            intresse som Carsten von Otter, professorn på Arbetslivscentrum,
            hade en artikel om i Dagens Nyheter. Idén är att arbetslivets
            naturliga organisation måste skapa nya arbetstillfällen och ge
            människor chans att delta.
          </note>
          <note xml:id="i-8b3cd8514fdb2693-0">
            Arbetsmarknadspolitiken måste koncentreras på platsförmedling
            och kompetenshöjning. Då måste arbetsmarknadsmyndigheterna få
            tillräckligt med resurser och mer personal. De måste ha större
            volymer, ALU och beredskapsarbeten för att hindra utförsäkring.
            De måste ha mer resurser för arbetsmarknadsutbildning för att
            kompensera för den kompetensutveckling som aldrig kommer till
            stånd inom näringslivet.
          </note>
          <note xml:id="i-1cc8cec61113286d-0">
            Vi måste verkligen ta utförsäkringsgarantin på allvar så att
            inte människor hamnar i ett rent socialbidragsberoende. Elver
            Jonsson nämnde riktade insatser för invandrare och handikappade.
            Där finns det mycket mer att önska än vad propositionen har givit
            oss. Det krävs aktivitet, och vi måste bort från passivitet. Det
            måste vara huvudlinjen.
          </note>
          <note xml:id="i-e28c8d6d5cea710b-0">
            Regeringen har för låga mål. De målen ser ändå ut att leva farligt
            just nu. Regeringen har för få krav och för få förslag när det
            gäller näringslivspolitik som gynnar investeringar och har över
            huvud taget för liten investeringspolitik.
          </note>
          <note xml:id="i-7844c36a02905838-0">
            Arbetsmarknadspolitiken är för passiv. Regeringen anger i sin
            proposition riktigt stora volymer för
          </note>
          <note xml:id="i-01caaa2ae90a4207-0">
            RAS. Det har vi diskuterat tidigare. Jag tycker att det är ineffektivt
            och passivt. Jag är mycket tveksam till arbetsföretag. Vi får
            se vad som kommer i regeringens proposition. Volymerna är helt
            otillräckliga.
          </note>
          <note xml:id="i-84cb60f67632b00c-0">
            Det finns positiva saker. Kunskapslyft, satsningar på högre utbildning
            och annan utbildning. Det stödjer vi helhjärtat. När det gäller
            kontraktet mellan de arbetslösa och samhället finns det mycket
            att hämta.
          </note>
          <note xml:id="i-3486fcaa55e0fef3-0">
            Ungdomssatsningarna däremot tycker jag lever i ett töcken. A-kasseförslaget
            var bedrövligt. När det gäller det ansvar som kommunerna skall
            ta är det mycket oklart. När det gäller ungdomsintroduktionen
            finns det anledning att se om man inte behöver ändra på den.
          </note>
          <note xml:id="i-625b6aa58bf45206-0">
            AMS vårprognos har tyvärr givit oss rätt. Den säger just att
            volymerna är för små och att flera regelförändringar motverkar
            sitt syfte. Anders Sundström kan ju fundera på vad det betyder
            att ta bort rese- och traktamentsersättning i ett län som Norrbotten
            när man skall ha till stånd arbetsmarknadsutbildning.
          </note>
          <note xml:id="i-476af79f223002a4-0">
            Det finns naturligtvis en lång rad konkreta frågor som jag kunde
            ta upp. Låt mig bara nämna permitteringslöneersättningen. Jag
            finner det gåtfullt att regeringen avskaffar den. Det vill jag
            kraftigt protestera emot. Likaså att man tar bort traktamente
            och reseersättning. Detsamma gäller att man inte tittar mera på
            obligatorisk praktikantförmedling inom det ordinarie arbetslivet.
          </note>
          <note xml:id="i-0ee70ecb55ede55a-0">
            Man gör mindre för invandrare än vad man borde göra om man skall
            komma åt de oerhört höga arbetslöshetsnivåerna. Man kan inte ge
            arbetsförmedlingarna personal nog så att dels skall kunna ägna
            sig åt vägledning, dels platsförmedling och hålla rejäla kontakter
            med företag och andra arbetsgivare.
          </note>
          <note xml:id="i-6e17da5de864bfda-0">
            Det är en del av de förslag som vi har reserverat oss för. Jag
            förutsätter att regeringen beaktar våra förslag i nästa vända,
            när sysselsättningspropositionen kommer. Jag ser fram emot konkreta
            förslag som kan bringa ned massarbetslösheten så att den kommer
            ned rejält under 5-procentsnivån fram till 1998. Men då krävs
            det också en huvudinriktning som är baserad på den ideologi som
            säger: Arbetslöshet - aldrig! Ekonomisk tillväxt - ja, men se
            då till att det är en tillväxt där alla regioner lever, där vi
            inte förbrukar miljön och där vi inte förbrukar energin utan tar
            till vara människans resurser.
          </note>
          <note xml:id="i-5b707c3585049e13-0">
            Anf. 93 BARBRO JOHANSSON (mp)
          </note>
          <note xml:id="i-d257e134ded2481e-0">
            Fru talman! Miljöpartiet de gröna har en vision om ett ekologiskt
            och social samhälle där människor känner delaktighet och där människovärdet
            finns i att leva och uppleva sin omgivning som någonting man själv
            är med och skapar och där inte naturen lider skada av ett alltför
            stort uttag av resurser och råvaror.
          </note>
          <note xml:id="i-138b3da808e88185-0">
            Effektivitet skall i framtidens samhälle kunna mätas i ekologiska
            och sociala värden. Energi- och materialomvandlingen skall användas
            på ett för naturen, och därmed för människan, långsiktigt effektivt
            sätt.
          </note>
          <note xml:id="i-8d7e9f51cab4acc9-0">
            Miljöpartiet föreslog 1982 en skatteväxling. Det innebär att
            arbetsgivaravgiften sänks, och skatten på energi och utsläpp av
            miljöfarliga ämnen höjs i samma grad.
          </note>
          <note xml:id="i-89d4af57b26c9c5f-0">
            Energiskatten på fossila bränslen och uran samt koldioxid skall
            höjas till en nivå på 100 miljarder kronor under en tid av tio
            år.
          </note>
          <note xml:id="i-2ec66e4897892fef-0">
            Vi vill att skatteväxlingen skall ske på lång sikt så att näringslivet
            får långsiktiga spelregler för att kunna investera i rätt tid.
          </note>
          <note xml:id="i-94eb774bdd71dc0d-0">
            En skatteväxling som sker på det sätt Miljöpartiet vill beräknas
            kunna generera ca 300 000 nya jobb. En generellt sänkt arbetsgivaravgift
            medför att det blir ekonomiskt lönsamt för företag att anställa
            mer människor.
          </note>
          <note xml:id="i-d1721d04e0dcdfa9-0">
            Effektivisering och rationalisering har inneburit, att även om
            industrin och främst då exportindustrin får fler order och mer
            att göra kommer det ändå bara fram marginellt fler jobb.
          </note>
          <note xml:id="i-1f17c65be9916bda-0">
            Höjda energiskatter gör att alternativ energiproduktion med biobränslen,
            vindkraft och solvärme stimuleras.
          </note>
          <note xml:id="i-8a2f78b759d3c044-0">
            Energieffektivisering är ett viktigt instrument för att komma
            till rätta med överuttag av naturresurser, och energieffektivisering
            stimuleras också av höjda energiskatter.
          </note>
          <note xml:id="i-15217e0f23ee2f25-0">
            Återvinning av material kommer att löna sig, och tillsammans
            med återanvändning av produkter för det det kretsloppsanpassade
            samhället närmare.
          </note>
          <note xml:id="i-69bde980c09d223c-0">
            Fru talman! Miljöpartiet vill verka för att s.k. gröna jobb kommer
            att utvecklas. En miljövänlig produktion skapar arbetstillfällen
            och ger bättre arbetsvillkor än t.ex. energiproduktion i kärnkraftverk.
          </note>
          <note xml:id="i-d83b70423228c5ae-0">
            Vid produktion av varor och tjänster inom områden som solvärme,
            lågenergilampor, kraftvärmeverk och återvinningsanläggningar hotas
            inte arbetares hälsa och närliggande samhällen genom radioaktiva
            utsläpp och strålning och risk för Tjernobylliknande olyckor.
          </note>
          <note xml:id="i-ce51376121868218-0">
            World Watch Institute visar att kärnkraft är den energiform som
            skapar minst antal arbetstillfällen i förhållande till spenderat
            kapital. Att producera 1 000
          </note>
          <note xml:id="i-a59aa67d8e1affe5-0">
            gigawattimmar el per år kräver 100 arbetare i ett kärnkraftverk,
            116 i ett kolkraftverk men 248 i ett solvärmekraftverk, således
            en och halv gång mer i alternativ energiproduktion än i ett kärnkraftverk.
          </note>
          <note xml:id="i-66ff548e38ca7429-0">
            Flera undersökningar visar inte bara på ekonomiska fördelar utan
            också på en potential för nya arbetstillfällen vid alternativ
            energiproduktion innefattande gröna jobb.
          </note>
          <note xml:id="i-ca26ac797dd9da37-0">
            En summa som är investerad i energieffektivisering är tre gånger
            så effektiv vad gäller BNP och arbetstillfällen som samma summa
            investerad i ökad energiproduktion.
          </note>
          <note xml:id="i-367a445156ab429a-0">
            En grön offentlig sektor skulle kunna skapas genom att resurser
            överförs från traditionella arbeten till gröna arbeten i statliga
            företag inom t.ex. energisektorn och militära sektorn.
          </note>
          <note xml:id="i-cac0e5b2081f6b15-0">
            Gröna arbeten ger jobb inom byggbranschen genom satsning på ekologisk
            byggnation, reparation och ombyggnad.
          </note>
          <note xml:id="i-72dc53be196f120d-0">
            Arbetsintensiva och meningsfulla jobb byggs upp genom återvinningsanläggningar,
            nyproduktion av lågenergiförbrukande och miljövänliga produkter.
          </note>
          <note xml:id="i-4f5d1e3a12486fab-0">
            Fru talman! Flyttbidragen som föreslås i propositionen medverkar
            till att människor flyttar ut från den egna regionen, som då oftast
            är svagare och i stället skulle behöva stöd till en satsning på
            fler arbetstillfällen.
          </note>
          <note xml:id="i-cd01213382c792f7-0">
            Svagare kommuner mister en framtida arbetskraft, och arbetskraften
            flyttar till storstadsregionerna. Miljöpartiet säger därför nej
            till en sådan flyttlasspolitik.
          </note>
          <note xml:id="i-5494ee303cb7cacc-0">
            Ett bidrag till att få ner den höga arbetslösheten är att införa
            ett sabbatsår under en arbetsperiod i livet.
          </note>
          <note xml:id="i-9d445ce19024a93d-0">
            Under ett år skall det kunna ges tjänstledighet för att ge någon
            arbetslös arbete, och den som gör detta skall kunna uppbära 80
            % av ordinarie arbetslöshetsförsäkring. Men arbetsgivaren måste
            då enligt Miljöpartiets förslag anställa någon som är anmäld arbetslös
            i stället. Detta blir en besparing för staten, då tjänstledigheten
            kostar 20 % mindre än arbetslöshet. Tjänstledigheten skall kunna
            utnyttjas till att vara hemma hos sina barn, till att studera
            eller resa. Valet skall vara den tjänstlediges eget. I storleksordningen
            70 000 jobb skulle på detta sätt kunna genereras.
          </note>
          <note xml:id="i-9c0c04c043521c7c-0">
            Fru talman! Åtgärden att ta bort a-kassan för ungdomar under
            20 år vill inte Miljöpartiet medverka till.
          </note>
          <note xml:id="i-d67d0f2b6242ced3-0">
            Utskottet har ju i denna fråga tänkt gå emot regeringens förslag
            och föreslår att a-kassan får vara kvar.
          </note>
          <note xml:id="i-5ab65613a827d50e-0">
            För att bekosta den tänkta besparingen på 250
          </note>
          <note xml:id="i-d5f5969aad2dbeaf-0">
            miljoner kronor under ett år vill utskottet i stället sänka ersättningen
            för de deltidsarbetslösa som av arbetsbrist tvingats gå ner till
            fyra dagar i veckan. Då säger reglerna att det är tillåtet att
            få arbetslöshetskassa för den femte dagen. Hälften av dagersättningen
            vill utskottet ta bort. Detta inkomstbortfall betyder mycket för
            de grupper som drabbas.
          </note>
          <note xml:id="i-9b1517706c0a6fb0-0">
            SKTF visar i en nyligen utgiven rapport hur deltidsarbetslösheten
            ökar i Sverige. Deltidsarbetet kommer, fruktar man, att bli 90-talets
            kvinnofälla.
          </note>
          <note xml:id="i-c614472b4fad0938-0">
            Deltidsarbetet finns inom typiska lågt betalda kvinnoyrken -
            städning, äldrevård och på handelns område. 45 % av kvinnorna
            arbetar deltid, medan motsvarande siffra för männen är 10 %.
          </note>
          <note xml:id="i-806eefef986ed130-0">
            Privatiseringen inom kommunal verksamhet har medfört att deltidsarbetet
            har ökat inom denna sektor.
          </note>
          <note xml:id="i-35a15b5443a25f8d-0">
            För att spara pengar och kunna komma i ett bra förhandlingsläge
            minskar man arbetstiden, och det blir i stor utsträckning kvinnorna
            som drabbas och som inte kan få heltid.
          </note>
          <note xml:id="i-7683efea2f4b0d6e-0">
            Miljöpartiet har i ett särskilt yttrande tagit upp konsekvenserna
            av att spara på dem som tvingats bli deltidsarbetslösa, och vi
            skulle vilja se en analys av denna besparing och konsekvenserna
            av den, kanske i den utredning om arbetslöshetsförsäkringen som
            pågår.
          </note>
          <note xml:id="i-de5e44533e3e9b9d-0">
            Ett sätt att få arbetsgivare att anställa ungdomar är att slopa
            arbetsgivaravgiften under det första året. Det föreslår Miljöpartiet
            i sin arbetsmarknadspolitiska motion.
          </note>
          <note xml:id="i-783c5acaadec8ce3-0">
            Fru talman! En verkningsfull reform för att sänka de stora arbetslöshetstalen
            är att införa en arbetstidsförkortning. Arbetstiden förändrades
            i och med industrialismens inträde. Då började människorna att
            arbeta allt längre tid.
          </note>
          <note xml:id="i-fc32a9d6ca74f7c6-0">
            Det dröjde ända till 1919 innan arbetstiden lagreglerades. På
            50- och 60-talen sänktes tiden, och 1970
          </note>
          <note xml:id="i-b3f32bdf1fc2a9b8-0">
            fick vi 40-timmars normalarbetsvecka. På 25 år har inget hänt
            på detta område i Sverige men däremot internationellt. Sverige
            ligger nu på tolfte plats i Europa när det gäller bl.a. arbetstiden
            inom metallindustrin.
          </note>
          <note xml:id="i-8c3a48dc2e502dd2-0">
            Miljöpartiet har sedan 1981 drivit kravet om sänkt arbetstid,
            och flera andra partier har det på sitt program. Genom att dela
            på jobben skapar man ca
          </note>
          <note xml:id="i-5a3fe85b2c24a3b9-0">
            130 000 nya arbeten, beräknat på att ungefär en tredjedel av
            den frilagda tiden ersätts med nya jobb.
          </note>
          <note xml:id="i-c09d3525f66f4fb5-0">
            Arbetstidsförkortningar inom flera länder i Europa visar att
            balansen i samhället ökar och att människor mår bättre av sänkt
            arbetstid. Livskvaliteten ökar när normalarbetstiden sänks. Detta
            gäller både för arbetslösa och för dem som hotas av arbetslöshet.
            Ökad fritid ökar möjligheterna för egenarbete, reparation, m.m.
            Detta upplevs som en ökning av välfärden genom att tiden för familj
            och vänner också blir större.
          </note>
          <note xml:id="i-b845ae3110934b1a-0">
            Fru talman! En arbetstidsförkortning är en bra förutsättning
            för ökad jämställdhet. Den jämnar ut skillnaderna i arbetstid
            mellan kvinnor och män.
          </note>
          <note xml:id="i-bf3abbcd63251692-0">
            Kvinnorna arbetar ofta deltid, och männen kan då genom en sänkt
            arbetstid ta mer ansvar för hem, barn och familj.
          </note>
          <note xml:id="i-bc126d0bc7c44d6a-0">
            Viktigt är att arbetsskadorna i form av belastningsskador minskar.
            Sjukskrivningarna minskar och medför på så sätt besparingar för
            samhället.
          </note>
          <note xml:id="i-cfae71d554fb004c-0">
            En arbetstidsförkortning innebär en besparing på ca 2,8 miljarder.
            Miljöpartiet kan därför sänka bidragsandelen till arbetslöshetsersättningen
            med denna summa.
          </note>
          <note xml:id="i-e1490aa850ec9628-0">
            Miljöpartiet vill inte att arbetslösheten låses fast på en hög
            nivå utan vill med hjälp av en arbetstid som sänkts till 35 timmar
            i veckan från hösten 1995 få en effekt av ökad sysselsättning.
            Genomförs en skatteväxling med sänkta arbetsgivaravgifter blir
            det också lättare för företagen med en arbetstidsförkortning.
          </note>
          <note xml:id="i-011d0b917c5fcfef-0">
            Fru talman! Jag vill härmed yrka bifall till reservationerna
            7, 22, 34, och 58. För att spara tid har jag då inte yrkat bifall
            till alla Miljöpartiets reservationer.
          </note>
          <note xml:id="i-62168f5cafcb7345-0">
            Anf. 94 DAN ERICSSON (kds)
          </note>
          <note xml:id="i-db73d8d249eba920-0">
            Fru talman! Läget på arbetsmarknaden är ju fortfarande synnerligen
            allvarligt. När hög arbetslöshet består och AMS prognoser blir
            dystrare inser ju var och en att vårt land står inför utomordentliga
            svårigheter om ingenting händer innan nästa lågkonjunktur kommer
            - för att inte tala om alla arbetslösa vars hopp om att i en högkonjunktur
            få ett jobb nu kan komma att grusas.
          </note>
          <note xml:id="i-d0d08c2737f0dd0a-0">
            Läget är så allvarligt att vi från de olika partiernas sida borde
            lägga åt sidan vad som varit och på ett bättre sätt söka ta till
            vara och göra någonting konstruktivt av den gemensamma strävan
            som ändå finns att skapa förutsättningar för att få fram fler
            jobb.
          </note>
          <note xml:id="i-d5e32da263f05ae1-0">
            Jag skulle i och för sig i den här debatten - precis som tidigare
            talare - kunna redovisa mitt eget partis ståndpunkt och plädera
            för olika reservationer som jag och kristdemokraterna står bakom.
            Det saknas inte anledning att klandra regeringen och arbetsmarknadsministern
            för den politik som har förts efter regeringsskiftet, inte minst
            mot bakgrund av vad som sades i valrörelsen. Jag skulle kunna
            räkna upp den senaste tidens tidningsrubriker som handlar om fiaskon
            för ministerns olika åtgärder och att regeringen inte skapar några
            nya jobb. Jag har en hel mapp med tidningsurklipp i min bänk.
            Men vad gagnar det i dag?
          </note>
          <note xml:id="i-e0dcdb09f905335e-0">
            Om ord kunde få flera i arbete - ord som uttalats i denna kammare
            - skulle vi inte ha så stora problem.
          </note>
          <note xml:id="i-c5a51c8e6727ddd8-0">
            Det är faktiskt handling som gäller.
          </note>
          <note xml:id="i-562d6ba9a5c585f5-0">
            I det sammanhanget måste jag också säga att det var litet patetiskt
            att höra Per Unckel här i dag. För någon dag sedan föreslog han
            ett politiskt samarbete mellan Moderater och Socialdemokrater.
            I dag skåpar han ut regeringens politik på samtliga de politikområden
            han hann med att avverka. Skapar det ett förtroende? Ger det signaler
            till marknaden om vilja till samarbete för landets bästa? Menade
            Per Unckel något när han talade om samarbete, eller var det bara
            ett spel för gallerierna?
          </note>
          <note xml:id="i-c0b7ac898dcc8cce-0">
            Delar av regeringens arbetsmarknadspolitik ställer vi kristdemokrater
            upp på, och det framgår också av betänkandet. Men det är den generella
            politiken gentemot företagen som är skadlig, och tunga inslag
            i arbetsmarknadsåtgärderna är misslyckade. Men vad gagnar det
            de arbetslösa om vi som vanligt står här och träter? Det ger faktiskt
            inga jobb.
          </note>
          <note xml:id="i-390d993400e2b2e7-0">
            Fru talman! Jag skulle önska att regeringen och arbetsmarknadsministern
            här i dag skulle kunna säga något i stil med att alla deras förslag
            kanske inte är så lysande och att det kanske finns anledning att
            fundera över en del av oppositionens synpunkter. Tänk om
          </note>
          <note xml:id="i-38ec78737e814620-0">
            Anders Sundström kunde säga att vi tillsammans med oppositionen
            nu snabbt måste få ett annat klimat i det politiska systemet så
            att företagarna kan känna trygghet och framtidstro. Vi måste helt
            enkelt skapa ett nytt förtroende för politiken, så att vi får
            stabila spelregler som gör att man investerar och vågar anställa.
          </note>
          <note xml:id="i-4a0a6e6a352fb6af-0">
            Arbetsmarknadsministern har haft en tuff tid med berättigad kritik
            av de förslag han har lagt fram. Samtidigt skall ändå sägas att
            just hans arbetsområde är besvärligt. Jag tror inte att någon
            i denna kammare med säkerhet kan säga att han eller hon skulle
            kunna klara det här arbetet bättre.
          </note>
          <note xml:id="i-333d7a978f5f2a32-0">
            Tänk om ministern nu kunde bjuda till ett slags rundabordssamtal
            om sysselsättningen, där vi från de olika partierna får ge och
            ta med ambitionen att göra något sammanhållet gemensamt som är
            bra för företagen och som kan skapa bättre förutsättningar att
            få arbetslösa i arbete.
          </note>
          <note xml:id="i-93b1dcbed450318e-0">
            Fru talman! Från kristdemokraternas sida har vi en rad förslag
            när det gäller den generella ekonomiska politiken som kan skapa
            ett bättre företagsklimat. Vi har en rad förslag på arbetsmarknadspolitikens
            område. Jag kan gärna redovisa dem här i kammaren. Jag har gjort
            det förr. I dag önskar jag dock att debatten mera skulle kunna
            handla om vilka möjligheter som finns att gemensamt skapa ökat
            förtroende för politiken - både den generella politiken gentemot
            företagarna och den allmänna arbetsmarknadspolitiken.
          </note>
          <note xml:id="i-89d38dd5bedb7c53-0">
            Vårt land befinner sig i en svår ekonomisk kris.
          </note>
          <note xml:id="i-8751fc41b3aba382-0">
            Precis innan jag gick ner till debatten tog jag ut de senaste
            nyhetstelegrammen. Det talas om att den svenska kronan har rasat
            till nya bottennivåer. Det talas om fritt fall. Det sägs att de
            finansiella marknaderna nu väntar på nya politiska initiativ för
            att vända på utvecklingen. Det sägs att det här landet blöder
            och att det behövs allt större plåsterlappar för att stoppa blodflödet.
            Man säger i kommentarerna i dag att de prognoser som släpps nu,
            senast av Konjunkturinstitutet, är skrattretande. De utgår från
            valutakurser och räntor som ligger långt ifrån dagens verklighet.
            Men det är dagens verklighet som gäller.
          </note>
          <note xml:id="i-435227163aa1c789-0">
            Verkligheten är att vi fortsatt har alltför höga arbetslöshetstal.
            Det krävs nu handling för att bryta det dödläge som har uppstått.
          </note>
          <note xml:id="i-79a299eeff13a01d-0">
            Fru talman! Innan jag avslutar mitt anförande vill jag i det
            här sammanhanget lyfta fram ett par aspekter ur kds reservationer
            till betänkandet.
          </note>
          <note xml:id="i-364392013ac6d148-0">
            När det gäller arbetsmarknadspolitikens inriktning yrkar jag
            bifall till reservation 6, där kristdemokraternas samlade politik
            har redovisats summariskt. På en punkt i den reservationen är
            jag synnerligen angelägen om att få ett besked.
          </note>
          <note xml:id="i-80cd804028584903-0">
            Det gäller länsarbetsnämndernas möjlighet att kunna erbjuda personal
            inom kommuner och landsting utbildning när de annars skulle friställas.
            Detta är något som den tidigare riksdagsmajoriteten stod för.
          </note>
          <note xml:id="i-8b96bb1a77963e12-0">
            Jag har också tidigt fört en frågedebatt med arbetsmarknadsministern
            i denna fråga. Det hänvisades då till kommande kompletteringsproposition.
            Redan då påpekade jag att det är för sent, eftersom avtal går
            ut under våren.
          </note>
          <note xml:id="i-44245c11a7ed09b5-0">
            Fru talman! I Norrköping, som jag kommer ifrån, har den socialdemokratiska
            kommunledningen nu deklarerat att det krävs omfattande uppsägningar.
            Om inget görs innebär det tvärtemot vad Socialdemokraterna sade
            i valrörelsen att kommunalt anställda körs ut i öppen arbetslöshet.
            I dag har ministern en möjlighet att ge ett besked. På den här
            punkten brådskar det.
          </note>
          <note xml:id="i-f3d4583b310521c0-0">
            Vi kan inte vänta på kompletteringspropositionen för att se om
            den innehåller något positivt.
          </note>
          <note xml:id="i-5dc3d85475b03a8b-0">
            Det vore ett steg på väg mot ökat samförstånd om det kunde ges
            ett besked här om att ministern är beredd att arbeta för att den
            här utbildningsmöjligheten för uppsägningshotad offentligt anställd
            personal kommer att finns kvar.
          </note>
          <note xml:id="i-cdeb64b0f894c266-0">
            Fru talman! I övrigt står vi kristdemokrater bakom ytterligare
            sju reservationer, även om jag för tids vinnande inte yrkar bifall
            till dem alla. Bland reservationerna vill jag lyfta fram de som
            handlar om ungdomsåtgärderna och akademikerpraktiken.
          </note>
          <note xml:id="i-c3c9943e4e85f85c-0">
            Det är beklagligt att regeringen avvecklar fungerande arbetsmarknadspolitiska
            åtgärder. Det är denna, som jag ser det, onödiga ryckighet som
            man måste ifrågasätta. Dessutom skadar den ungdomars möjlighet
            att få arbete.
          </note>
          <note xml:id="i-a9d926b9a1f31c51-0">
            I den frågedebatt om ungdomsåtgärder som hölls här i går med
            Rose-Marie Frebran från kds sida, hänvisade arbetsmarknadsministern
            till den kommande sysselsättningspropositionen. Också på denna
            punkt har ministern nu en möjlighet att skapa ett ökat samförstånd
            genom att säga att det kanske inte var så lyckat att avskaffa
            dessa praktikåtgärder och att man kanske skall se över detta igen
            och utveckla praktiksystemet för att säkerställa att ungdomar
            verkligen får sysselsättning. Den här typen av litet ändrad attityd
            från regeringens sida skulle kunna innebära det slags besked som
            skulle kunna öka förutsättningarna att åstadkomma samling kring
            vår gemensamma vision, nämligen att med alla till buds stående
            medel pressa tillbaka arbetslösheten. Vi måste lyckas med detta
            för landets ekonomis skull, men framför allt för att alla de som
            i dag går arbetslösa skall kunna känna framtidstro och få möjlighet
            att få ett arbete.
          </note>
          <note xml:id="i-86d93dd4d6bfb645-0">
            Anf. 95 JOHNNY AHLQVIST (s)
          </note>
          <note xml:id="i-6f605e1997068341-0">
            Fru talman! Arbetsmarknadspolitiken har under den senaste tiden
            debatterats mycket flitigt här i kammaren. Den har också debatterats
            utanför riksdagen. Debatterna skulle egentligen ha handlat om
            förslaget om ett riktat anställningsstöd, men de utvecklades i
            stället till att gälla andra områden inom arbetsmarknadspolitiken.
            Skälet till detta, vilket jag nämnde i debatterna, är med all
            sannolikhet att oppositionen stod ganska tomhänt utan något eget
            alternativ. Då blev naturligtvis anfall bästa försvar. På så sätt
            undviker man att bli granskad själv och föremål för kritik. I
          </note>
          <note xml:id="i-fc29c0dc9049fec7-0">
            stället fokuserades debatten på person och inte på sak.
          </note>
          <note xml:id="i-bca1a6dc9246b642-0">
            Fru talman! Jag har inte tänkt starta en ny debatt om riktat
            anställningsstöd, men låt mig ändå kortfattat upprepa vad jag
            har sagt tidigare. När 350 000 människor är öppet arbetslösa måste
            alla nya vägar prövas, och vi socialdemokrater är inte ensamma
            om att pröva den här idén.
          </note>
          <note xml:id="i-d72427820f6c0b3b-0">
            I Frankrike har det blivit en stor fråga i valrörelsen. I Tyskland
            utökas det riktade anställningsstödet.
          </note>
          <note xml:id="i-2c9e10192d9b0ad6-0">
            Den tyska regeringens mål är att 180 000 människor skall få jobb
            till en kostnad av 15 miljarder kronor.
          </note>
          <note xml:id="i-0fdbd14133ff852b-0">
            Detta, fru talman, sker i politisk enighet. Det verkar vara en
            viss skillnad mellan borgerliga företrädare i
          </note>
          <note xml:id="i-57b9a27717e273d2-0">
            Tyskland och i Sverige. I Tyskland verkar det som om omsorgen
            om de arbetslösa är viktigare än politiskt käbbel.
          </note>
          <note xml:id="i-3e645fb828b0f9ac-0">
            Fru talman! Förra veckan läste jag t.o.m. att länsarbetsnämndsdirektören
            nu tycker att det riktade anställningsstödet är bra.
          </note>
          <note xml:id="i-76f102dd234266b6-0">
            Det är dock inte bara här i kammaren som det har förts en debatt
            om arbetsmarknadspolitiken. I januari presenterade en grupp amerikanska
            ekonomer, på beställning av Studieförbundet Näringsliv och Samhälle
            - SNS, en rapport där men menade att den svenska arbetsmarknadspolitiken
            är onödig.
          </note>
          <note xml:id="i-3fc524e8736c2004-0">
            I Dagens Nyheter har det hävdats att AMS-
          </note>
          <note xml:id="i-a3214ce66bc9c8ef-0">
            program för tiotals miljarder kronor borde halveras.
          </note>
          <note xml:id="i-c6bc9c67fd04ee93-0">
            För några veckor sedan presenterade tre utländska forskare en
            rapport för den arbetsmarknadspolitiska utredningen. I rapporten
            slås fast att ersättningen i arbetslöshetsförsäkringen skall sänkas
            till 60 %, att arbetsmarknadsutbildningen skall läggas ner och
            att ungdomslöner och kollektivavtal för ungdomar skall avskaffas.
          </note>
          <note xml:id="i-b4626dd757276245-0">
            Fru talman! Man vet inte om man skall skratta eller gråta när
            man läser en sådan här rapport. Rapporten är gjord av utländska
            forskare som representerar länder som ligger ljusår efter svensk
            arbetsmarknadspolitik och som inte har lyckats klara av att lösa
            sina egna problem på hemmaplan. Det är forskare som inte ens bryr
            sig om att sätta sig in i hur den svenska arbetsmarknaden fungerar
            innan de gör uttalanden i stor skala. Det är forskare som tar
            förhållandena i USA
          </note>
          <note xml:id="i-3e96cdbdc4fbb52b-0">
            som exempel på hur det går till att få ner arbetslösheten. Men
            fattigdomstalen i USA är avskräckande.
          </note>
          <note xml:id="i-7ec88055b1b37cc2-0">
            Precis som i det gamla Fattigdomssverige skyfflar man där arbetslöshet
            och fattigdomsproblem från delstat till delstat.
          </note>
          <note xml:id="i-d3bced46be3de756-0">
            Nog är ambitionen från den arbetsmarknadspolitiska utredningen
            god, men det dokument som har lämnats till utredningen utstrålar
            endast ett löjets skimmer som ingen mer än möjligen moderaterna
            och
          </note>
          <note xml:id="i-046284400ef81e97-0">
            Per Unckel kan ta på allvar. Jag tror att det hade varit bättre
            att använda 100 000-tals kronor till vettigare forskningsobjekt
            än detta.
          </note>
          <note xml:id="i-0535e436ba925469-0">
            Det är bra att arbetsmarknadspolitiken diskuteras.
          </note>
          <note xml:id="i-d073bc7b84037266-0">
            Det tycker vi socialdemokrater är bra. En av de viktigaste politiska
            uppgifterna är nu att få ner arbetslöshetstalen. Det tror jag
            att alla är överens om. Vi står nu vid ett vägskäl när det gäller
            svensk arbetslöshet och arbetsmarknadspolitik. Det är nu vi har
            chansen att pressa ner arbetslöshetstalen. Missar vi den chansen
            och går in i nästa lågkonjunktur med fortsatt hög arbetslöshet
            blir konsekvenserna förödande. Då riskerar vi att hamna i en massarbetslöshet
            som får ohållbara sociala och samhällsekonomiska konsekvenser.
          </note>
          <note xml:id="i-1ec63313028011e1-0">
            Fru talman! Dagens stora arbetsmarknadspolitiska betänkande bygger
            på regeringens program En nation i arbete. Det redovisades i budgetpropositionen.
            Det är förslag som bygger på en omläggning av arbetsmarknadspolitiken
            så att vi går från passivitet till aktivitet och från upprätthållande
            försvar till åtgärder för att stärka sysselsättning, tillväxt
            och företagande.
          </note>
          <note xml:id="i-9525c46fdd841981-0">
            Jag vill erinra en del av ledamöterna här om att under den borgerliga
            regeringen användes ungefär två tredjedelar av arbetsmarknadsmedlen
            till kontantstöd och bara en tredjedel till aktiva åtgärder. Nu
            blir proportionerna omvända. Ungefär 75 miljarder kronor satsas
            på att få ner arbetslösheten. Av dessa medel går drygt 50 miljarder
            till aktiva åtgärder och resten till kontantstöd.
          </note>
          <note xml:id="i-a48e0c795c46255a-0">
            Av både mänskliga och samhällsekonomiska skäl är det viktigt
            att arbetslösa inte förs in i ett passivt bidragsberoende utan
            på olika sätt är aktiva, t.ex. i utbildning, praktik eller annat
            som så småningom leder till ordinarie jobb. Majoritetsskrivningen
            i utskottets betänkande slår också fast detta.
          </note>
          <note xml:id="i-cb70955e637b1f30-0">
            Grunderna för den svenska arbetsmarknadspolitiken ligger sedan
            lång tid tillbaka fast. En av grundpelarna är, som jag nämnt,
            en aktiv arbetsmarknadspolitik. Det som vi i många år kallat för
            arbetslinjen gäller alltjämt för alla grupper i samhället, oavsett
            om det handlar om invandrare, handikappade eller andra grupper.
          </note>
          <note xml:id="i-513598eabd53a449-0">
            Vi är också överens i utskottets betänkande om att arbetsmarknadspolitiken
            i sig själv inte är ett tillräckligt instrument för att ge sysselsättning
            och tillväxt.
          </note>
          <note xml:id="i-5d33a08b7a8e802b-0">
            Här måste vi samverka med andra politikområden.
          </note>
          <note xml:id="i-5c34eb66f90d8fd7-0">
            Det gäller inte minst den ekonomiska politiken. Konjunkturerna
            går nu uppåt, och antalet människor som är arbetslösa eller omfattas
            av s.k. åtgärder minskar, visserligen långsamt men ändå. Det är
            nu dags att sätta in åtgärder för att bryta den onda cirkeln i
            ekonomin och ta till vara konjunkturuppgången så att bl.a. tillväxten
            stärks.
          </note>
          <note xml:id="i-e65bf768ee1e0106-0">
            Näringslivet ges faktiskt förutsättningar att kunna expandera.
            Därigenom kan vi få en uthållig tillväxt och öka sysselsättningen.
            Tillväxten är grunden för den ekonomiska utveckling som ger människor
            arbete och ökar välfärden. Det är dock viktigt att relatera denna
            tillväxt till en miljöinriktad arbetsmarknadspolitik. Det finns
            t.ex. önskemål om överföring av resurser från traditionella arbeten
            till s.k. gröna arbeten. Detta ligger väl i linje med den förda
            politiken när det gäller miljöinvesteringar.
          </note>
          <note xml:id="i-0ba318c89d481c57-0">
            När det gäller jämställdhetsdelen i betänkandet och i arbetslivet
            finns det ännu mycket att göra. Målet finns klart uttryckt i budgetpropositionen.
            Utskottet förutsätter att regeringskansliet såväl som AMS tar
            tag i problemet med diskriminerande löneskillnader.
          </note>
          <note xml:id="i-381bb3e4a920da64-0">
            Utskottet har även gett Riksdagens revisorer förslag om att granska
            jämställdhetsarbetet inom arbetsmarknaden.
          </note>
          <note xml:id="i-7a433cbb543ce8c6-0">
            Hur sysselsättningen kommer att utvecklas är, som jag sade, en
            ödesfråga. Långtidsutredningen har gjort den bedömningen att det
            finns en påtaglig risk för att arbetslöshetens återgång kommer
            att ta längre tid än en konjunkturcykel. Deras prognoser ger vid
            handen att arbetslösheten år 2010 uppgår till 5 %, därtill kommer
            2,5 % i arbetsmarknadspolitiska åtgärder.
          </note>
          <note xml:id="i-3b031cd0cc3cbe38-0">
            Långtidsutredningen säger att denna nedgång av arbetslösheten
            till 2010 förutsätter åtgärder både på samhällsekonomins och på
            arbetsmarknadspolitikens område.
          </note>
          <note xml:id="i-cd187747c6f0f519-0">
            Jag har inte tänkt att ytterligare kommentera dessa siffror.
            Eftersom nästa talare är arbetsmarknadsministern förutsätter jag
            att han själv kan redovisa regeringens bedömningar.
          </note>
          <note xml:id="i-4d992f3133a7b315-0">
            Utskottet ansluter sig till regeringens handlingsplan som innebär
            en balanserad förskjutning av de arbetmarknadspolitiska åtgärderna
            i takt med konjunkturuppgången. Kompetensnivån höjs med en satsning
            på arbetsmarknadsutbildning och utbildningsvikariat. Kompetensutveckling
            är en nyckelfråga inför framtiden beroende på den snabba tekniska
            utvecklingen. Därmed underlättas också övergången till områden
            där det är arbetskraftsbrist. Det är områden där det ur arbetsmarknads-
            och välfärdssynpunkt är viktigt att de kan dra till sig tillräckligt
            med arbetskraft.
          </note>
          <note xml:id="i-6d3f39d2047d4e95-0">
            Man ställer sig onekligen frågan hur det är ställt med alternativen
            i svensk arbetsmarknadspolitik. Ser man på de motioner från oppositionspartierna
            som vi har behandlat i utskottet finns det inte längre något gemensamt
            borgerligt alternativ. Det som fram till våren 1994 var en borgerlig
            regering har numera olika uppfattningar om det mesta. Och detta
            har ju speglats i de inlägg som vi redan har hört i debatten i
            dag.
          </note>
          <note xml:id="i-859184397124c748-0">
            Tydligast går linjen mellan moderaterna och de tre övriga borgerliga
            partierna. I Centerns, Folkpartiets och kds motioner kan vi hitta
            förslag som ligger nära vad vi socialdemokrater vill åstadkomma.
            Hos moderaterna finns inga sådana beröringspunkter.
          </note>
          <note xml:id="i-12bf852ca96cdb82-0">
            Fru talman! Under många år har vi i arbetsmarknadsutskottet alltid
            haft en gemensam syn på inriktningen av arbetsmarknadspolitiken
            i de betänkanden som gäller arbetsmarknadspolitiken. Jag betonar
            än en gång att det har varit en gemensam syn. Det har funnits
            en bred uppslutning för en aktiv arbetsmarknadspolitik. Men i
            detta betänkande gick det inte att få denna gemensamma syn, som
            Elver Jonsson sade.
          </note>
          <note xml:id="i-eaa056cc72506a47-0">
            Moderaterna vill inte ha någon samsyn. De har nu börjat sin ökenvandring.
            Arbetsmarknaden skall vara en riktig marknad. Så lyder stridsropet
            här i dag från moderaternas arbetsmarknadspolitiske talesman Per
          </note>
          <note xml:id="i-26a4ffe68f939188-0">
            Unckel.
          </note>
          <note xml:id="i-4965766718c3cc56-0">
            Bakom dessa slagord - jag vill inte kalla dem något annat - döljer
            sig en hård verklighet för dem som drabbas av arbetslöshet. I
            sin förlängning handlar det om att moderaterna vill ha ett samhälle
            där den arbetslöse klarar sig själv utan någon form av stöd från
            staten - ett tvåtredjedelssamhälle.
          </note>
          <note xml:id="i-5faf91cf440aef49-0">
            Moderaternas riksdagsmotion om arbetsmarknadspolitiken låter
            som ett eko från nyliberala ekonomer. De vill bl.a. gröpa ur arbetsrätten,
            försämra arbetslöshetsersättningen, öka löneskillnaderna och sänka
            ungdomslönerna.
          </note>
          <note xml:id="i-d9914c29500fcc32-0">
            Moderaterna vill också öppna för individuella avtal mellan arbetsgivare
            och löntagare. "Arbetsgivaren och arbetstagaren skall välja huruvida
            de vill utnyttja det regelverk - lagar och i förekommande fall
            kollektivavtal som finns" skriver Per Unckel och hans medmotionärer
            i riksdagsmotionen.
          </note>
          <note xml:id="i-85162834cf8defb3-0">
            Fru talman! Detta är en direkt krigsförklaring mot hela arbetarrörelsen.
            Kollektivavtal har haft en stor betydelse för stabiliteten på
            den svenska arbetsmarknaden och bidragit till att den svenska
            fackföreningsrörelsen har haft en positiv inställning till förnyelse,
            modernisering och omstrukturering. Detta skall enligt moderaternas
            uppfattning underordnas individuella uppgörelser. Udden är direkt
            riktad mot löntagarna och mot deras fackliga organisationer.
          </note>
          <note xml:id="i-8a4fb1c3044d5fbd-0">
            Verkligheten är, för att använda ett uttryck från
          </note>
          <note xml:id="i-f3a2289e11aa6d58-0">
            Elver Jonsson, moderaternas värsta fiende. Det finns inget stöd
            någonstans i några teorier om att ökad lönespridning, urgröpt
            arbetsrätt eller sämre sociala villkor leder till fler jobb.
          </note>
          <note xml:id="i-b546bb6aff756225-0">
            Tack och lov är moderaterna isolerade i denna syn. Det gäller
            inte bara i förhållande till övriga partier här i Sveriges riksdag
            utan också i relation till aktuella strömningar inom EU.
          </note>
          <note xml:id="i-78a3b02043c219a0-0">
            Det är naturligtvis ett av skälen till att moderaterna och Per
            Unckel skäller som bandhundar på den socialdemokratiska sysselsättningspolitiken.
            Det är ett uttryck för att moderaterna börjar känna en allt större
            ensamhet och ett sätt att dölja att det saknas ett samlat borgerligt
            alternativ. Tomma tunnor brukar ju som bekant skramla mest.
          </note>
          <note xml:id="i-2ae3d54976d10933-0">
            Moderaternas utvecklingsplan är oacceptabel för socialdemokratin.
            Socialdemokratin vill inte att Sverige utvecklas till en ekonomi
            där jobben baseras på låga löner och lågt värderad valuta. Vi
            vill basera produktionen på högkompetent arbetskraft, ständig
            utveckling, ny teknologi, produktförnyelse och hög förädlingsgrad.
          </note>
          <note xml:id="i-47a38ea4919ac9ec-0">
            Därför handlar vår politik om mer aktiv näringspolitik, insatser,
            kompetensutveckling och en aktiv arbetsmarknadspolitik. Vi är
            inte beredda att medverka till en högerpolitik som leder till
            fördjupade klyftor mellan människor och mellan olika regioner
            i landet.
          </note>
          <note xml:id="i-ef4e87499d67adaa-0">
            Fru talman! Det är socialdemokratins uppgift att städa upp efter
            de borgerliga regeringsåren. Det kommer inte att bli någon lätt
            uppgift, och det kommer att ta tid innan våra insatser ger resultat.
            Ambitionen och inriktningen är klar.
          </note>
          <note xml:id="i-cec41191c4c377ce-0">
            Första steget var insatserna i den ekonomiskpolitiska propositionen
            i november. Där fanns investeringsprogram, större insatser inom
            utbildningsväsendet och särskilda insatser för ungdomar.
          </note>
          <note xml:id="i-538c6f981af6622c-0">
            Det andra och tyngsta steget var programmet En nation i arbete.
            Det presenterades bl.a. i budgetpropositionen och behandlas i
            utskottets betänkande.
          </note>
          <note xml:id="i-2a390d81305db09f-0">
            Det tredje steget är de propositioner som skall komma under våren.
          </note>
          <note xml:id="i-aeae6000c8645128-0">
            Mitt intryck är att det finns en bred uppslutning i riksdagen
            för att nå målet full sysselsättning och pressa ner arbetslösheten,
            och det är bra. Vi behöver breda lösningar om vi skall kunna lösa
            Sveriges problem.
          </note>
          <note xml:id="i-9e0ce40b00143918-0">
            Här gäller det att samverka i både den ena och den andra riktningen
            om vi skall nå resultat i kampen för jobben.
          </note>
          <note xml:id="i-8747d25ac4d37824-0">
            Fru talman! Med detta yrkar jag bifall till hemställan i betänkandet
            i dess helhet och avslag på samtliga reservationer.
          </note>
          <note xml:id="i-af9ba062b1a92f8e-0">
            Anf. 96 HANS ANDERSSON (v) replik
          </note>
          <note xml:id="i-bd6549725f9a6102-0">
            Fru talman! Johnny Ahlqvist nämnde att många partier slåss för
            full sysselsättning. Gör även Johnny
          </note>
          <note xml:id="i-cb0d5c3092768ba4-0">
            Ahlqvist tolkningen att 10 % total arbetslöshet 1998, enligt
            bedömningen i finansplanen, skulle kunna tillfredsställa kravet
            på full sysselsättning?
          </note>
          <note xml:id="i-92c4ffa17e01d203-0">
            Johnny Ahlqvist sade att oppositionen saknar alternativ. Jag
            kan hålla med om att en borgerlig opposition över huvud taget
            saknas som en enhet i denna fråga. Jag ser heller inte alternativen.
            Men jag tror att man kan säga att Vänsterpartiet har lagt fram
            ett alternativ som senare också har fått ett mycket starkt stöd
            i LO:s sysselsättningsprogram och i AMS bedömningar när nya äskanden
            gjordes.
          </note>
          <note xml:id="i-41c2f87be8c4311a-0">
            Hur ser Johnny Ahlqvist på det förhållandet att beredskapsarbetena
            är för få och ALU-nivåerna alldeles för låga för att klara utförsäkringarna
            och att arbetsmarknadsutbildningen inte kommer att kunna genomföras
            på det sätt som avses eftersom särskilda bidrag tas bort? Sådana
            frågor har vi diskuterat, men jag tycker inte att vi har kommit
            någon vart i utskottet.
          </note>
          <note xml:id="i-299c60022eec2e20-0">
            Jag vill också fråga Johnny Ahlqvist vilken besparing han anser
            att reformen att ta bort permitteringslöneersättningen egentligen
            innebär. Det är, som jag ser det, motsatsen till en besparing.
            Det blir högre arbetslöshet när vi kommer i nya permitteringslägen
            som kostar mer, och dessutom bryter man i förtid mot en trepartsöverenskommelse.
          </note>
          <note xml:id="i-65b4b58d64f0755a-0">
            Om jag har tid, fru talman, vill jag slutligen ifrågasätta att
            man på sittande stjärt snabbt genomför regeländringar i t.ex.
            a-kassesystemet, som nu utskottet har gjort, utan riktiga konsekvensanalyser
            för de deltidsarbetande. Jag hoppas att vi skall komma bort från
            det och att vi går in för metoden att utreda först och besluta
            sedan.
          </note>
          <note xml:id="i-9c7b12e6fa90ec65-0">
            Anf. 97 JOHNNY AHLQVIST (s) replik
          </note>
          <note xml:id="i-15a2e137d77143ff-0">
            Fru talman! Jag hörde Hans Anderssons tidigare inlägg i debatten
            här i dag. Det är klart att det är lätt att kräva större volymer
            av allt och alla. Det är bara på det viset att kronan för närvarande
            flyter och håller på att sjunka ännu djupare, och Carl Bildt gick
            för en liten stund sedan ut och pläderade för nyval. Hans
          </note>
          <note xml:id="i-cef61313ababcc4e-0">
            Andersson kräver större volymer. Det måste finnas någon realism
            i det man kräver om man skall genomföra det.
          </note>
          <note xml:id="i-49c6e935159d76ed-0">
            Hans Andersson för en debatt som om Socialdemokraterna hade suttit
            i regeringsställning sedan
          </note>
          <note xml:id="i-ff52b6a30d2e8e32-0">
            1991. Man kan säga att vi har suttit i regeringsställning under
            tre månader. Det är vad vi har gjort. Naturligtvis kan vi inte
            bryta tillbaks allting på en enda gång.
          </note>
          <note xml:id="i-850a9f741572546c-0">
            Jag skall besvara Hans Anderssons fråga om sysselsättningen.
            Nej, jag är inte nöjd med en utveckling som leder till 10 % arbetslöshet
            1998. Det var den frågan Hans Andersson ställde.
          </note>
          <note xml:id="i-4b617352c228f13d-0">
            Vi har faktiskt inte beslutat om några regeländringar vad gäller
            arbetslöshetsförsäkringen i betänkandet, Hans Andersson. Vi har
            pekat ut en möjlighet för regeringen att ta hem motsvarande besparing.
            Per
          </note>
          <note xml:id="i-dec8aa5a3c45352d-0">
            Unckel säger i varenda debatt att vi inte har gjort det.
          </note>
          <note xml:id="i-4b9ba8568f1e086a-0">
            Vi pekar på detta. Det är upp till regeringen att göra regeländringen
            och ta hem besparingen. Arbetsmarknadsutskottet har inte utformat
            några regler.
          </note>
          <note xml:id="i-c8c54e5a54ac1d25-0">
            Förslaget om permitteringslöneersättningen kommer sig av ett
            rent besparingskrav. Vi har fått ta vår del i arbetsmarknadspolitiken,
            liksom alla andra departement och utskott. Jag tror att det är
            en bra linje.
          </note>
          <note xml:id="i-318acd66d783d20a-0">
            Utfallet av permitteringslöneinstitutets utbetalningar är mycket
            litet - ca 30 miljoner - vilket Hans Andersson själv brukar åberopa.
            Det är nu vi kan avskaffa permitteringslöneinstitutet och ta hem
            den besparing som finns i budgetförslaget.
          </note>
          <note xml:id="i-6282a6520b91a7f4-0">
            Anf. 98 HANS ANDERSSON (v) replik
          </note>
          <note xml:id="i-be9f0073cf4d85db-0">
            Fru talman! Jag är mycket medveten om hur statsfinanserna ser
            ut. Jag är mycket medveten om att vi inte har så mycket pengar
            att slänga ut. Det var ett av skälen till att jag var så kritisk
            till att man slängde ut så många miljarder på RAS.
          </note>
          <note xml:id="i-54892e47e335afee-0">
            När det gäller fördelningen mellan aktiva och passiva åtgärder
            och att förhindra utförsäkring vill jag säga följande: Det handlar
            om att antingen ha aktiva åtgärder som får människor att vara
            med, göra ett jobb eller utbilda sig eller att ha passiva åtgärder
            som bara kostar. Det är grunden för LO:s resonemang, och det är
            också grunden när AMS begär extra medel. Man flyttar egentligen
            pengar från konton. Jag tycker att det är en sund aktiv arbetsmarknadspolitik.
          </note>
          <note xml:id="i-c597b611bf492150-0">
            Det Johnny Ahlqvist säger om deltidsarbete är rätt.
          </note>
          <note xml:id="i-67fc8f4816c29ce5-0">
            Utskottet påpekar möjligheter att ta hem vissa besparingar. Vad
            jag ville slå fast, och jag förutsätter att
          </note>
          <note xml:id="i-27eb781635fd6445-0">
            Johnny Ahlqvist är överens med mig, är följande: Att snabbt göra
            regeländringar som påverkar människors försörjningsmöjligheter
            inte är något lämpligt sätt.
          </note>
          <note xml:id="i-7e87de6773b51569-0">
            Man skall utreda förslaget och se exakt vilka konsekvenser det
            kan få.
          </note>
          <note xml:id="i-ed3096d76389b2f4-0">
            Jag har påpekat att permitteringslöneersättningen gäller 30 miljoner
            kronor och inte de 300 miljoner som departementet har föreställt
            sig. Det är desto större anledning att inte tro att man sparar
            300 miljoner när man sparar 30 miljoner och dessutom går in i
            ett system som förmodligen innebär högre kostnader på sikt och
            ett minskat förtroende från parternas sida.
          </note>
          <note xml:id="i-d2b95268f0b09935-0">
            De har ställt upp i ett ömsesidigt avtal på grundval av att staten
            gick in. Det är mycket möjligt att parterna skall ta mer ansvar,
            men då skall man låta dem ta chansen innan politikerna avskaffar
            grunden för ett avtal.
          </note>
          <note xml:id="i-21f2f06dd491912a-0">
            Anf. 99 JOHNNY AHLQVIST (s) replik
          </note>
          <note xml:id="i-dc06639bbdca4303-0">
            Fru talman! Låt mig börja med det som sades om permitteringslöneinstitutet.
            Det är en besparing på 300
          </note>
          <note xml:id="i-adad7819b3257254-0">
            miljoner, Hans Andersson. Varken Hans Andersson eller jag kan
            veta om kostnaden utfaller. Den är beroende av omfattningen av
            permitteringarna. Blir omfattningen stor kostar det 300 miljoner
            kronor. Regeringen använder precis samma teknik för att beräkna
            detta som alla andra tidigare regeringar har gjort -
          </note>
          <note xml:id="i-abf97d15a63e60b6-0">
            inklusive den borgerliga, som satt förra mandatperioden.
          </note>
          <note xml:id="i-2979eccc137cf45a-0">
            Jag tycker att fördelningen mellan aktiva och passiva åtgärder
            är bra. Utskottet ställer upp på propositionen i betänkandet.
            Hans Andersson har lätt för att glömma bort och säger att volymerna
            minskar. Men lägger vi till satsningen på RAS och de satsningar
            som görs på en aktiv utbildningspolitik är det faktiskt ingen
            minskning av åtgärdsvolymen som föreslås i betänkandet. Jag tror
            att man har kommit fram till att den socialdemokratiska regeringen
            fortfarande bedriver en aktiv arbetsmarknadspolitik.
          </note>
          <note xml:id="i-4e42b8d620decdc7-0">
            Anf. 100 PER UNCKEL (m) replik
          </note>
          <note xml:id="i-4a98d297d578754d-0">
            Fru talman! Jag skall avstå ifrån att gå i polemik med Johnny
            Ahlqvist om hans karakteristik av den moderata arbetsmarknadspolitiken
            och i stället börja med att hålla med honom när han säger att
            konsekvenserna blir förödande om vi missar chansen nu och går
            in i nästa lågkonjunktur med hög arbetslöshet. Ja,
          </note>
          <note xml:id="i-704b9e10b3484c47-0">
            Johnny Ahlqvist, precis så är det. Problemet är ju bara att regeringen
            redan har gett upp i detta hänseende.
          </note>
          <note xml:id="i-b1c877adcd83f931-0">
            Enligt budgetpropositionen skall vi gå in i nästa lågkonjunktur
            med förfärande 10 % arbetslöshet.
          </note>
          <note xml:id="i-a76ee1b6d1a861c8-0">
            Jag beklagar att Johnny Ahlqvist väljer att med den utgångspunkten
            säga att allt det moderater föreslår är en stridsförklaring gentemot
            arbetarrörelsen.
          </note>
          <note xml:id="i-997933ce8b192371-0">
            Det är inte det sätt med vilket de 10 % arbetslösa kan hjälpas.
            Sättet är att våga pröva också det som ibland kan förefalla strida
            mot den gamla partiortodoxin, men som kan innebära räddningen
            för många av dem som annars skulle riskera att gå utan jobb.
          </note>
          <note xml:id="i-cc5787f427ae1518-0">
            Min fråga till Johnny Ahlqvist måste mot denna bakgrund bli vad
            han avser att föreslå för att rätta till den eftersläpning i förhållande
            till den redan dåliga ursprungsprognosen som vi har råkat ut för
            sedan budgetpropositionen presenterades i januari. Arbetslösheten
            sjunker långsammare än vad t.o.m. regering och arbetsmarknadsverk
            då förutsatte.
          </note>
          <note xml:id="i-3b888bcfb2bfcf63-0">
            Vilket är Johnny Ahlqvists svar till de 10 % som skulle bli kvar
            1998 utan ett vettigt arbete även om regeringens prognos skulle
            slå in? Det hjälper inte att skälla på Moderaterna för allt vad
            tygen håller om man själv inte har någonting att sätta i stället.
            Vilken är den politik som regering och socialdemokrater i denna
            kammare avser att hjälpa de 10 % arbetslösa med?
          </note>
          <note xml:id="i-6424de4b7fea725e-0">
            Anf. 101 JOHNNY AHLQVIST (s) replik
          </note>
          <note xml:id="i-567e80170d18c1eb-0">
            Fru talman! Man slutar aldrig att förvånas när man hör Per Unckel.
            Det är gott och väl ett halvår sedan
          </note>
          <note xml:id="i-3377edc80db30a07-0">
            Per Unckel satt i en regering och hade ansvar för
          </note>
          <note xml:id="i-c62f89056182b715-0">
            Sveriges ekonomis utveckling och även för de arbetslöshetstal
            som rådde under regeringen Bildts period.
          </note>
          <note xml:id="i-4f6f6d858d89ee68-0">
            Nu kräver Per Unckel med buller och bång att vi skall få ned
            arbetslösheten så fort vi har kommit tillbaks i regeringsställning.
            Jag ställer en motfråga, fru talman, till Per Unckel: Vad har
            Moderaterna för alternativ? Gäller det försämring av a-kassan
            och arbetsrätten?
          </note>
          <note xml:id="i-76076a8ef029c263-0">
            Jag vet inte varför Per Unckel så lätt går upp i tonart varje
            gång vi diskuterar dessa frågor. Är det kanske för att Per Unckel
            för en gångs skull tvingas vara med och höja skatten? Jag har
            ställt frågan till Per
          </note>
          <note xml:id="i-2b8f769eb75038cd-0">
            Unckel tidigare och inte fått något svar.
          </note>
          <note xml:id="i-e760d200f8b8efb5-0">
            När jag lyssnade på Per Unckels inlägg från talarstolen hittade
            jag inte ett enda alternativ till hur man skulle klara sysselsättningen,
            mer än att man vill göra försämringar för löntagarna.
          </note>
          <note xml:id="i-89e55f59bbf89fe8-0">
            Per Unckel säger också att vi är ensamma och att
          </note>
          <note xml:id="i-3bbabdd16844e885-0">
            Socialdemokraterna inte har några förslag. Jag vill åter påminna
            om att det vad gäller inriktningen av arbetsmarknadspolitiken
            finns en bred samsyn mellan de partier som är representerade i
            arbetsmarknadsutskottet - utom Moderaterna. Moderaterna med Per
          </note>
          <note xml:id="i-a1ce2ccaefd3e12b-0">
            Unckel i spetsen har valt att ställa sig utanför den traditionella
            svenska arbetsmarknadspolitiken till förmån för försämringar för
            löntagarna.
          </note>
          <note xml:id="i-d79f057a6fb7d839-0">
            Anf. 102 PER UNCKEL (m) replik
          </note>
          <note xml:id="i-71213eb6421e634e-0">
            Fru talman! Det må vara att Johnny Ahlqvist aldrig upphör att
            förvånas över mig i synnerhet och moderater i allmänhet. Det får
            vi väl i så fall lära oss att leva med.
          </note>
          <note xml:id="i-62df7934ecb6a6dc-0">
            Om Johnny Ahlqvist berömmer sig av att ha en bred samsyn i arbetsmarknadsutskottet
            bakom en politik som skulle lämna 10 % av våra medborgare utan
            jobb 1998 beklagar jag inte bara Johnny
          </note>
          <note xml:id="i-0e890e6cf0eb41c4-0">
            Ahlqvist. Det är inte acceptabelt att använda 10 %
          </note>
          <note xml:id="i-1abc33ed51d797ed-0">
            arbetslösa som något slags nivå till vilken man strävar. Ambitionerna
            måste var högre än så.
          </note>
          <note xml:id="i-76a3e3f6b9e643b0-0">
            Det är mot just den bakgrunden, att regeringens ambition är så
            otillständigt låg, som Moderaterna presenterat sitt sjupunktsprogram
            för flera jobb, vilket jag utvecklade från talarstolen tidigare
            i dag. Johnny
          </note>
          <note xml:id="i-31288a7d00ea96c5-0">
            Ahlqvist må hävda att det skulle innebära försämringar för löntagarna.
            Jag köper inte den beskrivningen.
          </note>
          <note xml:id="i-ba6c394c4ea3eb88-0">
            Det medverkar till att tillväxten i vårt samhälle ökar och att
            arbetstillfällena blir fler. Varje människa vi kan sätta i ett
            riktigt avlönat arbete innebär en välfärdsvinst för det svenska
            samhället. Det accepterar inte Johnny Ahlqvist, och det beklagar
            jag. Jag tror inte att det finns någon annan utgångspunkt för
            en politik som skall fungera både på kort och på lång sikt än
            denna.
          </note>
          <note xml:id="i-9483d1b168f56311-0">
            Jag beklagar, fru talman, den kapitulation inför arbetslösheten
            som socialdemokraterna i denna kammare debatt efter debatt visar
            så tydliga tecken på.
          </note>
          <note xml:id="i-f87d7d509d2405f3-0">
            Anf. 103 JOHNNY AHLQVIST (s) replik
          </note>
          <note xml:id="i-3ed974755fb8ccb9-0">
            Fru talman! Tyvärr har Per Unckel inte fler repliker. Det hade
            varit mycket intressant att få reda på vilka studier han stöder
            sig på när han säger att sänkta löner och sänkta ersättningsnivåer
            ger fler arbetstillfällen. Det finns ingen sådan utredning i Sverige.
          </note>
          <note xml:id="i-f65b3c96024e4af6-0">
            Däremot finns det en studie om detta i Danmark som pekar på att
            man för att få en sänkning på 1 % av arbetslösheten måste sänka
            lönerna med mellan 10
          </note>
          <note xml:id="i-45560ea50a95f0b6-0">
            och 15 %. Jag tolkar Per Unckel som att hans syn på hur man skall
            lösa arbetslöshetsproblemet i Sverige är att löntagarna skall
            sänka sina löner med 15 %. Det var bra att vi fick det dokumenterat
            och att man för en gångs skull vågar säga vad man tycker.
          </note>
          <note xml:id="i-20829e6e9c0a1e9d-0">
            För att påverka sysselsättningen genom att sänka bidragen måste
            sänkningen enligt motsvarande beräkning ligga på 13 %. Jag tolkar
            då Per Unckel som att man skall sänka a-kassans nivå med minst
            13 %
          </note>
          <note xml:id="i-68d184ec59bf5acc-0">
            för att klara detta.
          </note>
          <note xml:id="i-3babf932d85e8772-0">
            Jag skjuter in mig på Per Unckels sjupunktsprogram därför att
            det är det stora program som Per
          </note>
          <note xml:id="i-bc3973909916edd7-0">
            Unckel och moderaterna i alla tider har hävdat skall lösa problemen.
            Det är skattesänkningar och sänkta ersättningsnivåer. Men det
            är bara att tänka tillbaka en mandatperiod och komma ihåg hur
            det var då - sänkta a-kasseersättningar och sänkta skatter. Men
            inte blev det fler arbetstillfällen i Sverige 1991-94, när vi
            praktiserade den politik som Per Unckel pläderar för här i dag.
          </note>
          <note xml:id="i-44fc311168e9a46b-0">
            Anf. 104 ELVER JONSSON (fp) replik
          </note>
          <note xml:id="i-1c3cd308dc8dc112-0">
            Fru talman! Johnny Ahlqvist sade, mycket riktigt, vilket flera
            har instämt i, att vi har att nu välja väg. Vi är vid ett vägskäl.
            Men då är det också oerhört viktigt vilken väg som väljs. Då finns
            det inga genvägar.
          </note>
          <note xml:id="i-d094e041ab92f5cb-0">
            Endast en väg som gynnar arbete, nyanställningar och nyföretagande
            kan bli framgångsrik i en svår arbetsmarknadssituation.
          </note>
          <note xml:id="i-ed596261c1eeccb3-0">
            Sedan hade vår värderade ordförande bekymmer för att det inte
            fanns något samlat borgerligt alternativ. Jag tackar för den omsorgen.
            Men det är väl lika illa, höll jag på att säga, att det inte heller
            finns något samlat socialistiskt alternativ.
          </note>
          <note xml:id="i-264d4b91df99b233-0">
            Fru talman! Om vi skall få en samling kring en god arbetsmarknadspolitik
            som gynnar det vi säger oss vara överens om, måste det bli en
            samling mittåt, inte en samling ut mot kanterna. Då är det splittring,
            och inte längre samling. Jag utesluter inte heller att det finns
            sådana möjligheter. Jag har talat väl om den gemensamma grundplatta
            vi står på, där den aktiva arbetsmarknadspolitiken är ett oerhört
            viktigt inslag.
          </note>
          <note xml:id="i-c2b860f1ad0481fc-0">
            Johnny Ahlqvist var inne på den beryktade boken
          </note>
          <note xml:id="i-b826cf426fea6ad0-0">
            En nation i arbete, som regeringen har lutat sig mot och fortfarande
            använder, både i Sverige och i andra länder, vad jag förstår av
            pressmeddelanden. Där talas det också om att bryta den onda cirkeln.
            Problemet med den skriften är inte de stora förhoppningarna och
            de goda önskningarna. Det är att metoderna inte bär.
          </note>
          <note xml:id="i-9c984b44ea9c9ce2-0">
            Jag försökte i mitt inlägg säga vad jag ifrågasatte. Jag menar
            att socialdemokraterna borde pröva att återställa flera av återställarna.
          </note>
          <note xml:id="i-f3671c5257999863-0">
            Anf. 105 JOHNNY AHLQVIST (s) replik
          </note>
          <note xml:id="i-d15a75dba5288c28-0">
            Fru talman! Jag noterade att tonen i Elver Jonssons inledningsanförande
            i debatten var mycket hovsam. Om jag läser i det betänkande vi
            behandlar här i dag ser jag bara tre punkter där Folkpartiet har
            en annan syn än regeringen på den förda politiken. Det gäller
            bl.a. arbetslivsutvecklingen, arbetslöshetsförsäkringen och arbetsrätten.
          </note>
          <note xml:id="i-d207c6e3fe5daa63-0">
            Vi har från socialdemokraterna den synen att man inte kan lösa
            arbetsmarknadspolitiska problem genom att göra löntagarna rättslösa.
            Elver Jonsson nämnde själv att man skulle ta bort de hinder som
            arbetsrätten utgör, enligt honom. Men Elver Jonsson vet lika väl
            som jag att en arbetsrättskommission har tillsatts, som skall
            lösa dessa problem. Det är inte, som jag uppfattar det, någonting
            man skall lösa här i riksdagen.
          </note>
          <note xml:id="i-90a4c6b148ce55e1-0">
            Finns det sådana hinder borde det lämpligen lösas mellan arbetsmarknadens
            parter, som också skall ingå i denna arbetsrättskommission. Därför
            tycker jag inte att vi skall föregripa det arbete som skall göras
            där.
          </note>
          <note xml:id="i-cce51042b77e91f6-0">
            Man går ge kommissionen den tid som behövs för att se över de
            förändringar som behövs, så att arbetsrätten passar i Sverige.
          </note>
          <note xml:id="i-08e42caa00b39b13-0">
            När det gäller arbetslöshetsförsäkringen finns också en utredning
            på gång. Jag tror att det är viktigt att vi, som den socialdemokratiska
            regeringen gör och som den förra borgerliga regeringen faktiskt
            inte gjorde, får en ordentlig översyn av hela arbetslöshetsförsäkringen.
          </note>
          <note xml:id="i-09d5c49aa7df7596-0">
            Anf. 106 ELVER JONSSON (fp) replik
          </note>
          <note xml:id="i-d5c472298680b9b3-0">
            Fru talman! För att ta det sista först: Johnny
          </note>
          <note xml:id="i-278ed06613354f1b-0">
            Ahlqvist talar väl om en översyn av dessa frågor. Jag tycker
            att det är värt att notera att socialdemokraterna i det förgångna
            har varit starka motståndare till det.
          </note>
          <note xml:id="i-1eab18d965390ffe-0">
            Jag ser den öppningen som så värdefull att den bör räknas Johnny
            Ahlqvist och socialdemokraterna till godo.
          </note>
          <note xml:id="i-ff79318d6ca8a23d-0">
            Johnny Ahlqvist sade att jag var hovsam i tonen.
          </note>
          <note xml:id="i-cad2b4a5b49f353b-0">
            Om det var ett beröm eller något annat var litet svårt att uttolka.
            Det var ju egentligen bara på tre punkter som Folkpartiet hade
            en annan mening, sade Johnny
          </note>
          <note xml:id="i-f6a3d570941a761f-0">
            Ahlqvist. Men jag tycker att de är vitala, och det var fint att
            Johnny Ahlqvist repeterade dem.
          </note>
          <note xml:id="i-ffc570fae2db1433-0">
            Förändringarna i arbetsrätten var teoretiskt inte särskilt stora,
            men de var psykologiskt viktiga. Det är därför det blir så olyckligt
            när man nu återställer dem.
          </note>
          <note xml:id="i-43a2ac351ba720ec-0">
            Det har dokumenterats att den statliga a-kassan fyllde en viktig
            funktion. Jag har faktiskt förhoppningar om att det kan komma
            en omprövning som gör att den formen räddas också för framtiden.
          </note>
          <note xml:id="i-778aba20113504f4-0">
            Vi skall inte sätta slutgiltigt betyg i dag när det gäller ungdomsintroduktionen
            som ett medel för att hjälpa ungdomar in i arbetslivet. Men allting
            talar för att det blir en flopp. Det tycker jag vore illa, inte
            i något slags skadeglädje från oppositionen över att regeringen
            misslyckas med en åtgärd, utan därför att de unga som skulle kunna
            komma in på arbetsmarknaden får en betydligt sämre chans än med
            den förra regeringens modell. Ungdomspraktiken blev ändå väldigt
            framgångsrik.
          </note>
          <note xml:id="i-3c1ff1d68d3b1564-0">
            Johnny Ahlqvist sade att arbetsmarknadspolitiken ligger fast.
            Jag tror inte att det är så illa. Det skulle innebära att socialdemokratin
            satt fast, och det vore allvarligt. Den cementeringen skall vi
            hoppas att regeringspartiet inte fullföljer.
          </note>
          <note xml:id="i-6ef25f5af2b1db9e-0">
            Anf. 107 JOHNNY AHLQVIST (s) replik
          </note>
          <note xml:id="i-ae751edb4b903087-0">
            Fru talman! Man kan alltid göra en bedömning av om förändringarna
            i arbetsrätten var så små som Elver
          </note>
          <note xml:id="i-f815362f6368c3a2-0">
            Jonsson vill göra gällande här. För de människor som sparkades
            ut från sin arbetsplats beroende på de förändringar man gjorde
            i turordningsreglerna, tror jag inte att förändringarna var så
            små.
          </note>
          <note xml:id="i-82ff6123a9388c6d-0">
            Den statliga arbetslöshetskassan var ingen succé,
          </note>
          <note xml:id="i-0b6970b88feb955e-0">
            Elver Jonsson. Det finns i dag inte någon borgerlig företrädare
            som kan gå upp och plädera och säga att den statliga arbetslöshetsförsäkringen
            var så bra.
          </note>
          <note xml:id="i-5a189dddc6831c38-0">
            Elver Jonsson säger också att den var allmän och obligatorisk.
            Men den var varken allmän eller obligatorisk, Elver Jonsson. Utformningen
            av regelverket i hela arbetslöshetsförsäkringen innebar att fler
            människor ramlade ut ur systemet än vad som kom in. Då tycker
            jag inte att man med bästa vilja i världen kan säga att detta
            var en allmän försäkring.
          </note>
          <note xml:id="i-e5118e3d52a7d78f-0">
            Det är en kort tid som ungdomsintroduktionen har verkat. Jag
            förmodar att arbetsmarknadsministern själv kommer att redovisa
            de förslag till förändringar av regelverket som skall komma. Det
            är förslag som vi diskuterade även i utskottet, när vi godkände
            detta betänkande. Vi hade alla samma farhågor inför det.
          </note>
          <note xml:id="i-309dcdd0f51f1523-0">
            Jag tror att man kommer att återkomma ganska snabbt. Jag tror
            säker att ungdomsintroduktionen volymmässigt kommer att bli lika
            bra som ungdomspraktiken.
          </note>
          <note xml:id="i-c2cb3260a4f72d94-0">
            Anf. 108 ELVING ANDERSSON (c) replik
          </note>
          <note xml:id="i-072acf4402c98767-0">
            Fru talman! Jag kan också hålla med Johnny
          </note>
          <note xml:id="i-3552f3af3ae57472-0">
            Ahlqvist när han uttrycker sina farhågor om de stora riskerna
            för att vi hamnar i en konstant massarbetslöshet. Men frågan är
            vad man från regeringens sida, från socialdemokratins sida, vill
            göra för att vi inte skall hamna i denna situation. Under senare
            delen av förra året hade vi en positiv utveckling av statistiken,
            då antalet sysselsatta i vårt land ökade rätt rejält. Men denna
            utveckling bröts vid årsskiftet, enligt den statistik som finns.
            Efter årsskiftet har antalet anställda i vårt land inte ökat.
            Det vore intressant att få reda på vilka slutsatser Johnny Ahlqvist
            drar av det.
          </note>
          <note xml:id="i-22cff88da6718780-0">
            AMS vårprognos har citerats här tidigare. Den kom häromdagen.
            Där pratas om att man räknar med
          </note>
          <note xml:id="i-ceebd4e4d3c40f79-0">
            12,12 % arbetslöshet under 1995. Under 1996 förutser
          </note>
          <note xml:id="i-d323096dc2fb5085-0">
            AMS motsvarande andel till 11,4 %. Det är alltså en nedgång med
            mindre än 1 % under ett år, i ett läge då vi de facto är inne
            i en ganska kraftig konjunkturuppgång. Trots detta sjunker alltså
            inte arbetslösheten mer än mycket marginellt. Om vi då inte skall
            hamna i en situation där vi varken lever upp till AMS prognoser
            eller finansplanens prognoser om en 10-
          </note>
          <note xml:id="i-d049e8853788e507-0">
            procentig arbetslöshet 1998, måste det till nya radikala åtgärder.
            Det skulle vara intressant att få reda på vad socialdemokraterna
            har för hemliga kort i rockärmen, som kan göra att vi undviker
            att hamna i denna situation.
          </note>
          <note xml:id="i-6291056f704f02bb-0">
            Anf. 109 JOHNNY AHLQVIST (s) replik
          </note>
          <note xml:id="i-419eedf3a946522e-0">
            Fru talman! Det är fantastiskt att höra Elving Andersson efterlysa
            nya, radikala åtgärder. Det är så som jag sade inledningsvis.
            Vilka alternativ har oppositionen? Om man ser på vad som skiljer
            Centerpartiets förslag från den politik som regeringen föreslår,
            är det precis samma punkter som jag räknade upp för Elver
          </note>
          <note xml:id="i-d67cf602e2e064da-0">
            Jonsson när det gällde Folkpartiet. Det är mera ALU, den statliga
            a-kassan och ungdomspraktiken. Jag har efterlyst oppositionens
            förslag. Tyvärr kan vi konstatera att det enda som finns är de
            punkter som jag har räknat upp.
          </note>
          <note xml:id="i-5a8d8b5da341e1a5-0">
            Varför avbröts den positiva utvecklingen i januari?
          </note>
          <note xml:id="i-2f7429c1d1ebf70f-0">
            Det kan finnas många skäl till det. Jag tror att ett av skälen
            var att företagare valde att avvakta de beslut som skulle komma
            i riksdagen, som kunde innebära att de fick hjälp med att anställa
            folk genom bättre bidrag.
          </note>
          <note xml:id="i-c0678906617e206c-0">
            Elving Andersson tog också upp att man ville stoppa rundgången
            i arbetslöshetsförsäkringen. Det är dags för Elving Andersson
            att presentera vad han vill göra. I det ena andetaget säger han
            att vi skall ha flera
          </note>
          <note xml:id="i-f944a334bf2d6e0b-0">
            ALU-platser, därför att vi måste stoppa utförsäkringsriskerna,
            och samtidigt ondgör han sig över att det är en rundgång i den
            återställare som vi gjorde med a-kasseförslaget. Det är dags för
            Elving Andersson att försöka komma ned på det ena eller det andra
            benet i debatten.
          </note>
          <note xml:id="i-f06f7b31a226a9c0-0">
            Anf. 110 ELVING ANDERSSON (c) replik
          </note>
          <note xml:id="i-a470be937a3fd0bd-0">
            Fru talman! Jag är ganska trött på Johnny
          </note>
          <note xml:id="i-10357e49a2e8232f-0">
            Ahlqvists sätt att argumentera när han debatterar de här frågorna.
            I varje debatt - inte bara med mig utan också med andra - när
            man frågar vilka åtgärder som
          </note>
          <note xml:id="i-49c8648c08fa5372-0">
            Socialdemokraterna vill vidta för att bryta utvecklingen, för
            att inte leva upp till de mycket dystra framtidsprognoserna, får
            man i stället för svar ständigt en motfråga, nämligen vilka alternativ
            oppositionen har.
          </note>
          <note xml:id="i-84d79384e8e71863-0">
            Vem är det som har regeringsansvaret i det här landet för närvarande
            och därmed skyldighet att ta initiativ?
          </note>
          <note xml:id="i-dba90c067fe3a87a-0">
            Vi har dessutom, herr Johnny Ahlqvist, från Centern och övriga
            oppositionspartier redovisat våra alternativ. Men Johnny Ahlqvist
            har tydligen utvecklat ett mycket avancerat system för selektiv
            hörsel, så att han bara väljer det han vill höra. När vi redovisar
            våra alternativ, inte minst i den ekonomiska politiken och på
            andra områden för att få fart på jobben i vårt land, väljer han
            att inte höra.
          </note>
          <note xml:id="i-72868a5dd516fccb-0">
            Låt oss nu äntligen få reda på vilka förslag och åtgärder som
            Socialdemokraterna har, vilka hemliga kort de har i rockärmen,
            för att vi skall få en utveckling som går åt rätt håll!
          </note>
          <note xml:id="i-dc562818c5ee4ce9-0">
            Det är också intressant att höra Johnny Ahlqvist dra slutsatserna
            av att den positiva utvecklingen bröts vid årsskiftet. Han ser
            inte något som helst samband mellan de kraftigt höjda löneskatterna
            och alla återställarna på arbetsrättens område. Jag ser däremot
            ett ganska tydligt samband.
          </note>
          <note xml:id="i-da17876357a5dd07-0">
            Anf. 111 JOHNNY AHLQVIST (s) replik
          </note>
          <note xml:id="i-586189dfec7cd0ce-0">
            Fru talman! Jag beklagar om Elving Andersson är trött på att
            höra mig i debatterna. Vi kanske får göra så i framtiden att han
            och jag tar varannan debatt. Jag kan inte sätta mig över det demokratiska
            valet, där jag är vald till Sveriges riksdag fram till 1998. Det
            får
          </note>
          <note xml:id="i-d36c6beadde60cfd-0">
            Elving Andersson ha överseende med.
          </note>
          <note xml:id="i-f69a8a4528ee5ea8-0">
            Våra alternativ är redovisade i det betänkande som vi skall fatta
            beslut om här i dag. Betänkandet bygger på dem.
          </note>
          <note xml:id="i-4ccef00a2cc1319e-0">
            Jag har efterlyst ytterligare alternativ från Elving
          </note>
          <note xml:id="i-153b79511826c4d2-0">
            Andersson. Han hade ett förslag i sin motion, om ett personligt
            rekryteringsstöd. Det är vad Centern har presenterat, utöver det
            som finns i budgetpropositionen. Vi bygger våra arbetsmarknadspolitiska
            förslag på budgetpropositionen. Det kommer naturligtvis ytterligare
            förslag från den socialdemokratiska regeringen.
          </note>
          <note xml:id="i-744773d01ae26619-0">
            Jag säger till Elving Andersson som jag sade till
          </note>
          <note xml:id="i-100978e9fabba493-0">
            Hans Andersson: Vår politik har haft genomslag i ungefär tre
            månader. Det som annars gäller är tidigare fattade beslut. Jag
            tycker att även den socialdemokratiska regeringen skall få en
            rimlig möjlighet att lägga fram förslag och se vad som kommer
            att hända med sysselsättningspolitiken.
          </note>
          <note xml:id="i-399f58243e33fcd1-0">
            Jag påstår inte att det finns något samband mellan höjda skatter
            och bromsningen av arbetstillfällena. Jag bygger det på precis
            samma antagande som den borgerliga regeringen byggde sin ekonomiska
            politik på.
          </note>
          <note xml:id="i-37e63cac84aa0c66-0">
            Det var att sänkta arbetsgivaravgifter och sänkta skatter ger
            flera arbetstillfällen. Det gjorde de inte under den förra mandatperioden.
            Jag tycker att Elving
          </note>
          <note xml:id="i-67b0c9b300185dfa-0">
            Andersson skall vara litet försiktig, eftersom han tillhör det
            parti som hade arbetsmarknadsministerposten under den förra regeringsperioden.
          </note>
          <note xml:id="i-b50f2205a5816863-0">
            Anf. 112 BARBRO JOHANSSON (mp)
          </note>
          <note xml:id="i-95ed3d3a11b2b55b-4">
            replik
          </note>
          <note xml:id="i-c3e598bf1881876f-0">
            Fru talman! Jag tackar Johnny Ahlqvist för förståelsen för min
            framställning om att skapa en grön offentlig sektor med gröna
            jobb. Men jag vill bara fråga hur man kombinerar detta med höjda
            arbetsgivaravgifter, som Socialdemokraterna införde tillsammans
            med Vänsterpartiet i januari i år. Vi ville införa en skatteväxling,
            med sänkta arbetsgivaravgifter, för att stimulera bl.a. gröna
            jobb och för att få fram en energi- och miljövänlig produktion.
          </note>
          <note xml:id="i-711675965b15da46-0">
            Jag vill också höra hur Johnny Ahlqvist ställer sig till en arbetstidsförkortning,
            som jag pratade om. Det skulle ge 130 000 nya jobb, som säkert
            skulle vara välkomna, när arbetslösheten är så hög. Vi vet att
            det skulle ge besparingar i form av mindre arbetsskador och mindre
            sjukskrivningar. Jag har tidigare pratat om byggbranschen och
            att en arbetstidsförkortning skulle hjälpa till att minska arbetsskadorna.
            Vi vet att belastningsskadorna, bl.a. i byggbranschen, utgör 74
            %
          </note>
          <note xml:id="i-2286499b5bc1a58c-0">
            av antalet registrerade sjukskrivningar.
          </note>
          <note xml:id="i-8b4c76d135510efd-0">
            Anf. 113 JOHNNY AHLQVIST (s) replik
          </note>
          <note xml:id="i-7c2294908ff23b2c-0">
            Fru talman! När det gäller de höjda arbetsgivaravgifterna, återställde
            vi dem till den nivå som vi tyckte var rimlig.
          </note>
          <note xml:id="i-ea624e1d50abc0f1-0">
            Jag vet inte hur Miljöpartiet gör sina beräkningar om arbetstidsförkortningen.
            Jag förmodar att Miljöpartiet menar att löntagarna skall kompenseras
            för arbetstidsförkortningen med högre lön. När man läser
          </note>
          <note xml:id="i-1f5b80204abe776a-0">
            Miljöpartiets förslag verkar det som om det inte kostar någonting
            alls att genomföra arbetstidsförkortningen. Jag vill inte föregripa
            Arbetstidsutredningen, som skall titta på frågan om arbetstidsförkortning.
            Är
          </note>
          <note xml:id="i-2a945d856f04d605-0">
            Barbro Johanssons lösning att det är de människor som har de
            höga lönerna, de som kan klara detta, som skall få en arbetstidsförkortning?
            Jag tror inte att ett vårdbiträde med 8 000-10 000 kr i månaden
            kan undvara de 2 500 kr som en sänkning till den nivå ni föreslår
            skulle innebära.
          </note>
          <note xml:id="i-59d10ac262234bf0-0">
            Det skulle vara intressant om Miljöpartiet ville redovisa de
            positiva rapporterna från Europa om ett direkt samband mellan
            förkortad arbetstid och fler arbetstillfällen. Jag har inte kunnat
            hitta de rapporterna, varken från Tyskland eller från Frankrike,
            som tidigare åberopats.
          </note>
          <note xml:id="i-1f2ebd65beaa31ce-0">
            Anf. 114 BARBRO JOHANSSON (mp)
          </note>
          <note xml:id="i-95ed3d3a11b2b55b-5">
            replik
          </note>
          <note xml:id="i-962c6b74acc82f1f-0">
            Fru talman! När det gäller beräkningen av de
          </note>
          <note xml:id="i-4d0848529301d457-0">
            130 000 nya jobben, har vi beräknat att ungefär en tredjedel
            av den frilagda tiden skall ge nya jobb. Det är inte så att vi
            har räknat med 100 % täckning, därför att det skulle bli tre gånger
            så mycket.
          </note>
          <note xml:id="i-aff7a0178d020189-0">
            Vi vet att det har gjorts försök med arbetstidsförkortning bland
            offentliganställda, bl.a. i Kiruna och
          </note>
          <note xml:id="i-51d99283a472bd61-0">
            Södertälje. Det är huvudsakligen kvinnor med låga löner som arbetar
            där. På Södertälje lasarett och även i Kiruna har man sett att
            sjukskrivningarna har minskat. Försöken har gjorts inom befintlig
            budget, så man har verkligen lyckats.
          </note>
          <note xml:id="i-cea71c4196dd627c-0">
            När jag pratar om hur man skall finansiera detta, menar jag att
            det naturligtvis är arbetsmarknadens parter som måste komma överens
            om hur detta skall betalas.
          </note>
          <note xml:id="i-ff049e3a92baa6eb-0">
            Anf. 115 JOHNNY AHLQVIST (s) replik
          </note>
          <note xml:id="i-5c0730fdeb187996-0">
            Fru talman! Skall jag då tolka Miljöpartiets förslag så att Sveriges
            riksdag skall fatta beslut om en generell arbetstidsförkortning
            men att frågan om hur man skall överleva därefter överlämnas åt
            arbetsmarknadens parter? Det är ett nytt sätt att diskutera politik
            i kammaren.
          </note>
          <note xml:id="i-26197dd2169c55cf-0">
            Jag har ännu inte sett någon utvärdering från Kiruna. Enligt
            direktiven skall den arbetstidsutredning som vi har tillsatt titta
            på detta, på de tyska exemplen och på de förslag om arbetstidsförkortning
            som Metall i Sverige har. Skillnaden är att Barbro Johansson kräver
            att vi genom beslut här i kammaren, vid omröstningen om betänkandet
            i morgon, skall säga att vi förkortar arbetstiden. Jag har inte
            tillräckligt bra underlag för att föreslå det direkt här, men
            det är vad
          </note>
          <note xml:id="i-e2d846d8b5d9cf4b-0">
            Miljöpartiet kräver.
          </note>
          <note xml:id="i-c3ed943201c8f5ba-0">
            Anf. 116 DAN ERICSSON (kds) replik
          </note>
          <note xml:id="i-c3ad4ab3e79291c9-0">
            Fru talman! Jag reagerade när Johnny Ahlqvist i sitt anförande
            talade om att man nu höll på att städa upp efter de tidigare regeringsåren.
            Det var just den attityden som jag ville att vi skulle komma bort
            från i den här debatten.
          </note>
          <note xml:id="i-31a52434668a8063-0">
            Alla vet ju att ansvaret för vad som har hänt under de senaste
            åren, för den situation som vi har i dag när det gäller både den
            ekonomiska politiken och arbetslösheten, får spridas ut över ett
            antal tidigare år, både under 70- och under 80-talet, på de regeringar
            som då hade ansvaret. Varför inte erkänna att allt man gjorde
            på den tiden kanske inte var så lyckat? Varför inte försöka ta
            ett ansvar också för detta? Det var också under 1991, då Socialdemokraterna
            till största delen hade regeringsansvaret, som kurvorna verkligen
            stack i väg åt fel håll på alla punkter.
          </note>
          <note xml:id="i-05798bc0c25e6756-0">
            Det är just attityden att socialdemokratin står för allt rätt,
            medan övriga gör allt fel, som vi måste komma bort från, om vi
            skall försöka finna de gemensamma lösningarna.
          </note>
          <note xml:id="i-060130b53cc6c4a6-0">
            Varför inte försöka bryta sig ur retoriken och diskutera dagens
            situation och vad vi kan göra tillsammans? Varför inte ta upp
            just ungdomsintroduktionen, som redan har diskuterats i ett replikskifte?
            Vi kan ju redan börja skönja facit, dvs. att det här inte är så
            lyckat. Det kan göra att vi förvärrar situationen för ungdomar.
            Varför inte ta möjligheten att säga att det här inte var så bra
            och att vi skall gå tillbaka eller utveckla tidigare system? Varför
            inte ha en sådan attityd, Johnny Ahlqvist?
          </note>
          <note xml:id="i-a95728dd65de6a04-0">
            Anf. 117 JOHNNY AHLQVIST (s) replik
          </note>
          <note xml:id="i-9d5ae4283dde19b1-0">
            Fru talman! Vi förde många debatter om ungdomsintroduktionen,
            som var vårt alternativ även under den förra mandatperioden. Jag
            uppfattade då inga signaler om att man var beredd att vidareutveckla
            ungdomspraktiken, som var ert alternativ till anställning, så
            att ungdomarna där skulle få samma skydd som övriga löntagare.
            Det är därför som vi lägger fram förslaget om ungdomsintroduktionen.
            Där gör man inte ungdomarna rättslösa, som man faktiskt gör inom
            ungdomspraktiken.
          </note>
          <note xml:id="i-b0ad93b2adcc718b-0">
            Det är kanske dumt att hänga upp sig på uppstädningen efter den
            borgerliga regeringen, men det är bara att konstatera att arbetslösheten
            när vi lämnade regeringsmakten ifrån oss var 2 % men att det faktiskt
            var ett något högre tal när vi kom tillbaka.
          </note>
          <note xml:id="i-fb7d4e140fafbe39-0">
            Jag kan inte säga annat än att vi får ta på oss en del av ansvaret
            för 80-talet. Dan Ericsson gick ända tillbaka till 70-talet, då
            en borgerlig regering styrde och ställde i landet. Det är lätt
            att säga att det var vår politik under 80-talet som skapade problemen,
            men jag satt här i riksdagen även under 80-talet, och jag kan
            inte komma ihåg att det när vi försökte genomföra de nödvändiga
            åtstramningarna fanns stöd från några av de övriga partier som
            är representerade i kammaren i dag.
          </note>
          <note xml:id="i-33d52d0872f4f655-0">
            Anf. 118 DAN ERICSSON (kds) replik
          </note>
          <note xml:id="i-063fb4ef87983de6-0">
            Fru talman! Johnny Ahlqvist talar om att ungdomarna är rättslösa
            i ungdomspraktiken. Jag tycker att det är litet vårdslöst. Varje
            system eller åtgärd kan naturligtvis missbrukas på något sätt,
            men ungdomspraktiken har ändå medfört att vi har tiotusentals
            ungdomar i sysselsättning, och den har också i många fall lett
            till fasta anställningar. Det var ett bra och etablerat system,
            som nu dessvärre avvecklas till förmån för något som enligt vad
            vi kan se i dag inte har blivit vad regeringen räknar med. Jag
            menar att man då måste ha förmåga att ompröva sina ställningstaganden.
          </note>
          <note xml:id="i-9a173c2956a49733-0">
            Kristdemokraterna har väl vidare,Johnny Ahlqvist, inte något
            större ansvar för de beslut som togs här i riksdagen under 70-
            och 80-talen. Då fanns vi inte här som enskilt parti och i form
            av en riksdagsgrupp. Jag skulle alltså kunna friskriva oss helt
            från detta, men det är inte så den politiska debatten inför framtiden
            skall föras i dag, utan vi måste se till dagens problem och på
            vilka punkter vi skall kunna komma överens för att skapa ett större
            förtroende, ute på marknaden och ute bland folk, för den politik
            som bedrivs. Jag tror att det är det som är väsentligt i dag.
          </note>
          <note xml:id="i-a9830056f14fc19b-0">
            Anf. 119 JOHNNY AHLQVIST (s) replik
          </note>
          <note xml:id="i-42a140e62d166df9-0">
            Fru talman! Jag skall inte avvisa Dan Ericssons utsträckta hand.
            Jag tror nog att vi i utskottsarbetet även under våren och resten
            av den här mandatperioden kommer att hitta konstruktiva lösningar
            för en så långt som möjligt aktiv och bra arbetsmarknadspolitik.
          </note>
          <note xml:id="i-1dfabd6f2661abbb-0">
            Anf. 120 Arbetsmarknadsminister ANDERS
          </note>
          <note xml:id="i-0e001fccc32d45e6-0">
            SUNDSTRÖM (s)
          </note>
          <note xml:id="i-4d4ee6d149468613-0">
            Fru talman! Ärade riksdagsledamöter! Jag har lyssnat på den diskussion
            som har förts, och jag har stor respekt för det arbete som arbetsmarknadsutskottet
            har lagt ned på att gå igenom regeringens proposition, för att
            samla ett så brett stöd som möjligt i riksdagen för de åtgärder
            som denna sedan skall bestämma sig för.
          </note>
          <note xml:id="i-9fa1f469842c34d0-0">
            Jag tänker i mitt anförande säga något om framtiden, men jag
            skulle först vilja säga att när den nya regeringen tillträdde
            i oktober månad 1994 var läget i
          </note>
          <note xml:id="i-db6e29e9913311f1-0">
            Sverige rätt bekymmersamt. Vi hade en massarbetslöshet och en
            gigantisk och snabbt växande statsskuld.
          </note>
          <note xml:id="i-f309205fdd94cdc6-0">
            Underskottet i statens finansiella sparande uppgick
          </note>
          <note xml:id="i-bf983f5dbe793ea5-0">
            1993 till 237 miljarder kronor - 237 miljarder! Kanslihusets
            prognoser pekade på ett liknande budgetunderskott och upplåningsbehov
            för 1994.
          </note>
          <note xml:id="i-39ec02822973d837-0">
            Detta var de två arbetsuppgifter som regeringen och även den
            nya riksdagen hade att ge sig i kast med.
          </note>
          <note xml:id="i-8baa2cb43d5d4f86-0">
            Ansvaret för att det såg ut på det här sättet vilade mycket tungt
            på alla de ledamöter i riksdagen som fram till dess hade haft
            möjlighet att påverka både arbetslösheten och statsskulden. Det
            var utgångsläget för vårt arbete.
          </note>
          <note xml:id="i-3e4e1672da3a9df7-0">
            Vi har gjort en del, ofta i mycket bred enighet i
          </note>
          <note xml:id="i-0f423d96632682ac-0">
            Sveriges riksdag, med ordentliga majoriteter. De beslut som har
            tagits av riksdagen och som är på väg genom riksdagen pekar enligt
            Konjunkturinstitutets bedömning på att vi från ett utgångsläge
            med ett budgetunderskott om ca 240 miljarder kronor kommer att
            gå ned till under 100 miljarder, i storleksordningen 96
          </note>
          <note xml:id="i-30120c4a3c2e56b0-0">
            miljarder år 1996.
          </note>
          <note xml:id="i-8decc3693ab1e35c-0">
            Detta är ingen idealisk situation. Vi har fortfarande ett upplåningsbehov
            om nästan 100 miljarder, men jag tycker ändå att alla ni som sitter
            i parlamentet kan säga att vi har åstadkommit något under de gångna
            fem, sex månaderna. Vi har gått från ett underskott om 240 miljarder
            till ett underskott om 96 miljarder.
          </note>
          <note xml:id="i-9d3e8e91d162f180-0">
            Det är ingen liten arbetsinsats som Sveriges riksdag har gjort
            under dessa månader.
          </note>
          <note xml:id="i-61ed88ef798081f3-0">
            På samma sätt kan man säga om arbetslösheten.
          </note>
          <note xml:id="i-088078e627527471-0">
            Den var i utgångsläget i storleksordningen 13 - 14 %, och den
            kommer 1996 att vara alldeles för hög men kommer att ha minskat
            lika snabbt som den minskade under de bästa åren på 80-talet.
            Det är den kraftigaste sysselsättningsökning som vi har haft under
            någon period på mycket länge. Detta har riksdagen kunnat ena sig
            om. Förhoppningsvis är det också ett resultat av det som regeringen
            har försökt föra fram till riksdagen och fått dennas stöd för.
          </note>
          <note xml:id="i-65ce782ce68023c1-0">
            Jag vill ändå säga att vi fortfarande har en mycket lång väg
            kvar. Vi har gjort en del under dessa månader med budgetunderskottet
            och arbetslösheten, men vi har långt kvar, och läget är fortfarande
            väldigt allvarligt. Vi har en svår uppgift.
          </note>
          <note xml:id="i-db90fe81e4db0cc3-0">
            Det hör till att alla skall berätta om det svåra och besvärliga.
            Jag tänker också säga någonting om det ljusa och hoppfulla. Det
            finns mycket viktiga inslag som ändå går åt rätt håll, och jag
            tycker att vi skall lyfta fram dem just i dag.
          </note>
          <note xml:id="i-0950cdc544917420-0">
            Bytesbalansen visar ett enormt överskott. Enligt
          </note>
          <note xml:id="i-a15381efde6ef54f-0">
            Konjunkturinstitutets bedömning kommer bytesbalansen för 1995
            och 1996 att ge ett överskott om 112 700
          </note>
          <note xml:id="i-2e4ddea0a68caf8a-0">
            miljoner kronor. Sverige säljer för mycket mer än vi vad vi köper
            för. Från att ha haft en bytesbalans på ungefär noll har vi nu
            en mycket stark bytesbalans.
          </note>
          <note xml:id="i-1524f709ba2929a8-0">
            Sverige lever inte på lån. Vårt land är i dag en kapitalexporterande
            nation.
          </note>
          <note xml:id="i-be01f8a30061bbbe-0">
            Däremot har vi fortfarande en obalans mellan den privata och
            den offentliga sektorn. Vi har ett stort och allvarligt underskott
            i den offentliga sektorn men samtidigt ett ännu större sparande
            i den privata sektorn. Det gäller nu att se till att denna sparvilja
            omvandlas till en vilja att investera. Även därvidlag finns mycket
            tydliga positiva signaler.
          </note>
          <note xml:id="i-16f01ee80cc763b4-0">
            Enligt den senaste prognosen för industriinvesteringarna beräknas
            dessa i år stiga med 35 %. I basindustrin väntas investeringarna
            öka med 60 % under
          </note>
          <note xml:id="i-2407c88ca1323972-0">
            1995. Sammantaget beräknas investeringarna i Sverige under 1995
            stiga med 11½ % och fortsätta med nästan samma volymökning också
            under 1996.
          </note>
          <note xml:id="i-b2ec3e4ca89eb9b6-0">
            Sverige är också starkt rustat när det gäller det nya samhälle
            som växer fram. Den nya teknologi som nu får sitt genombrott i
            världen ligger långt framme i
          </note>
          <note xml:id="i-260de6202b7b8a85-0">
            Sverige. En internationell studie som nyligen presenterades i
            Financial Times visade att IT-
          </note>
          <note xml:id="i-c2ff51bca46686de-0">
            investeringarna i Sverige uppgår till 2,76 % av bruttonationalprodukten.
            Det är långt mer än EU-
          </note>
          <note xml:id="i-2246afe202e90002-0">
            genomsnittet, och Sverige ligger faktiskt i topp i världen när
            det gäller investeringar i informationsteknik.
          </note>
          <note xml:id="i-37bbaa6d76b02098-0">
            Också när det gäller infrastrukturen i stort ligger vi långt
            framme. Enligt de senaste undersökningarna rörande vad som kallas
            företagsrelevant infrastruktur är vi i det avseendet på ledarplats
            i Europa.
          </note>
          <note xml:id="i-8a02adf41b439fd1-0">
            Vi har också trots stora besparingar i statsbudgeten fortfarande
            ett välfärdssamhälle som vi kan känna oss stolta över. De amerikanska
            ekonomer som dömde ut arbetsmarknadspolitiken som en dyrbar lyx
            hade innan de kom fram till den slutsatsen ändå på vägen tvingats
            konstatera, att denna dyrbara lyx hade gjort att Sverige var en
            allmänt erkänd välfärdsstat och att dess kanske främsta bedrift
            är att den har avskaffat fattigdomen i Sverige.
          </note>
          <note xml:id="i-29cf05f5b71a7eef-0">
            Om arbetsmarknadspolitiken sade dessa arbetsmarknadsekonomer
            att vad som är unikt i ett internationellt perspektiv, och särskilt
            i jämförelse med
          </note>
          <note xml:id="i-cf38916d7774c82c-0">
            USA, är att en så stor del av välfärdsstatens förmåner är betingade
            av arbetsinsatser. De såg kopplingen mellan välfärdsstatens knytning
            till arbetsinsatsen och möjligheten att avskaffa fattigdomen,
            som inget annat land hade lyckats med på det sätt som Sverige
            hade åstadkommit.
          </note>
          <note xml:id="i-c4fa27651f30bbb5-0">
            Ibland har debatten skymts av deras kritik, nämligen när de fallit
            in i de gamla värderingarna. Men när de i analysen funderade över
            hur det såg ut för Sverige sade ändå dessa ekonomer att vi avskaffade
            fattigdomen. Orsaken var att vi hade en stark koppling mellan
            välfärdssystemets försäkringslösningar och arbetslinjen. Det var
            den starka koppling som vi hade.
          </note>
          <note xml:id="i-bdf7634e31f5c59e-0">
            Arbetslinjen är alltså central, och den har gett Sverige stora
            sociala fördelar.
          </note>
          <note xml:id="i-a289f478e93f9354-0">
            Hur ser det då ut då det gäller sysselsättningen?
          </note>
          <note xml:id="i-8b6b05dd7ec07eca-0">
            Som jag sade inledningsvis så ökar sysselsättningen kraftigt.
            Ungefär 75 000 jobb har tillkommit under det senaste året, men
            fortfarande är arbetslösheten mycket hög. Enligt den senaste arbetskraftsundersökningen
            står drygt en halv miljon människor fortfarande utanför den ordinarie
            arbetsmarknaden.
          </note>
          <note xml:id="i-3b70df5062c8e0dc-0">
            Det är långt kvar till att blåsa faran över när det gäller budgetunderskottet,
            och i samma situation är vi när det gäller arbetslösheten. Dagens
            debatt här i kammaren handlar ju om arbetsmarknadspolitiken och
            det behandlingsprogram mot arbetslösheten som regeringen har lagt
            fram.
          </note>
          <note xml:id="i-5c8edf20a901a5b1-0">
            Vad vi har presenterat i det handlingsprogrammet är en gradvis
            omläggning av den aktiva arbetsmarknadspolitiken, en stark koppling
            till just det som de amerikanska ekonomerna berömde oss för: den
            starka kopplingen mellan arbetslinjen och välfärdssystemet.
          </note>
          <note xml:id="i-e14b19bf35ffd89e-0">
            Där ligger också idén om att vi med en stark koppling mellan
            välfärdssystemet och arbetslinjen snabbare åstadkommer ekonomisk
            tillväxt.
          </note>
          <note xml:id="i-2f200b64d4ffcec4-0">
            I "En nation i arbete" säger vi att arbetslöshetsbekämpningen
            inte bara är en fråga för arbetsmarknadsministern - och för delen
            också för arbetsmarknadsutskottet i riksdagen - utan också för
            hela parlamentet, liksom för hela regeringen. Alla politikområden
            måste involveras i arbetslöshetsbekämpningen.
          </note>
          <note xml:id="i-f7839ebd17265353-0">
            Därför tycker jag att det är viktigt att säga att det är naturligt
            för oss att arbetslöshetsbekämpningen skall vara en betydande
            del av den ekonomiska politiken, som skall handla om arbetslöshetsbekämpning.
          </note>
          <note xml:id="i-165d44fc0961794e-0">
            På samma sätt skall näringspolitiken syfta till minskad arbetslöshet.
            Även investeringarna, satsningen på utbildning och skattepolitiken
            skall dra åt samma håll.
          </note>
          <note xml:id="i-b160a17d341f42a0-0">
            Det är i förvissningen om att endast en samlad politik mot arbetslösheten
            kan ge resultat som regeringen har samlats kring detta program.
            Därför tycker jag att det finns anledning att säga några ord om
            den aktiva arbetsmarknadspolitiken, som under de senaste månaderna
            har ifrågasatts av ett antal debattörer. Det gäller då den aktiva
            arbetsmarknadspolitik som har gjort att Sverige avskaffat fattigdomen
            och som har inneburit just att vi har en mycket hård och stark
            koppling mellan välfärdssystemet och arbetslinjen.
          </note>
          <note xml:id="i-2b974581ead9ae0e-0">
            Några delar har blivit hårt kritiserade. Arbetsmarknadsutbildningen
            är en sådan del. För mig framstår det som orimligt att arbetsmarknadsutbildningen
            inte skulle vara en väsentlig del av arbetsmarknadspolitiken.
            Jag tycker att det finns mycket som stödjer den uppfattningen.
          </note>
          <note xml:id="i-3d9e0f34daf58257-0">
            För 15 år sedan kunde en person som saknade speciell kompetens
            söka hälften av de lediga jobben. I
          </note>
          <note xml:id="i-6eaf613814aceb02-0">
            dag är motsvarande siffra så låg som 7 %. Det är klart att vi
            behöver arbetsmarknadsutbildningen för att kunna ge de människor
            som saknar ett riktigt jobb en chans att komma tillbaka. Arbetsmarknadsutbildningen
            behövs för övrigt av många skäl.
          </note>
          <note xml:id="i-bdcc016a7a65c24d-0">
            En annan sak som kritiserats är nivåerna i arbetslöshetsersättningen.
            Man säger att de är för höga och att människor passiviseras. Där
            har man fel. Just därför att vi i Sverige har en så stark koppling
            till inkomsten för att klara en bra sjukförsäkring, pension och
            arbetslöshetsförsäkring har vi en enorm drivkraft när det gäller
            att söka sig tillbaka till ett jobb. Regeringen har lagt ner tid
            och kraft just på att stärka arbetslinjen i alla de här försäkringssystemen
            under de månader som vi har jobbat.
          </note>
          <note xml:id="i-8d8fe8bb2bcaf4c4-0">
            Vi har alltså en mycket starkare koppling till jobbet när det
            gäller pensionerna. Vi får det när det gäller sjukförsäkringen,
            och genom det program som riksdagen nu tar ställning till får
            vi också en starkare knytning till arbetslinjen i arbetslöshetsförsäkringen.
          </note>
          <note xml:id="i-3af8762604256b76-0">
            Det är viktigt att framhålla detta.
          </note>
          <note xml:id="i-eed70f22520b66b7-0">
            Sammantaget kan jag säga att den här typen av aktiv arbetsmarknadspolitik
            också förhindrar att människor länge står utan ett riktigt jobb.
          </note>
          <note xml:id="i-9f887138c92efa93-0">
            Jag uppskattar den breda uppslutning som ändå finns i riksdagen
            kring den aktiva arbetsmarknadspolitiken. Det är viktigt att vi
            är många som sluter upp kring denna och att vi alla engagerar
            oss för att bekämpa arbetslösheten. Faran finns nämligen just
            nu när konjunkturen vänder uppåt att de som har jobb inte längre
            känner sig engagerade i att bekämpa arbetslösheten. Varslen är
            nu på rekordlåg nivå, och hoten för dem som är i arbete är just
            nu mycket mindre än vad de var när varslen var mycket omfattande.
          </note>
          <note xml:id="i-31b2e0ff567b05b8-0">
            Därför kan det också hända att solidariteten urholkas.
          </note>
          <note xml:id="i-377f02f940db1a7b-0">
            Jag ser dock inte att det är på det sättet, för det finns en
            bred uppslutning i parlamentet bakom just denna idé. Det är jag
            väldigt glad över.
          </note>
          <note xml:id="i-295500d1d8c526d1-0">
            Med detta vill jag avslutningsvis säga att den aktiva arbetsmarknadspolitiken
            är, som jag ser saken, en förutsättning för att Sverige skall
            kunna behålla en hög ekonomisk tillväxt och förhindra att vi i
            vårt land får en grupp fattiga som slås ut.
          </note>
          <note xml:id="i-2cf66d6074a74098-0">
            Anf. 121 PER UNCKEL (m) replik
          </note>
          <note xml:id="i-dbcc9f29d468e12e-0">
            Herr talman! Jag kan inte låta bli att säga att det när jag lyssnar
            på arbetsmarknadsministern känns litet overkligt. I dag har långräntan
            överskridit 11 %. Vi ligger på ett ecuindex på över 1,30.
          </note>
          <note xml:id="i-8ecffaeb362bdbb8-0">
            Alla vet att detta beror på att omgivningen nu har ledsnat på
            vad regeringen gör. Inte minst har man tröttnat på Anders Sundströms
            fögderi. Vad gör Anders Sundström i det läget? Jo, han säger att
            det finns väldigt mycket positivt att ta fasta på. Jag håller
            med
          </note>
          <note xml:id="i-2136260385138ba6-0">
            Anders Sundström om detta, men jag tror att alla de som nu underkänt
            vad regeringen gjort hade väntat sig att Anders Sundström skulle
            säga vad regeringen skall göra för att få ned räntan.
          </note>
          <note xml:id="i-8c28877b56684163-0">
            För varje dag långräntan ligger på den nivå där den ligger slås
            nya arbetstillfällen ut.
          </note>
          <note xml:id="i-0274a24eb5a9a2ba-0">
            För varje dag långräntan ligger där den ligger brakar regeringens
            budgetprognoser genom alla tänkbara tak.
          </note>
          <note xml:id="i-4731269c8eecd69e-0">
            För varje dag långräntan ligger där den ligger undergrävs våra
            möjligheter att hålla sysselsättningen uppe i det ögonblick konjunkturen
            ofrånkomligen vänder neråt.
          </note>
          <note xml:id="i-dda64509dd22a44f-0">
            Arbetsmarknadsministern är skyldig oss ett svar på frågan om
            vad regeringen gör nu. Det som regeringen presenterade i januari
            ägnar ju marknaden timme efter timme åt att försöka upplysa regeringen
            om att den inte längre har förtroende för.
          </note>
          <note xml:id="i-436b4461df5fee6d-0">
            Anders Sundström citerar, som ett svagt litet halmstrå, amerikanska
            och andra rapporter där man har värderat hans fögderi. Det slår
            en med viss häpnad hur ensidigt Anders Sundström läser den kritik
            som riktas mot honom. Varje del av de rapporter som säger att
            det finns någonting i det socialdemokratiska förgångna som vi
            har förståelse för ropar arbetsmarknadsministern hurra och citerar
            det i all oändlighet.
          </note>
          <note xml:id="i-1dfaec97bf8ff5cb-0">
            Men de slutsatser som säger att denna politik inte längre fungerar
            förtränger Anders Sundström.
          </note>
          <note xml:id="i-75fbeea4de45fcb8-0">
            Anders Sundström är skyldig oss ett svar på frågan: Vad tänker
            regeringen göra nu för att ge de människor nytt hopp som i dag
            är drabbade av arbetslösheten?
          </note>
          <note xml:id="i-65a36a0568d40b30-0">
            Anf. 122 Arbetsmarknadsminister ANDERS
          </note>
          <note xml:id="i-0e001fccc32d45e6-1">
            SUNDSTRÖM (s)
          </note>
          <note xml:id="i-6d39155dd7a73ceb-0">
            Herr talman! Det är inget fel på Per Unckels retorik.
          </note>
          <note xml:id="i-8a61fd7757f195f0-0">
            Jag tänkte tala om dagsläget, men först måste vi titta tillbaka.
            Under den tid Per Unckel satt med i regeringen fördubblades statsskulden.
            Arbetslösheten tredubblades, långtidsarbetslösheten femdubblades
            och budgetunderskottet sexdubblades. Marknaden gillade naturligtvis
            inte detta.
          </note>
          <note xml:id="i-5d3527e1aa5ff696-0">
            Under de månader som vi har varit i regeringställning har vi
            tillsammans med parlamentet åstadkommit åtgärder som förstärker
            statsbudgeten. Budgetunderskottet minskar från i storleksordningen
            240
          </note>
          <note xml:id="i-f48188bee3b10305-0">
            miljarder till under 100 miljarder.
          </note>
          <note xml:id="i-c895a646e9359409-0">
            Det behövs ingen större pedagogisk talang för att beskriva skillnaden
            i färdriktning mellan det vi gör och det ni gjorde. Arbetslösheten
            går nu ner. När det gäller statsbudgetunderskottet blir det en
            förbättring.
          </note>
          <note xml:id="i-49142a1dd10d8868-0">
            Det här är vad vi gör. Men sedan är frågan om det vi gör är tillräckligt.
          </note>
          <note xml:id="i-d8f23880d59f7922-0">
            Att söka råd hos Per Unckel, som under sin period i regeringen
            lyckades med konststycket att sexdubbla budgetunderskottet, tror
            jag inte är speciellt klokt.
          </note>
          <note xml:id="i-60936e79f91cda6a-0">
            Att söka råd hos Per Unckel då det gäller arbetslöshetsbekämpning
            genom att ifrågasätta kollektivavtalet är heller inte en speciellt
            bra väg att vandra.
          </note>
          <note xml:id="i-be48cb6fe9694693-0">
            För vår del går det åt rätt håll. För er del gick det åt fel
            håll.
          </note>
          <note xml:id="i-7123e934b9c730c5-0">
            Anf. 123 PER UNCKEL (m) replik
          </note>
          <note xml:id="i-74d236dfbda3ec53-0">
            Herr talman! Jag börjar med att tacka arbetsmarknadsministern
            för berömmet av min retoriska förmåga. Jag är ledsen att jag inte
            kan säga samma sak om
          </note>
          <note xml:id="i-08d3fe0bb82faddd-0">
            Anders Sundströms förmåga att svara på frågor.
          </note>
          <note xml:id="i-d58e585c334b20c0-0">
            Anders Sundström beskrev vad som hände under de år som jag hade
            förmånen att sitta i regeringen.
          </note>
          <note xml:id="i-ba72ca2751097090-0">
            Han glömde att säga att arbetslösheten började öka och budgetunderskottet
            med denna långt innan moderaterna var i närheten av kanslihuset.
            Han glömde också att säga att vi vände ekonomin åt rätt håll våren
          </note>
          <note xml:id="i-24cebe3ed6e64bec-0">
            1994. Precis som Elving Andersson i ett tidigare replikskifte
            har påpekat har vi efter tre månaders socialdemokratisk skattehöjningspolitik
            fått erfara att det vände åt fel håll igen.
          </note>
          <note xml:id="i-88a9f3be3741604c-0">
            Anders Sundström har glömt att upplysa kammaren om att hans prognoser,
            dystra som de var från januari 1995, nu har blivit ännu dystrare
            i AMS vårprognos. Detta, Anders Sundström, är inte att vandra
            åt rätt håll.
          </note>
          <note xml:id="i-e9d23f969c27f4d3-0">
            De därute som bedömer vad regeringen gör behöver ett svar på
            vad regeringen skall göra nu. Anders
          </note>
          <note xml:id="i-10586ef69a25a0ba-0">
            Sundström behöver alls inte ta något råd från mig.
          </note>
          <note xml:id="i-ff3e10f375a477f1-0">
            Han får gärna ta politiken och kalla den sin egen. Han får egentligen
            ta vilken politik som helst, bara han kan visa att den leder till
            resultat och att människor kommer i arbete. Han kan inte bara
            sitta på statsrådsbänken och säga att saker och ting går åt rätt
            håll och att ljusningen finns bakom dörren, därför att marknaden
            därute har redan berättat hur den faktiskt bedömer det som Anders
            Sundström gör.
          </note>
          <note xml:id="i-e3484a6bca4eb7e0-0">
            Med Anders Sundströms egna prognoser skall
          </note>
          <note xml:id="i-ef5d841602a32d3b-0">
            10 % av svenska folket vara arbetslösa under 1998, om den prognosen
            nu till äventyrs skulle hålla. Vad är
          </note>
          <note xml:id="i-858dfb977f618730-0">
            Anders Sundströms besked till de människor som i det stora antal
            som de tio procenten representerar riskerar att förlora, det mest
            meningsfulla av allt, nämligen ett ordentligt arbete.
          </note>
          <note xml:id="i-db1874df019526e9-0">
            Vårt program finns i vår motion. Anders Sundström må tycka som
            han vill om det, men vi vet att den politiken kommer att fungera.
          </note>
          <note xml:id="i-06704918b69c1930-0">
            Anf. 124 Arbetsmarknadsminister ANDERS
          </note>
          <note xml:id="i-0e001fccc32d45e6-2">
            SUNDSTRÖM (s)
          </note>
          <note xml:id="i-57123cd772e6515b-0">
            Herr talman! Vi vet att den politiken kommer att fungera, sade
            Per Unckel. Ja, Per Unckel, var det inte den politiken ni bedrev,
            som ni visste skulle fungera.
          </note>
          <note xml:id="i-b622ac791664757f-0">
            Den politiken resulterade i en gigantisk statsskuld, en massarbetslöshet
            och en krona som vi var tvungna att släppa.
          </note>
          <note xml:id="i-d6d6d65c22fcd32f-0">
            Jag tror att vi alla skulle tjäna på att inte vara lika tvärsäkra
            som Per Unckel är, för sanningen är ju att det inte finns någon
            mirakelmedicin som på två månader, ett år eller två år återställer
            det som parlamentet försatt oss i, nämligen massarbetslöshet och
            gigantisk statsskuld.
          </note>
          <note xml:id="i-6db5071932c46133-0">
            Jag håller gärna med om att 10 % arbetslöshet,
          </note>
          <note xml:id="i-e1e87c44740ec02e-0">
            5 % öppen arbetslöshet och 5 % i åtgärder är alldeles för mycket.
            Jag håller gärna med om att det är helt oansvarigt att släppa
            i väg ett budgetunderskott till
          </note>
          <note xml:id="i-24a388f9ad2bb699-0">
            240 miljarder kronor. Men jag är samtidigt så realistisk att
            jag inser att det tar litet tid att rätta till det som blev galet.
            Hur lång tid det tar är svårt att veta. Det kommer att ta tid.
            Det kan gå fortare, och det kan ta längre tid.
          </note>
          <note xml:id="i-4be38c3192091818-0">
            AMS prognoser liksom för övrigt andra prognoser som har presenterats
            har alla ett gemensamt, att det blir bättre. Sysselsättningen
            ökar, budgetunderskottet minskar, investeringarna ökar, tillväxten
            kommer tillbaka efter att ha varit i ekonomisk tillbakagång.
          </note>
          <note xml:id="i-33b2bd59f51d6b6c-0">
            Låt oss resonera, Per Unckel, om vad vi kan göra för att få denna
            kraft att gå snabbare i stället för att leta oss tillbaka till
            den period då det gick åt fel håll.
          </note>
          <note xml:id="i-48857178a847b50d-0">
            Anf. 125 ELVING ANDERSSON (c) replik
          </note>
          <note xml:id="i-4e29858d29ac5556-0">
            Herr talman! Låt mig först instämma i ett par uttalanden som
            arbetsmarknadsministern gjorde i sitt inlägg, dels behovet av
            en helhetssyn - det är inte inom arbetsmarknadspolitiken som man
            främst skapar grunden för nya jobb - dels behovet av en aktiv
            arbetsmarknadspolitik. I de principiella inställningarna finns
            det ingen skillnad oss emellan. Däremot har vi olika uppfattningar
            om vilken väg man skall välja och hur vi skall tackla de konkreta
            sakfrågorna.
          </note>
          <note xml:id="i-2bc340ffd7827e29-0">
            Anders Sundström redovisar ett antal positiva trender i bytesbalansen,
            industriinvesteringarna osv.
          </note>
          <note xml:id="i-d66dd358e13df412-0">
            Det är naturligtvis viktigt att ta till vara de positiva strömningar
            som finns. Men dessa strömningar är ju inte resultatet av den
            socialdemokratiska regeringspolitiken, utan de började en ganska
            lång tid före regeringsskiftet. Det är resultatet av den förra
            regeringens politik på ett antal områden, som kritiserades mycket
            hårt och konsekvent av den dåvarande socialdemokratiska oppositionen.
          </note>
          <note xml:id="i-5475d8132bd37295-0">
            När vi sedan kommer över till arbetslösheten och de dystra prognoserna
            vill jag ställa en fråga till arbetsmarknadsministern, liknande
            den jag tidigare ställde till utskottets ordförande. Vad drar
            arbetsmarknadsministern för slutsatser av att den positiva trenden
            när det gäller sysselsättningen i vårt land nu har brutits och
            AMS i sin vårprognos har fått revidera de tidigare prognoserna?
            Vilka åtgärder är han beredd att vidta för att inte de mer dystra
            prognoserna som nu kommer skall förverkligas?
          </note>
          <note xml:id="i-f78a6b269906644c-0">
            Anf. 126 Arbetsmarknadsminister ANDERS
          </note>
          <note xml:id="i-0e001fccc32d45e6-3">
            SUNDSTRÖM (s)
          </note>
          <note xml:id="i-c13045308c45b051-0">
            Herr talman! När det gäller den förra regeringens insatser vill
            jag börja med att säga till Elving Andersson att den förra regeringen
            inte hade någon lätt arbetsuppgift. Men jag tycker ändå att jag
            kan vara kritisk på en punkt. Jag anser nämligen att den regeringen
            hanterade konjunktursituationen på ett dåligt sätt. Man försvårade
            konjunkturen i stället för att förbättra den. Det blev en onödigt
            djup konjunkturnedgång i Sverige. Det var ju det som skilde Sverige
            från många andra länder, och det tycker jag att det finns anledning
            att vara väldigt kritisk mot.
          </note>
          <note xml:id="i-c88bf8ee15b41a69-0">
            Sedan tycker jag att Elving Andersson, medvetet eller omedvetet,
            använder arbetslöshetsstatistiken på ett felaktigt sätt. Det är
            ju allmänt känt att det är kallt på vintern och varmt på sommaren
            i Sverige och att arbetslöshetstalen ökar på vintern och minskar
            på sommaren. Så har det varit under alla år. Även 1995
          </note>
          <note xml:id="i-60a95fa999fb86e4-0">
            inträffade denna fantastiska händelse. Men om man så att säga
            säsongsrensar arbetslöshetsstatistiken, finner man att sysselsättningen
            fortsätter att öka. Den ökar inte lika snabbt som vi bedömde under
            de senaste månaderna år 1994, vilket framför allt sammanhänger
            med att räntenivån fortfarande är alldeles för hög och att den
            naturligtvis bromsar sysselsättningsökningen.
          </note>
          <note xml:id="i-9c43100e908928b5-0">
            Men det är ändå en mycket stadig uppgång. Den reala ekonomin
            fungerar mycket bra. Investeringarna ökar kraftigt, bruttonationalprodukten
            växer, tillväxten i hela ekonomin är god och därmed sysselsättningsökningen.
            Det är viktigt att komma ihåg att det är på det sättet.
          </note>
          <note xml:id="i-d6863440b5f80127-0">
            Däremot skulle jag vilja säga till Elving Andersson att steget
            därifrån till att känna sig nöjd är väldigt långt.
          </note>
          <note xml:id="i-537aa73df5069f88-0">
            Anf. 127 ELVING ANDERSSON (c) replik
          </note>
          <note xml:id="i-b1b158147f8f4650-0">
            Herr talman! När det gäller vädret och temperaturen hade jag
            inte klart för mig att det var så mycket kallare i januari än
            i december, men det kanske är fallet. Men jag tvivlar på att det
            haft så stort genomslag i arbetsmarknadsstatistiken för de två
            månaderna.
          </note>
          <note xml:id="i-df64c4e7f92e24cb-0">
            Oavsett vilken statistik man läser visar de ett ganska tydligt
            trendbrott kring årsskiftet. Vi hade en relativt god ökning under
            hösten som planade ut.
          </note>
          <note xml:id="i-cea85963372c57d6-0">
            Någon statistik visar en svag minskning, medan någon visar en
            svag ökning. Men de visar ett ganska tydligt trendbrott. Jag tycker
            att arbetsmarknadsministern bör dra vissa slutsatser av statistiken
            liksom av AMS
          </note>
          <note xml:id="i-aa4cb34959237e24-0">
            vårprognos.
          </note>
          <note xml:id="i-fb032695f701f016-0">
            Nu säger Anders Sundström att han inte är nöjd med nivåerna.
            Därför hoppas jag att arbetsmarknadsministern använder sin återstående
            repliktid för att tala om för mig vad man skall göra, eftersom
            man inte är nöjd med de prognoser som man ser framför sig. Slutsatsen
            måste ju bli att man vidtar ett antal åtgärder.
          </note>
          <note xml:id="i-8ccb2a35f9172796-0">
            Jag har ju lyssnat på arbetsmarknadsministern tidigare. Tyvärr
            saknar jag i alla dessa diskussioner förslag till åtgärder för
            att inte massarbetslösheten i denna högkonjunktur skall cementeras
            fast på drygt
          </note>
          <note xml:id="i-86e967383c41ac99-0">
            10 % så att vi går in i nästa lågkonjunktur med samma höga nivå,
            för då blir situationen fullständigt oacceptabel.
          </note>
          <note xml:id="i-af443d6530793e9d-0">
            Jag vill avslutningsvis låna en replik ur en artikel i
          </note>
          <note xml:id="i-f38055b781b79e88-0">
            LO-tidningen den 27 januari i år. Arbetsmarknadsministern hade
            deltagit i ett möte i Småland, där han av den arbetslösa Ulrika
            Lundberg, som var besviken efter mötet, fick kommentaren: Han
            kommer bara med en massa tomma ord.
          </note>
          <note xml:id="i-d9ce75b914e3d7ff-0">
            Tyvärr tvingas jag erkänna att jag instämmer i Ulrika Lundbergs
            kommentar.
          </note>
          <note xml:id="i-b1b28020a199dc09-0">
            Anf. 128 Arbetsmarknadsminister ANDERS
          </note>
          <note xml:id="i-0e001fccc32d45e6-4">
            SUNDSTRÖM (s)
          </note>
          <note xml:id="i-4bff41d9a82951aa-0">
            Herr talman! Det är faktiskt så, Elving Andersson, att sysselsättningen
            varierar under året. Den är lägre under vinterhalvåret. Så har
            det varit under alla år under just dessa två månader. Det har
            Elving Andersson möjlighet att ta reda på, om han inte tror på
            vad jag säger. Sysselsättningen fortsätter alltså att öka, vilket
            är viktigt.
          </note>
          <note xml:id="i-1ad96754ace59e5d-0">
            Är jag nöjd med vad vi hittills har åstadkommit?
          </note>
          <note xml:id="i-02061f528a548afb-0">
            Ja, jag är nöjd med det vi har klarat av under de här månaderna.
            Men naturligtvis trodde ju ingen i regeringen att vi i mars-april
            1995 skulle kunna sätta oss med armarna i kors, luta oss tillbaka
            och säga att vi nu har åtgärdat arbetslöshetsproblemet och budgetunderskottet.
            Naturligtvis trodde vi inte det. Problemen var alldeles för stora
            för att dessa månader skulle räcka.
          </note>
          <note xml:id="i-83fd36095114b87e-0">
            Just nu jobbar vi med kompletteringspropositionen. Och i det
            sammanhanget är det självklart - och det vill jag gärna säga -
            att vi lyssnar på och tar intryck av de synpunkter som framförs
            här i parlamentet. I den mån vi finner dessa synpunkter riktiga
            kommer vi att ta till oss dem. Detta gäller också för den övriga
            arbetsmarknadspolitiska debatten.
          </note>
          <note xml:id="i-3bb513fb0c11877c-0">
            Det som gläder mig är ändå att det finns en mycket stor majoritet
            i Sveriges riksdag som argumenterar för en aktiv arbetsmarknadspolitik.
            Vi pratar om vilka åtgärder vi skall använda oss av, och det är
            positivt. Som tur är, är det en rätt liten grupp i parlamentet
            som argumenterar mot en aktiv arbetsmarknadspolitik. Den gruppen
            kommer jag inte att lyssna på när vi jobbar med kompletteringspropositionen.
          </note>
          <note xml:id="i-4f6b3a91a38fb78a-0">
            Anf. 129 ELVER JONSSON (fp) replik
          </note>
          <note xml:id="i-76c397a92cae9beb-0">
            Herr talman! Med tanke på hur det ser ut på arbetsmarknaden och
            de svårigheter som finns där skulle man egentligen bli ganska
            högröstad. Men arbetsmarknadsministern uppträdde ju så timitt
            och vänligt att man nästan kommer av sig när det gäller decibeltalen.
            Han talade om ljuspunkter, förhoppningar och annat, men han glömmer
            en del av verkligheten.
          </note>
          <note xml:id="i-b5d4cf3b54ccea34-0">
            Det är ganska intressant att lyssna på den terminologi som arbetsmarknadsministern
            använder. Han säger att arbetslösheten är mycket hög och att han
            har upptäckt en rad ljuspunkter. Strax före valet - siffrorna
            då och nu är ganska identiska - lät det att det rådde massarbetslöshet.
            Men tydligen väljer man att bedöma verkligheten olika beroende
            på de olika roller man har.
          </note>
          <note xml:id="i-ac6b78e1fadb3a86-0">
            Jag vill anknyta till det som arbetsmarknadsutskottets ordförande
            sade, att det gällde att välja väg. Min fråga blir då: Vilken
            väg väljer socialdemokraterna och regeringen?
          </note>
          <note xml:id="i-cb5e9e4f48455dc8-0">
            Det var mycket hoppfullt att arbetsmarknadsministern i sin senaste
            replik sade att man inför kompletteringspropositionen skall ta
            till vara det som har sagts i detta hus och som man finner värdefullt.
            Det finns en hel del i de reservationer som har avgivits i arbetsmarknadsutskottet
            som det finns anledning att ta fasta på. Man förordar bl.a. en
            mer socialt inriktad åtgärdsarsenal än vad regeringen hittills
            har föreslagit. Det skall inte vara exportindustrin - som man
            sade här för några veckor sedan - som skall få en extraskjuts,
            en verksamhet som går så oerhört bra att Anders Sundström talar
            om den i berömmande ordalag.
          </note>
          <note xml:id="i-38f17c1cd03e564d-0">
            Jag vill understryka det som arbetsmarknadsministern säger, att
            det inte handlar om att man skall ta itu med arbetslösheten bara
            i Arbetsmarknadsdepartementet och i arbetsmarknadsutskottet, utan
            det är en fråga som gäller alla politikerområden. Då är det bekymmersamt
            att regeringen på det ekonomiska området har tappat greppet och
            att statsministern nu bagatelliserar och bortförklarar. Jag tror
            att arbetsmarknadsministern och regeringen måste ta problemen
            på betydligt större allvar än vad man hittills har gjort.
          </note>
          <note xml:id="i-17b178c1cadfb6a2-0">
            Anf. 130 Arbetsmarknadsminister ANDERS
          </note>
          <note xml:id="i-0e001fccc32d45e6-5">
            SUNDSTRÖM (s)
          </note>
          <note xml:id="i-dcf867a6c09af4e0-0">
            Herr talman! Låt mig börja med att säga att statsministern redan
            i sitt installationstal inför riksdagen sade att den här regeringen
            skall vara en samarbetsregering. Efter de månader som har gått
            tycker jag mig kunna säga att det ändå finns ett sådant klimat
            här i riksdagen att det är möjligt att träffa uppgörelser med
            olika partier i en anda som präglas av samarbete och dialog.
          </note>
          <note xml:id="i-151aaf0e75d1e25a-0">
            Det är klart att en så viktig politiska fråga som arbetslöshetsbekämpningen
            kräver ju breda lösningar och starkt stöd i parlamentet. Jag vill
            återigen säga att jag uppfattar att det finns en väldigt bred
            uppslutning kring den aktiva arbetsmarknadspolitiken. Det är egentligen
            bara ett parti som mejslar sig ur på den punkten och som går emot
            den aktiva arbetsmarknadspolitiken.
          </note>
          <note xml:id="i-4e3d759f726a5195-0">
            Den andra stora politiska uppgiften att få ordning på ekonomin
            är starkt kopplad till möjligheten att bekämpa arbetslösheten.
            Regeringen har tillsammans med riksdagen - det har ju krävts samarbete
            med något riksdagsparti för att få igenom de stora delarna av
            den ekonomiska politiken - gjort ett fantastiskt jobb under de
            månader som har gått. Man har under denna korta tid ändå lyckats
            att förstärka statsbudgeten med ca 115 miljarder kronor. Det är
            en gigantisk arbetsinsats som riksdagen har gjort. Jag tycker
            att det finns anledning att vara stolt över den insatsen. Men
            den hade bara varit möjlig under förutsättning att det fanns ett
            samarbetsklimat. Vi är oerhört angelägna om att behålla det klimatet.
          </note>
          <note xml:id="i-0d2553ed4926e7c6-0">
            Anf. 131 ELVER JONSSON (fp) replik
          </note>
          <note xml:id="i-8d21add96f12f427-0">
            Herr talman! Återigen: Visst betyder det oerhört mycket hur det
            går med den ekonomiska politiken.
          </note>
          <note xml:id="i-9bfa0fec5e094a1f-0">
            Det är ju därför som det är så illavarslande att omvärlden nu
            har tappat mycket av den gamla tilltron till
          </note>
          <note xml:id="i-b0d4eab0f6b54f28-0">
            Sveriges möjligheter att häva sig ur den molndal som är så förödande.
            En procentenhets försämring innebär ett hårt slag mot räntekostnader
            och småhushyror och allt vad löntagarna nu har stora bekymmer
            med.
          </note>
          <note xml:id="i-7d844b0368d44177-0">
            Arbetsmarknadsministern sade att statsministern redan i sitt
            installationstal talade om en samarbetsregering. Vad det har blivit
            av detta finns det naturligtvis skilda synpunkter på. Men jag
            tror att det är olyckligt att man söker sig fram genom ett tuvhoppande
            och en politik som Ingvar Carlsson i opposition betecknade som
            à la carte-politik. Den politiken leder inte till fasthet, och
            då hjälper det varken med vänstergirar eller högersvängar. Det
            är därför som jag tidigare sagt att det behövs en samling mot
            mitten som är betydligt stabilare.
          </note>
          <note xml:id="i-e9e4a80d57cb15a7-0">
            Anders Sundström kommenterade inte det som jag sade om att arbetsmarknadspolitiken
            borde ha en mera socialt präglad inriktning, där vi ger mer pengar
            till dem som har det svårt på arbetsmarknaden och betydligt mindre
            till dem som har det välbeställt.
          </note>
          <note xml:id="i-2ff84d6753859017-0">
            När det gäller varslen bör Anders Sundström inte glömma bort
            att i oktober 1994 var antalet varsel rekordlågt till skillnad
            från oktober 1991, när Anders
          </note>
          <note xml:id="i-a1d5f57f7ff25d82-0">
            Sundströms partikamrater lämnade över ansvaret till den borgerliga
            regeringen. Då var antalet varsel rekordhögt, vilket tydde på
            att den politik som tidigare hade förts hade misslyckats.
          </note>
          <note xml:id="i-f1fec3461a4f0ffe-0">
            Vad vi nu behöver göra, utöver att driva en aktiv arbetsmarknadspolitik,
            är att här i riksdagen underlätta så att utvecklingen av räntorna
            dämpas, att kronan går upp och att de åskmoln som finns arbetsmarknadshimlen
            kan skingras.
          </note>
          <note xml:id="i-77a8809282fc662e-0">
            Anf. 132 Arbetsmarknadsminister ANDERS
          </note>
          <note xml:id="i-0e001fccc32d45e6-6">
            SUNDSTRÖM (s)
          </note>
          <note xml:id="i-35ca29aa1ccf9d6e-0">
            Herr talman! Jag vill börja med den avslutande frågan om socialt
            präglad arbetsmarknadspolitik.
          </note>
          <note xml:id="i-8042b1e273e515fd-0">
            Utifrån utskottsbehandlingen kan jag inte se att Folkpartiet
            skiljer sig från regeringen på den punkten.
          </note>
          <note xml:id="i-da91818428256d1c-0">
            Folkpartiet föreslår ett rekryteringsstöd som - om jag har uppfattat
            det rätt - skall vara väldigt generellt.
          </note>
          <note xml:id="i-3c2e5ace0a781f5d-0">
            Egentligen skall det vara mera generellt än det riktade anställningsstödet.
            Man ställer inga krav på långtidsarbetslöshet. Det är ett större
            ekonomiskt stöd som ger en väldig frihet. Jag kan inte se att
            vi där skiljer oss.
          </note>
          <note xml:id="i-262d7b1ac39e2577-0">
            Om vi skiljer oss på någon punkt är det att Folkpartiet har en
            mer generell subvention för nyanställning än vad regeringen har
            föreslagit.
          </note>
          <note xml:id="i-af2ed3cfb647deaa-0">
            Den andra frågan gäller den ekonomiska politiken.
          </note>
          <note xml:id="i-15db8fc56e9d81ac-0">
            Där kan man mäta resultat på olika sätt. Ett sätt är att mäta
            den reala ekonomin. Vad händer i verkligheten?
          </note>
          <note xml:id="i-1a6f1b375f85dfe5-0">
            Jo, i verkligheten presenteras prognoser som säger att inflationen
            blir mycket låg, lägre än de tidigare prognoserna angav. Budgetunderskottet
            blir mindre än vad man tidigare har presenterat. Tillväxten blir
            starkare. Investeringsökningarna i näringslivet blir snabbare
            än vad man tidigare redovisade.
          </note>
          <note xml:id="i-6bd1ad8e38bb9139-0">
            Sedan kan det hända att de som värderar dessa besked ändå inte
            är nöjda. De vill se en ännu bättre utveckling. Därför sätter
            de riskpremier på Sveriges valuta eller Sveriges räntor. Men faktum
            när det gäller den reala ekonomin är ju att utvecklingen går snabbare
            uppåt än vad som förutsågs bara för någon månad sedan.
          </note>
          <note xml:id="i-1ad6210f9d2d7b0a-0">
            Anf. 133 HANS ANDERSSON (v) replik
          </note>
          <note xml:id="i-9c9c335fa30e042d-0">
            Herr talman! Arbetsmarknadsministern sade i ett pressmeddelande
            att AMS hade intressanta förslag i sina nya äskanden. Eftersom
            dessa förslag är nästan identiska med Vänsterpartiets motionsförslag
            skulle det intressera mig att höra vilka delar som regeringen
            då tänker på.
          </note>
          <note xml:id="i-13d82645974573c6-0">
            Jag pläderade i mitt anförande för att vi måste ha ett större
            socialt ansvarstagande i arbetslivet från näringslivets sida.
            Jag tänker på att man måste anställa i stället för att folk jobbar
            övertid, på rehabiliteringen som släpar efter och på eftersläpande
            kompetensutveckling. Många har kommit med idéer som går i samma
            riktning. Har regeringen några riktigt förnyande idéer?
          </note>
          <note xml:id="i-07ea5a8d014cb6fa-0">
            Vi har lagt fram våra förslag. Vi är beredda att diskutera med
            många andra. Det måste till en revolution på arbetsmarknadens
            område av socialt ansvarstagande. Staten kan inte bara muta med
            bidrag.
          </note>
          <note xml:id="i-4527a947529f2c8e-0">
            Dessutom efterlyser jag förslag som drastiskt skulle nedbringa
            övertiden. Jag skulle vilja höra synpunkter på den vinstexplosion
            inom exportindustrin som förekommer och hur man skulle kunna dra
            nytta av dessa resurser genom ett aktivt utvecklande av näringslivet.
            Jag skulle vilja höra synpunkter när det gäller kommunsektorn,
            där man hotar att inte kunna ge jobb till speciellt kvinnor, något
            som skulle kunna bidra till att upprätthålla en god välfärd.
          </note>
          <note xml:id="i-1939a5ae7e36e653-0">
            Jag undrar över de investeringar som måste till för att få i
            gång den svenska hemmamarknaden. Det finns mycket att göra kring
            miljöomställning och energiomställning. Jag efterlyser alltså
            mer aktivitet. Jag tyckte kanske att arbetsmarknadsministerns
            inlägg inte bara var timitt. Jag skulle nästan vilja påstå att
            det var näst intill innehållslöst.
          </note>
          <note xml:id="i-7b92bd1593c38cd1-0">
            Anf. 134 Arbetsmarknadsminister ANDERS
          </note>
          <note xml:id="i-0e001fccc32d45e6-7">
            SUNDSTRÖM (s)
          </note>
          <note xml:id="i-cfec5af843487fff-0">
            Herr talman! Jag hade blivit förvånad om jag hade fått beröm
            av Hans Andersson - det var ju ett tag sedan.
          </note>
          <note xml:id="i-dd1f95fb4d16ecc4-0">
            Låt mig ta frågorna en efter en och försöka svara på dem. AMS
            budgetäskande bereder vi just nu i departementet inför kompletteringspropositionen.
            Det finns några synpunkter som jag tycker att det finns anledning
            att ta fasta på. En är att försöka att ha mer av målstyrning också
            i arbetsmarknadspolitiken, som ju genomförts inom många andra
            politikområden.
          </note>
          <note xml:id="i-1c248b7797e658f1-0">
            Den andra frågan gällde kompetens. Det är en fråga som framför
            allt skall hanteras av parterna. Samhället har ett ansvar för
            de arbetslösa och ungdomar, dem som inte fick en chans till en
            utbildning. Där satsar vi väldigt kraftfullt just nu. Vi slåss
            för det. Vi slåss mot de krafter som nu angriper den aktiva arbetsmarknadspolitiken.
            Men det behövs naturligtvis också i arbetslivet mer av kompetens.
            Där har Ulf
          </note>
          <note xml:id="i-138d767805c0b0b4-0">
            Westerberg på regeringens uppdrag kommit med ett förslag i anledning
            av det EU-stöd som kommer att utgå till Sverige.
          </note>
          <note xml:id="i-8667081fb0126550-0">
            I övrigt vill jag säga att vi för diskussioner med parterna på
            arbetsmarknaden om hur vi skall gå till väga när det gäller satsningar
            för dem som inte kommer i åtnjutande av kompetensen i företagen
            därför att de inte är tillräckligt starka.
          </note>
          <note xml:id="i-89523678dfc3c3c2-0">
            Den tredje frågan handlade om övertiden. Jag tror inte att vinstexplosionen
            är något bekymmer. Som jag kunde redovisa i mitt anförande följs
            den av kraftigt ökade investeringar. Basindustrin ökar sina investeringar
            med 60 % i år. Det visar om något att det händer väldigt mycket.
          </note>
          <note xml:id="i-872d5d2cb3f4f05c-0">
            Sist frågan om kommunsektorn. Regeringen återkommer om statsbidragen
            till kommunerna i samband med kompletteringspropositionen.
          </note>
          <note xml:id="i-0ddc2aa537dd91ae-0">
            Anf. 135 HANS ANDERSSON (v) replik
          </note>
          <note xml:id="i-4e6ce2ce8b95f2d0-0">
            Herr talman! Låt mig säga att i våra motioner och i många anföranden
            finns det, om inte beröm, så klara utsagor som går ut på att vi
            har samma huvudsakliga strategi som regeringen. Det gäller att
            utnyttja möjligheter till tillväxt när konjunkturuppgången är
            stark.
          </note>
          <note xml:id="i-90f805741896773a-0">
            Det gäller att gå från passivitet till aktivitet. Det gäller
            att utveckla kompetensen. Men på många områden saknar vi initiativ.
            Investeringar är ett. Jag kan nämna
          </note>
          <note xml:id="i-7897bf444e819a87-0">
            ROT-program - för att nu gå ifrån industriinvesteringarna. Där
            blev utvecklingen precis sådan som vi förutsåg när vi sade nej
            till särskilda industriinvesteringsprogram. Men vi behöver göra
            oerhört mycket för att få till stånd en miljöomställning, energiomställning
            och att utveckla våra trafiksystem, över huvud taget göra saker
            som drar hemmamarknaden, exporten så att det fullständigt blåser
            på oss.
          </note>
          <note xml:id="i-2573bb9e10821ed7-0">
            Fortfarande saknar jag idéer som skulle kunna vara uttryck för
            kraven på ett socialt ansvarstagande från arbetsgivarsidan. Det
            gäller anställning, kompetensutveckling och rehabilitering. Vi
            måste ta ett jättekliv på det området för att inte stora mängder
            löntagare skall halka efter.
          </note>
          <note xml:id="i-7bddd41b614c97a5-0">
            Jag har en fråga som gäller den budgetbehandling som vi egentligen
            skulle ägna oss åt nu på arbetsmarknadspolitikens område. AMS
            föreslår precis som vi volymökningar för att klara utförsäkringsmålet.
          </note>
          <note xml:id="i-d06ad83cc32f54ac-0">
            ALU är räknat till hälften av vad det förmodligen skulle behövas.
            Det finns ett antal felräkningar.
          </note>
          <note xml:id="i-3b9b255cbbc7671d-0">
            Kommer regeringen att klara ut de brister som fanns i budgetpropositionen
            inför sysselsättningspropositionen?
          </note>
          <note xml:id="i-8d65e0826d0e8f0b-0">
            Anf. 136 Arbetsmarknadsminister ANDERS
          </note>
          <note xml:id="i-0e001fccc32d45e6-8">
            SUNDSTRÖM (s)
          </note>
          <note xml:id="i-6d6eda5458d16fab-0">
            Herr talman! Jag har vid olika tillfällen den senaste tiden mötts
            av människor som är bekymrade över att exportindustrin går så
            bra och tjänar så mycket pengar. Jag är litet förvånad över sådana
            bekymmer.
          </note>
          <note xml:id="i-9d84876b53da71c7-0">
            Vad Sverige behöver nu är faktiskt en betydligt större industrisektor.
            Under de svåra åren slogs en väldigt stor del av industrin ut.
            Industrisektorn behöver tjäna oerhört mycket pengar för att den
            skall kunna investera framåt, ha mer av förädlingsvärde och omfatta
            mer av framtidsprodukter.
          </note>
          <note xml:id="i-611b6b611df4edca-0">
            Låt oss titta på sådana företag som Ericsson. Vi ser att trots
            höga vinster plöjs i stort sett alla pengar ned i nya investeringar,
            till glädjande stor del i Sverige. Att regeringen understödjer
            industrins tillväxt med skatterabatter för utbyggnad av maskiner
            och byggnader, för nyanställningar i företagen det gagnar i förlängningen
            också vår gemensamma sektor.
          </note>
          <note xml:id="i-ce34588e115c5df5-0">
            Det är i och för sig riktigt att vi också måste vårda folkhemmet,
            underhålla våra anläggningar, våra bostäder och offentliga lokaler.
            Vi tog fram ett program i höstas, och där diskuterar vi med anledning
            av uppgörelsen med Miljöpartiet vad som krävs i vår, i kompletteringspropositionen.
            Det återkommer vi till, så det kommer att finnas tillfälle att
            diskutera förslagen i riksdagen litet senare i vår.
          </note>
          <note xml:id="i-de98ed1f696a6749-0">
            Anf. 137 DAN ERICSSON (kds) replik
          </note>
          <note xml:id="i-c6682dbec27abb4d-0">
            Herr talman! Efter att ha hört Anders Sundströms anförande blev
            jag litet mera bekymrad än vad jag var när jag gick in i kammaren.
            Jag citerade i mitt anförande de senaste nyhetsbulletinerna om
            vad som händer ute i verkligheten. Man kommenterar bl.a. Konjunkturinstitutets
            senaste rapport som presenterats i dag. Den är skrattretande på
            sitt sätt. Man utgår från valutakurser och räntor som ligger långt
            ifrån dagens verklighet. När Anders Sundström nu på något sätt
            flyr från denna verklighet och försöker måla en annan bild blir
            jag bekymrad.
          </note>
          <note xml:id="i-31e8cf293929b5d0-0">
            Jag inser att regeringen inte ser riktigt allvarligt på situationen.
            Då kanske den inte heller har någon önskan om att försöka finna
            bredare gemensamma lösningar för att få ner arbetslösheten. Det
            bekymrar mig.
          </note>
          <note xml:id="i-f48dd38f9386bf7e-0">
            Jag ställde två konkreta frågor till arbetsmarknadsministern
            i mitt anförande. Den ena handlade om den möjlighet som länsarbetsnämnderna
            har i dag att sluta avtal med kommuner och landsting för att erbjuda
            utbildning i stället för att offentligt anställd personal skall
            behöva gå ut i öppen arbetslöshet. Det är viktigt inte minst för
            oss i Östergötland - vi har talat om en Östgötamodell - att få
            ett besked för avtalen går snart ut. Kan ministern ge ett besked
            om att detta är någonting som man vill ha kvar och kanske återkommer
            med i kompletteringspropositionen?
          </note>
          <note xml:id="i-327e373e153b4167-0">
            Den andra frågan handlade om ungdomsintroduktionen och ungdomspraktiken.
            Finns det ändå inte anledning att ompröva ställningstagandet och
            faktiskt ta vara på det positiva som fanns i ungdomspraktiken?
          </note>
          <note xml:id="i-b4286a4e6fbb309c-0">
            Anf. 138 Arbetsmarknadsminister ANDERS
          </note>
          <note xml:id="i-0e001fccc32d45e6-9">
            SUNDSTRÖM (s)
          </note>
          <note xml:id="i-18712b6cea2e601c-0">
            Herr talman! Vad som är verkligheten kan man fundera över. Titta
            på Konjunkturinstitutets rapport.
          </note>
          <note xml:id="i-d92b67784f705740-0">
            Vad är det den redovisar för någonting? Ja, den redovisar konsumentpriserna,
            arbetskraftskostnaden, exporten och importen mätt i kronor och
            ören, produktionen, den offentliga sektorns inkomster och utgifter.
          </note>
          <note xml:id="i-a7002fd3bb3329b5-0">
            Är inte det verkligheten? Är det verklighet att raljera med de
            varor och tjänster som är producerade? Jag tycker faktiskt att
            det är verkligheten.
          </note>
          <note xml:id="i-a75f914fc9bdc06e-0">
            Jag tycker att det finns anledning för oss i parlamentet att
            någon gång då och då berätta om verkligheten. Och verkligheten
            är den att det tillverkas varor som aldrig förr, att det skapas
            privata tjänster i större omfattning än på mycket länge, att inflationen
            är oerhört låg och att lönekraven är små i Sverige. Jag tycker
            att det är viktigt att säga detta, för det är faktiskt en del
            av verkligheten, som Dan Ericsson och jag har en skyldighet att
            berätta om.
          </note>
          <note xml:id="i-bccb26ef021bd93b-0">
            När det gäller eventuella justeringar av regeringens förslag
            till regelverk över arbetsmarknadspolitiken är det rimligt att
            vi väntar med att diskutera frågan till dess att vi har fått in
            synpunkter inför kompletteringspropositionen och inför behandlingen
            av kommunernas ekonomi. Jag har gett det svaret vid flera tillfällen
            i riksdagen tidigare, och jag ger samma svar i dag. Hur vi skall
            förhålla oss till kommunerna avgörs i väldigt hög grad av riksdagens
            ställningstagande i fråga om skatteutjämningssystemet. Det är
            den viktigaste enskilda åtgärden som bestämmer kommunernas ekonomiska
            utrymme. I samband med den är det också rimligt att ta ställning
            till hur vi skall behandla kommunerna när det gäller arbetsmarknadspolitiken.
          </note>
          <note xml:id="i-6f8093092b4c72ef-0">
            Anf. 139 DAN ERICSSON (kds) replik
          </note>
          <note xml:id="i-87ecaa6b93c9fe4e-0">
            Herr talman! Verkligheten kan naturligtvis beskrivas på olika
            sätt. Det kommer vi väl aldrig ifrån. Men när man bedömer olika
            prognoser måste man också ta hänsyn till vilka ingångsvärden som
            funnits i prognoserna. Det allvarliga i dagens läge är att man
            i rapporter talar om att den svenska kronan rasar till nya bottennivåer.
            Man har talat om ett fritt fall. Instabiliteten och osäkerheten
            i regeringens politik om vilka åtgärder som skall vidtas för att
            lägga om kursen och kanske lätta litet för företagarna så att
            de får större möjligheter att anställa fler sopar undan det positiva
            som finns. Vi skall ta vara på det positiva. Jag är inte ute efter
            att måla allt i svart, men vi måste ändå se hur verkligheten är
            runt omkring oss. Ministern bekräftar i sin replik att man kanske
            inte tar situationen riktigt på allvar.
          </note>
          <note xml:id="i-18935865132abefa-0">
            Det är en tuff situation ekonomiskt och det är en tuff situation
            som visar fortsatt höga arbetslöshetssiffror. Det var därför jag
            i mitt anförande efterlyste litet mer av en sådan attityd från
            regeringens sida att man vill ta vara på en del av oppositionens
            förslag, att man vill söka ett sorts gemensamt synsätt som kan
            skapa ökad stabilitet och en ökad framtidstro också hos företagen.
            Jag har inte fått riktigt de beskeden. Det är därför jag faktiskt
            känner en större oro nu, efter den här debatten.
          </note>
          <note xml:id="i-458466a7a5aaa9a0-0">
            Beskedet om länsarbetsnämndernas möjlighet att sluta avtal med
            kommuner och landsting om utbildning, arbetsmarknadsministern,
            kommer för sent när kompletteringspropositionen läggs fram. En
            del avtal upphör redan nu. Det är därför det vore så värdefullt
            att få ett besked just i dag om att den här möjligheten kanske
            skulle kunna fortsätta.
          </note>
          <note xml:id="i-9a6382e8e3f3f01c-0">
            Anf. 140 Arbetsmarknadsminister ANDERS
          </note>
          <note xml:id="i-0e001fccc32d45e6-10">
            SUNDSTRÖM (s)
          </note>
          <note xml:id="i-12ad783d66616343-0">
            Herr talman! Jag vill understryka en gång till, så att det inte
            blir något missförstånd, att regeringen ser oerhört allvarligt
            på sin arbetsuppgift. Det är därför regeringen har gått till riksdagen
            med förslag om förstärkningar av statsbudgeten på 115 miljarder
            kronor under sina första månader. Det är därför regeringen säger
            att vi i kompletteringspropositionen också skall fortsätta den
            precisering som vi gav uttryck för i budgetpropositionen då det
            gäller besparingar. Det är därför som ni i morgon skall ta ställning
            till det mest omfattande arbetsmarknadspolitiska program som har
            legat på riksdagens bord. Vi hade inte lagt fram det programmet
            om vi inte trodde att situationen var allvarlig.
          </note>
          <note xml:id="i-1072756264de80ec-0">
            Återigen, vi tror inte att vi har gjort det som skulle göras
            de här första fem månaderna. Det krävs mer för att vi skall lyckas,
            både när det gäller budgetförstärkningen och arbetslöshetsbekämpningen.
            Men det är oerhört omfattande program som ni har haft att ta ställning
            till under den korta tid som hittills har gått av mandatperioden.
          </note>
          <note xml:id="i-f50d438443b67c25-0">
            På fråga två kan jag bara ge samma svar igen.
          </note>
          <note xml:id="i-b03adad50ba40446-0">
            Förhållandet till kommunerna regleras i samband med kompletteringspropositionen.
            Det har också kommunerna respekt för.
          </note>
          <note xml:id="i-7f37dd9c328fda2b-0">
            Ajournering
          </note>
          <note xml:id="i-6143dad94446ecea-0">
            Kammaren beslöt kl. 17.50 att ajournera förhandlingarna till
            kl. 19.00 för middagsuppehåll.
          </note>
          <note xml:id="i-400613d90f14f957-0">
            Återupptagna förhandlingar
          </note>
          <note xml:id="i-7cf4f2a36f85a978-0">
            Förhandlingarna återupptogs kl. 19.00.
          </note>
          <note xml:id="i-4421f2bf98ba5abe-0">
            Anf. 141 KENT OLSSON (m)
          </note>
          <note xml:id="i-d1bc7f56b4d00c21-0">
            Fru talman! Den 27 mars kunde man i ett pressuttalande läsa att
            arbetsmarknadsministern i Bryssel hade sagt att han vid ministerrådets
            möte skulle redovisa de insatser som görs i Sverige för att öka
            sysselsättningen och bekämpa arbetslösheten.
          </note>
          <note xml:id="i-5ff3b0e9fc08b9b9-0">
            I Sverige hävdar vi arbetslinjen, ingen skall behöva gå sysslolös
            under arbetslösheten. Programmet "En nation i arbete" innehåller
            över 50 konkreta förslag till hur man får fart på sysselsättning,
            tillväxt och företagande i Sverige.
          </note>
          <note xml:id="i-c7edf40deddb7f29-0">
            Men hur är det då med detta? Av AMS statistik kan man konstatera
            att 456 100 människor var utan arbete föregående vecka. Räknar
            man samman dem som var utan arbete med dem som befann sig i åtgärder
            var det 648 300.
          </note>
          <note xml:id="i-e6d2269425bbc4ac-0">
            Till det här skall läggas att de två mest lyckade åtgärderna
            för att minska arbetslösheten, dvs. ungdomspraktiken och ALU,
            motsvarar ca 50 % av åtgärderna. De här åtgärderna har Socialdemokraterna
            tänkt ta bort eller minska, och man har tänkt ersätta dem med
          </note>
          <note xml:id="i-f3c33f1e6cd903ef-0">
            RAS, dvs. det som vi fattade beslut om för ett par veckor sedan
            här i riksdagen. Kostnaden i det sammanhanget är 5 miljarder för
            1 000 nya jobb.
          </note>
          <note xml:id="i-3cdc1ac5ccf513e5-0">
            Jag skall inte gå in i en RAS-debatt, men med tanke på att arbetsmarknadsutskottets
            ordförande för en stund sedan nämnde RAS, vill jag ändå bara referera
            vad som skrevs i Göteborgsposten i förra veckan. Det handlar om
            ett företag som får nyanställningar. I artikel skriver man:
          </note>
          <note xml:id="i-dfe138c4efc2bf48-0">
            Roland Alm, som nu skall nyanställa kan dra nytta av RAS, det
            omdiskuterade arbetsmarknadsstödet som första anställningsåret
            ger rabatt på sociala avgifter. Stöd eller inte, säger Roland
            Alm. Jag skulle ha anställt ändå, men det är klart att får jag
            viss ekonomisk hjälp så vore jag dum om jag tackade nej.
          </note>
          <note xml:id="i-f2f83b2fa5870e01-0">
            Det är alltså så Socialdemokraterna använder sina pengar, dvs.
            de ger mer pengar till företagare som ändå skulle anställa.
          </note>
          <note xml:id="i-1925b27c663a31a7-0">
            Ett annat intressant projekt som man kan konstatera har misslyckats
            och som har kommit upp tidigare i debatten i dag är ungdomsintroduktionen.
            Denna skulle ge 24 000 jobb samt 26 000 som omfattas av kommunalt
            ansvar. Hittills har detta gett mellan 2000
          </note>
          <note xml:id="i-304ef2dc2ff016b6-0">
            och 3 000 nya jobb.
          </note>
          <note xml:id="i-73d2fc52ad34a146-0">
            I min lilla kommun Lysekil hade för tio dagar sedan sju stycken
            placerats i ungdomsintroduktion, att jämföra med 280 i ungdomspraktik
            under fyrpartiregeringen. Tala om misslyckade satsningar!
          </note>
          <note xml:id="i-d7eeb93eb066ca8c-0">
            De nya förslagen RAS och ungdomsintroduktionen innebär knappast
            några nya jobb, och de åtgärder som bidrog till att minska arbetslösheten,
            ALU och ungdomspraktik, minskar man eller tar man bort.
          </note>
          <note xml:id="i-c770250f77e7eede-0">
            Det är inte att förundra sig över att ABF i morgon bjuder in
            till ett seminarium där man talar om massarbetslösheten. I programmet
            står: Från att ha varit en mönsterstat när det gäller allmän välfärd
            är Sverige i dag ett massarbetslöshetens och nedskärningens land.
          </note>
          <note xml:id="i-661b51990984c8f6-0">
            Valet mellan massarbetslöshet och full sysselsättning är en ödesfråga.
          </note>
          <note xml:id="i-2fb33b4274f4b1eb-0">
            Det här är ju ändå den fråga som Socialdemokraterna vann valet
            på, dvs. att arbetslösheten skulle minskas, och det har nu blivit
            en av Socialdemokraternas största misslyckanden. Man vill inte
            debattera den här frågan i någon större omfattning. I utskottet
            föreslog vi moderater att vi skulle ha två utskottsrundor, med
            tanke på att arbetslöshetsfrågan är så viktig, men socialdemokraterna
            i utskottet tyckte att det räckte med en utskottsrunda.
          </note>
          <note xml:id="i-8cbc64613a989043-0">
            Jag kan väl i och för sig förstå det, med tanke på att vi i en
            så sällan skådad högkonjunktur som den vi nu är inne i har över
            600 000 arbetslösa. I sina mest optimistiska kalkyler, dvs. när
            man tänker sig en
          </note>
          <note xml:id="i-7e0930feae116b96-0">
            BNP-ökning på över 3 %, räknar AMS ändå med en arbetslöshet på
            12,2 % 1995 och 11,1 % 1996.
          </note>
          <note xml:id="i-409240f859e93cb6-0">
            Anledningen till den höga arbetslösheten är enligt
          </note>
          <note xml:id="i-862a98ecb3ef33c1-0">
            AMS hög realränta och skattehöjningar. AMS påpekar också att
            långtidsarbetslösheten kommer att fortsätta att vara ett stort
            problem under de närmaste åren.
          </note>
          <note xml:id="i-4c97b9576f20715a-0">
            I november 1994 hade mer än 200 000 personer en sammanlagd inskrivningstid
            vid arbetsförmedlingen på två år eller mer.
          </note>
          <note xml:id="i-af500b60837e1dfc-0">
            Den socialdemokratiska arbetsmarknadspolitiken har alltså havererat.
            Ingen tror på den.
          </note>
          <note xml:id="i-35ff2c127473f145-0">
            Först tog man, mot företagarnas vilja, bort förändringarna i
            arbetsrätten, vilket har gett ett mindre antal jobb. Man har då
            tillsatt en arbetsrättskommissionen, som inte är parlamentariskt
            sammansatt utan som på ett kooperativt sätt skall ha företrädare
            från arbetsgivare och arbetstagare, och så skall regeringen stå
            mittemellan. Jag har tänkt återkomma till den frågan vid ett senare
            tillfälle.
          </note>
          <note xml:id="i-500e08632c04a9b6-0">
            Sedan höjde man skatter och arbetsgivaravgifter, vilket också
            har gett ett mindre antal jobb.
          </note>
          <note xml:id="i-199e793f76598ef5-0">
            Därefter föreslog man RAS, en stor kostnad i högkonjunkturen.
            Det gav få jobb men kostade stora pengar. Företag som ändå skulle
            ha anställt fick, som jag redan har påpekat, på det här sättet
            pengar.
          </note>
          <note xml:id="i-19e60fbd8d7d87eb-0">
            Ungdomsintroduktionen har heller inte gett några jobb.
          </note>
          <note xml:id="i-d4c8a43fd6d11640-0">
            Man kan konstatera att LO anser att den här politiken är fel,
            företagarna anser att den är fel, amerikanska forskare anser att
            den är fel, och nu i veckan sade man också från ESO att den här
            politiken är helt fel. Man konstaterar att stödet till företag
            på ca 50
          </note>
          <note xml:id="i-65bd60e016e0fcb8-0">
            miljarder är nästan verkningslöst och säger: Arbetsmarknadspolitiska
            stöd ger som regel inga mätbara effekter.
          </note>
          <note xml:id="i-7a45794f0a9441fb-0">
            I stort sett alla anser alltså att den socialdemokratiska politiken
            riktad mot arbetslösheten är fel. Socialdemokraterna befinner
            sig på ett slags ökenvandring i sin arbetsmarknadspolitik. Med
            tanke på vad Johnny
          </note>
          <note xml:id="i-c2259ddb49d1848f-0">
            Ahlqvist sade tidigare kan man säga att det är trångt i öknen.
          </note>
          <note xml:id="i-92335cd9eb790604-0">
            Vi ser i dag hur räntan stiger och kronan faller mot rekordlåga
            nivåer, och vi kan konstatera vad det betyder för förtroendet
            för den övriga s-politiken. Men enligt Johnny Ahlqvist kan Socialdemokraterna
            inte göra så mycket åt detta, eftersom man bara har regerat i
            tre månader. Många förstår att Socialdemokraterna regerar på halvtid,
            men ni har faktiskt regerat i sex månader. Ser man på vad som
            presteras förstår man att det inte bara är arbetsmarknadsministern
            som är på halvtid i Stockholm utan att också den socialdemokratiska
            regeringspolitiken går på ett slags halvfart.
          </note>
          <note xml:id="i-65ce58c4ba759a3f-0">
            Mot den socialdemokratiska politiken står vår politik, redovisad
            i parti- och kommittémotioner, som kan sammanfattas i de sju punkter
            som Per Unckel tog upp tidigare i debatten. Jag skall därför inte
            upprepa dem.
          </note>
          <note xml:id="i-6be6426ceb36e2bb-0">
            Låt mig, fru talman, ändå kortfattat gå in på någon av de moderata
            reservationerna. Vi har i reservationerna 52, 54, 56, 59 och 60
            tagit upp a-kassan och ersättningsnivåerna i den. För några år
            sedan, när fyrpartiregeringen sänkte ersättningsnivån i a-kassan
            från 90 till 80 %, beräknade vi att det stod ca 30 000
          </note>
          <note xml:id="i-c2308d8d76e570b7-0">
            människor utanför Riksdagshuset och skällde på den borgerliga
            fyrpartiregeringens politik och över hur hemskt det var att vi
            ville sänka ersättningen till 80 %.
          </note>
          <note xml:id="i-24a415fde59ec721-0">
            I den här kören ingick både den nuvarande statsministern och
            den nuvarande vice statsministern. Vi har ju noterat att vi inte
            fick någon höjning av ersättningen efteråt. Men det är väl som
            det ofta är, socialdemokraterna säger en sak före valet, sedan
            blir det något annat efteråt.
          </note>
          <note xml:id="i-4ff3f0afc48eb93c-0">
            Nu föreslår regeringen att ersättningen i sjukförsäkringen sänks
            till 75 %. Vi anser att det är ganska naturligt att vi har ersättningsnivåerna
            både i socialförsäkringarna och i a-kassan på 75 %. Vi kan konstatera
            att vi inte är ensamma om detta. Det tyckte t.o.m.
          </note>
          <note xml:id="i-16dd03d9bdde8114-0">
            vår tidigare finansminister. I en intervju i en tidning häromdagen
            sade han att vi måste sänka akasseersättningen ytterligare för
            att få incitament för folk att börja arbeta. Han delade den synen
            med de amerikanska forskarna och en hel del andra.
          </note>
          <note xml:id="i-4d1c7537a0b30301-0">
            Socialdemokraterna satte oss moderater på ökenvandring, men vi
            befinner oss inte på någon ökenvandring. Det är snarare socialdemokraterna
            som befinner där genom att de inte är beredda att ompröva sin
            politik alls.
          </note>
          <note xml:id="i-3f7644bcbbb92143-0">
            I våra reservationer vill vi också ha en återgång till den allmänna
            obligatoriska a-kassan. Elver Jonsson har tidigare här i kammaren
            redogjort för varför vi vill ha det. Därför skall jag inte uppta
            kammarens tid ytterligare med att ta upp detta. Men det är självklart
            för oss att en a-kassa skall vara för alla oberoende om man är
            med i facket eller inte.
          </note>
          <note xml:id="i-51fb983023dc23ff-0">
            Fru talman! Med det ber jag att få yrka bifall till den första
            moderata reservationen även om jag givetvis står bakom alla våra
            reservationer.
          </note>
          <note xml:id="i-a97484cb639d4904-0">
            Anf. 142 JOHNNY AHLQVIST (s) replik
          </note>
          <note xml:id="i-b77d309899f8171a-0">
            Fru talman! Jag skall inte gå in i någon sakdebatt med Kent Olsson.
            Men han påstår att socialdemokraterna i utskottet beslöt att det
            bara skulle vara en utskottsrunda. Det måste bemötas. Vi var totalt
            överens med övriga partier i utskottet om att vi skulle ha det
            på det här viset.
          </note>
          <note xml:id="i-eb8c749d9332f423-0">
            Kent Olssons inlägg styrker mig ytterligare i att det var ett
            riktigt beslut som utskottet fattade.
          </note>
          <note xml:id="i-be323d9b8eebba0f-0">
            Anf. 143 KENT OLSSON (m) replik
          </note>
          <note xml:id="i-4e90637a57c6fabc-0">
            Fru talman! Jag förstår att Johnny Ahlqvist tycker att det var
            ett riktigt beslut. Socialdemokraterna vill inte diskutera arbetsmarknadspolitik.
            De befinner sig på defensiven. Från att tidigare ha varit en av
            era starkaste frågor är det nu en av era svagaste frågor. Vi har
            inte hört något här i kammaren i dag om hur socialdemokraterna
            tänker sig att lösa arbetslöshetsfrågan.
          </note>
          <note xml:id="i-ff5a953d2c528ab3-0">
            Vi har enbart hört att man vill fortsätta med de åtgärder som
            samtliga forskare och en större del av de övriga partierna säger
            är fel. Det vill man göra trots att vi har en rekordhög arbetslöshet.
            Jag har full förståelse för att Johnny Ahlqvist inte vill ge sig
            in och debattera med mig. Vi moderater debatterar däremot väldigt
            gärna i många etapper kring arbetsmarknadspolitiken.
          </note>
          <note xml:id="i-a023b83ec42e83d4-0">
            Anf. 144 ISA HALVARSSON (fp)
          </note>
          <note xml:id="i-362bcad2c4d1e089-0">
            Fru talman! Den kanske största utmaningen här hemma möter vi
            just nu i de overksamma händerna eller de frågande ögonen hos
            de 100 000-tals svenskar som i dag saknar arbete på den ordinarie
            arbetsmarknaden.
          </note>
          <note xml:id="i-8abccb2177d74878-0">
            "De ä bättre att göre de en mäkter än å prate om de en alri mäkter",
            så säger man i Värmland. Det passar på socialdemokraternas löften
            och utfästelser i valrörelsen om att arbetslösheten snabbt skulle
            minska. Det var löften som har blivit målsättningar. De berömda
            pärmarna med förslag var tomma.
          </note>
          <note xml:id="i-020e720bc7154a67-0">
            I finansplanen konstaterar Göran Persson att den totala arbetslösheten
            ännu 1998 kommer att ligga på närmare 10 %. För Värmlands del
            skulle detta erfarenhetsmässigt betyda betydligt högre procenttal.
          </note>
          <note xml:id="i-5e1093885a29274e-0">
            Antalet arbetssökande utan arbete och utan åtgärder i
          </note>
          <note xml:id="i-913a640d3a3d4ce1-0">
            Värmlands län har inte minskat sedan regeringsskiftet.
          </note>
          <note xml:id="i-239587985215df74-0">
            Hur skall vi då få fler jobb? Jobben har försvunnit framför allt
            inom den privata sektorn. Det är också där som de nya jobben måste
            komma till stånd. Alla tycks vara överens om att det inte blir
            särskilt många nya jobb i de stora företagen. Vårt hopp måste
            ställas till de mindre företagen och till de nya företagen. Det
            går inte att administrera fram nya företag. Socialdemokraterna
            har försökt och misslyckats. De klarar inte att skapa ett bra
            företagarklimat i Sverige. Socialdemokraterna vill gärna ha företag
            men vill helst slippa företagare. Men om vi skall få bättre fart
            på företagandet i Sverige, och därmed få fram fler jobb, måste
            vi tro på och släppa loss den skapande människan. Det räcker inte
            att bara önska att det skall bli så. Det krävs också konkreta
            åtgärder.
          </note>
          <note xml:id="i-5005a83d202725bd-0">
            Då och då har det tyckts som om socialdemokraterna skulle vara
            på väg att tänka om. Men när småföretagarnas intressen kommer
            på kollisionskurs med
          </note>
          <note xml:id="i-6d3aa00fd23eb9dd-0">
            LO är det fortfarande självklart för socialdemokraterna på vems
            sida de står. Så var det med Göran Persson.
          </note>
          <note xml:id="i-c6e6a2ce14c89ed8-0">
            På en presskonferens hösten 1993 konstaterade han att arbetsrätten
            är skapad för de stora företagen och att den fungerar mindre bra
            för företag med trefyra anställda. Han förklarade att han kunde
            tänka sig förändringar med inriktning på de små företagen. Det
            gällde bl.a. turordningsreglerna och rätten till provanställning.
            Men då röt LO till och Göran Persson, så stor och pompös han än
            försöker göra sig, meddelade att socialdemokraterna minsann inte
            ville ha några som helst ingrepp i lagstiftningen.
          </note>
          <note xml:id="i-37571c4773079347-0">
            Så var det också nyss med Anders Sundström.
          </note>
          <note xml:id="i-373ebf182cb88825-0">
            Efter LO:s protester fick han dra tillbaka direktiven om en utredning
            av en från facken fristående a-kassa.
          </note>
          <note xml:id="i-3b3ad82c0ea2ad28-0">
            Just nu är det över en kvarts miljon människor som går runt mellan
            arbetslöshet och arbetsmarknadsåtgärder sedan mer än två år. Hur
            skall dessa människor kunna ta sig in på arbetsmarknaden igen?
            Regeringens insatser hittills tyder inte på någon ljusning.
          </note>
          <note xml:id="i-c6e9a66d35cc3838-0">
            Man ger t.ex. 7 miljarder till det riktade anställningsstödet
            som ingen ville ha. Återställandet av arbetsrätten och framför
            allt borttagandet av rätten till tolv månaders provanställning
            försvårar möjligheterna för människor som varit borta länge från
            arbetsmarknaden att få en ny chans. Återgången till evig rätt
            till akassa varvad med åtgärder riskerar att permanenta problemet
            snarare än att lösa det.
          </note>
          <note xml:id="i-9056a069de1a13a3-0">
            Så håller det på, och så kan det fortsätta att hålla på så länge
            någon vill låna pengar till den ständigt stigande statsskulden.
            Långtidsinskrivningarna hos
          </note>
          <note xml:id="i-f415ff2a9367739c-0">
            AMS riskerar att permanentas. Har vi råd med det, ekonomiskt,
            mänskligt och socialt?
          </note>
          <note xml:id="i-9716942920ddc319-0">
            Om gruppen långtidsinskrivna skall minska ordentligt före nästa
            lågkonjunktur krävs det politiska insatser av helt andra slag
            än vad den här regeringen hittills visat. Då krävs en arbetsrätt
            som gör att företag vågar försöka anställa. Då krävs också litet
            mindre lagstadgad trygghet. Om rätten till a-kassa begränsas i
            tiden tvingas både de arbetslösa och arbetsförmedlingarna att
            intensifiera sina ansträngningar att hitta riktiga jobb. Lätta
            på strypsnaran runt företagens hals, som Maria Leissner uttryckte
            det.
          </note>
          <note xml:id="i-105f7169bdadcdb5-0">
            Att regeringen vilat i Vänsterns famn har gett en företagarfientlig
            politik. Det krävs att regeringen byter kurs och slutar se företagare
            som fula kapitalister.
          </note>
          <note xml:id="i-e00bb2eaff94d29a-0">
            Den bör i stället utnyttja det öppna mandatet till att stödja
            Folkpartiets förslag för tillväxt och forcerad budgetsanering.
            Det skulle både ge nya jobb och sänka räntan.
          </note>
          <note xml:id="i-00cf319c5eb7caf4-0">
            Många invandrarföretag bidrar till förnyelsen av näringslivet
            genom att de verkar i nya nischer och ger upphov till ett utbud
            av tjänster och produkter som inte tidigare fanns på den svenska
            marknaden. Många invandrare tillför också nytänkande och nya kunskaper,
            t.ex. hantverksskicklighet. Nu gäller det att vi ser den här resursen
            och tar den till vara och utvecklar den. Många invandrare har
            kvar värdefulla kontakter i sina hemländer och goda språkkunskaper
            som borde utnyttjas vid export till dessa länder. Även vid bistånds-
            och hjälparbete borde invandrare vara en viktig resurs.
          </note>
          <note xml:id="i-60c6a20b64b2090b-0">
            När invandrare med en akademisk examen eller en kvalificerad
            yrkesutbildning går arbetslösa eller har lågkvalificerade arbeten
            gör samhället en förlust. Den arbetsmarknadsutbildning som erbjuds
            invandrare måste ta sin utgångspunkt i den enskilda personens
            yrkesbakgrund. Vi föreslår att akademikerpraktiken skall finnas
            kvar. Den praktiken är särskilt lämplig för akademiker med invandrarbakgrund.
            Vi tycker att den nuvarande åldersgränsen på 29 år inte skall
            tillämpas för invandrare. Invandrarpraktiken måste användas mycket
            aktivt inom arbetsmarknadspolitiken.
          </note>
          <note xml:id="i-1796057a5fd2680b-0">
            Regeringens kraftiga neddragning av antalet ALU-
          </note>
          <note xml:id="i-c48c7fd6fa0da323-0">
            platser är inte motiverad. NUTEK gjorde en utredning och fann
            att ALU hjälpte deltagarna att bibehålla kontakten med arbetslivet.
            Huvudmålet med ALU är ju att bibehålla de arbetslösas kontakt
            med arbetsmarknaden för att öka möjligheterna till ordinarie arbete.
          </note>
          <note xml:id="i-0bbb39be5649896a-0">
            Man mätte alltså hur de arbetslösa uppfattade
          </note>
          <note xml:id="i-a843a0eb0ef82768-0">
            ALU-arbetet, och det var hela 80 % av dem som fann att arbetsuppgifterna
            var stimulerande. De flesta kände att de fått stort ansvar för
            sina uppgifter. Mer än
          </note>
          <note xml:id="i-e5b83e7758e960ec-0">
            75 % tyckte sammanfattningsvis att ALU gett dem ökad arbetslivserfarenhet.
            Mest positiva är deltagarna i näringslivet.
          </note>
          <note xml:id="i-8b000ca6610c51bb-0">
            För att förebygga att långtidsarbetslösheten permanentas är det
            vikigt att de arbetslösa är aktiva och inte hamnar i dålig psykisk
            kondition.
          </note>
          <note xml:id="i-249df7eb4c859ec3-0">
            Fru talman! När det gäller arbetslösheten bland ungdomar är risken
            stor att våra ungdomar slås ut för mycket lång tid. Den ungdomspraktik
            som infördes av den förra regeringen har visat sig vara ett bra
            instrument i kampen mot arbetslösheten. Genom en praktikperiod
            har ungdomarna fått chanser att pröva sin förmåga och dessutom
            kunnat knyta kontakter med arbetsgivare. I genomsnitt har en tredjedel
            av dem som haft ungdomspraktik fått arbeten på den reguljära arbetsmarknaden
            efter praktikperioden.
          </note>
          <note xml:id="i-fef36d84dab4c1be-0">
            Regeringen väljer att avskaffa ungdomspraktiken och ersätta den
            med en form av ungdomsintroduktion.
          </note>
          <note xml:id="i-23a3ff3b430c6ab0-0">
            Vi anser att en åtgärd som i stort sett fungerat väl och etablerats
            som arbetsmarknadspolitisk åtgärd bör finnas kvar.
          </note>
          <note xml:id="i-09bb46c99368924c-0">
            Det finns inga enkla lösningar. Politiska ledare har ansvar för
            välstånd och välfärd, men ingen utom människor och företag kan
            skapa jobb. En framsynt politik för att stärka individer på arbetsmarknaden
            skall framför allt skapa bästa tänkbara förutsättningar för människors
            kompetensbildning.
          </note>
          <note xml:id="i-87038f9353e92b54-0">
            Fru talman! Läget är allvarligt. I andra länder har hundratusentals
            människor kommit att varaktigt skiljas från arbetslivet eller
            blivit fastlåsta i låglönejobb med otillräcklig försörjning. Politiker
            och intresseföreträdare behöver slakta heliga kor och enskilt
            och gemensamt försvara och artikulera människors skapande arbete
            i företag - små och stora, privata och offentliga - som grund
            till välstånd, välfärd och värdighet.
          </note>
          <note xml:id="i-35c9def1b3689b19-0">
            Fru talman! Jag står naturligtvis bakom alla de reservationer
            som Folkpartiet står bakom, men av hänsyn till kammarens arbete
            yrkar jag bifall till dem som
          </note>
          <note xml:id="i-9eab44f6a51fcdf4-0">
            Elver Jonsson yrkat bifall till tidgare.
          </note>
          <note xml:id="i-fa210ed8b5bfed87-0">
            Anf. 145 ULLA-BRITT
          </note>
          <note xml:id="i-d77d3c4421a4524b-0">
            HAGSTRÖM (kds)
          </note>
          <note xml:id="i-c8a3d33629327bfe-0">
            Fru talman! Jag minns min första tid som kommunpolitiker. Då
            hörde man demonstrationerna: Ropen skalla! Barnomsorg åt alla!
          </note>
          <note xml:id="i-58d10d671a81c171-0">
            Det gick vägen. Där lyckades vi. Där har vi kommit långt. Men
            nu myntar vi ett nytt uttryck:
          </note>
          <note xml:id="i-1c17c4b4be8a770b-0">
            Ropen skalla! Kompetensutveckling åt alla!
          </note>
          <note xml:id="i-1d82fef2101e1bd9-0">
            En lösning för att få ned arbetslösheten, åtminstone om man tittar
            på en tredjedel av de 62 reservationerna i betänkandet, är faktiskt
            utbildning och kompetens på något sätt. Utbildning har en fundamental
            roll.
          </note>
          <note xml:id="i-8247bc242090a478-0">
            Varför har arbetsmarknadspolitiken nu blivit en så het potatis?
            Den är det dagliga samtalsämnet, och arbetsmarknadsministern jagas
            som en hare efter jägarens bössa av oss alla. Svaret är givetvis
            att vi vill ha fart på honom. Vi vill att det snabbt skall hända
            något på det arbetsmarknadspolitiska området därför att det är
            den enskilda människan och familjerna som berörs. Tillgång till
            arbete ingår i vår svenska välfärd.
          </note>
          <note xml:id="i-cc1885632939cdb4-0">
            Arbetslöshet i familjen leder till oro för barnen i skolan. Spåren
            märks faktiskt t.o.m. på mödravårdscentralerna. När båda är arbetslösa
            vågar man inte skaffa barn.
          </note>
          <note xml:id="i-dc81eeb08ad6a04b-0">
            Det var denna problematik som Socialdemokraterna i valrörelsen
            lovade lösa. Det är denna problematik som den förbättrade konjunkturen
            gör sitt till för att lösa, men som regeringen inte tycks ha konstruktiva
            idéer för. Det ligger snarare prestige i att göra så många återställare
            som möjligt. Många av den förra regeringens kreativa idéer har
            snabbt förpassats till byrålådan, där nyckeln tycks heta s och
            ingenting annat.
          </note>
          <note xml:id="i-1a2155f4d10824d0-0">
            Mitt i detta vakuum träder arbetsmarknadsministern fram, till
            synes inte i samarbete med näringsministern som lyckas hålla sig
            undan kritiken. Man kan fråga om det är detta som är Socialdemokraternas
            kompisanda. Här behövs hela riksdagens kompisanda för individens
            skull.
          </note>
          <note xml:id="i-f74e9cfbe7fc44d1-0">
            I dag är Långtidsutredningens scenario en fortsatt arbetslöshet
            på 5 % år 2010, och till detta kommer
          </note>
          <note xml:id="i-192d9bfc334904ee-0">
            2,5 % i arbetsmarknadspolitiska åtgärder. Utgifterna enbart för
            arbetsmarknadsåtgärder 1993/94 steg till
          </note>
          <note xml:id="i-881000f448019030-0">
            5,7 % av BNP. Det kan man jämföra med 2,9 i Norge,
          </note>
          <note xml:id="i-56ebd8835dd2e244-0">
            1,75 i Storbritannien och 0,69 i USA. Vad får vi för de nästan
            100 miljarder vi lägger på arbetsmarknadspolitik och a-kassa?
          </note>
          <note xml:id="i-d45756adeb1c0a63-0">
            En framgångsrik politik för nya jobb inbegriper en sund näringspolitik,
            har vi hört i dag. Det krävs rimliga förutsättningar för att nya
            företag skall kunna startas och för att befintliga företag skall
            kunna växa.
          </note>
          <note xml:id="i-73bfa9bc3772cae8-0">
            Regeringens beslut att införa dubbelbeskattning på riskvilligt
            kapital, att försämra flexibiliteten i arbetsrätten och inte minst
            att höja arbetsgivaravgiften har i stället försämrat villkoren
            för företag och företagare.
          </note>
          <note xml:id="i-d88a8d4a67e45c63-0">
            Avkastningen på riskvilligt kapital får inte beskattas hårdare
            än annan kapitalavkastning. Olika statliga och regionala aktörer
            måste samarbeta för att stödja de mindre företagens exportsatsningar.
          </note>
          <note xml:id="i-a0f5230672d4e0f3-0">
            Vi kristdemokrater menar att innovationer inte tas tillräckligt
            om hand i Sverige. Patent som skulle kunna tas till vara av den
            svenska industrin exporteras till andra länder. I USA kanaliseras
            minst 1 % av all statlig teknikupphandling till små och medelstora
            företag. Det bör prövas också i Sverige. Författarna till Finansdepartementets
            ESO-rapport konstaterar att innovationsstöden relativt inte är
            större än för 10 år sedan. Ändå har företagarstödet ökat med 18
            miljarder på den tiden.
          </note>
          <note xml:id="i-399487f85c116f70-0">
            Det finns också all anledning att fortsätta arbetet med att inventera
            och kartlägga vad som bedöms som byråkrati och krångel för att
            finna olika former att minska byråkratin och krånglet för företagen.
          </note>
          <note xml:id="i-dd4214c0c49b0d1f-0">
            Vi kristdemokrater vill också ha ett nytt gymnasieprogram - ett
            företagarprogram.
          </note>
          <note xml:id="i-b7d9c65a6de51a67-0">
            Arbetsmarknadspolitikens och regeringens viktigaste uppgift är
            ändå att bryta långtidsarbetslösheten.
          </note>
          <note xml:id="i-6faa2714bc21fb49-0">
            Samverkan med den reguljära utbildningen, med arbetsmarknadsutbildning,
            med folkhögskolornas utbildning osv. måste intensifieras. I dag
            är det för plottrigt på många håll. Den ena intressenten vet faktiskt
            inte vad den andra gör. Jag har exempel på detta.
          </note>
          <note xml:id="i-387a5ae6cea933e4-0">
            Jag ser mycket fram emot den nya yrkeshögskola som jag försökte
            ställa en fråga till utbildningminister
          </note>
          <note xml:id="i-cb4316f37eadf87c-0">
            Carl Tham om på den muntliga frågestunden. Jag måste tydligen
            vänta på svaret tills utredningen nått ut. Det måste finnas många
            vägar att ta till vara arbetsmarknadens erfarenhetsbaserade kunskap
            och få ett gediget samarbete med högskolorna i regionerna.
          </note>
          <note xml:id="i-e20b28aaf7701b0c-0">
            Det är också intressant, tycker jag, att följa upp det tyska
            exemplet. Företagen där är mycket välvilligt inställda till ungdomens
            fortsatta möjligheter till arbete, oberoende av konjunkturer.
          </note>
          <note xml:id="i-2c16b9ccf5ce7466-0">
            Andra viktiga förslag som vi kristdemokrater har gäller möjligheten
            till ett sabbatsår för dem mellan 45
          </note>
          <note xml:id="i-8e7f131b3daa5e7a-0">
            och 55 år - det skulle leda till arbetstillfällen - personliga
            utbildningskonton osv.
          </note>
          <note xml:id="i-8ed405c1a4d319aa-0">
            Regeringens kraftiga neddragning av ALU-platser är inte motiverad.
          </note>
          <note xml:id="i-ccb2c4a1784cac00-0">
            Vi vill ha tillbaka det system med allmän obligatorisk arbetslöshetsförsäkring
            som gällde under andra halvåret 1994. Med en sådan ordning förhindras
            en evig rundgång mellan a-kassa och olika arbetsmarknadspolitiska
            åtgärder.
          </note>
          <note xml:id="i-5432b71c87203b86-0">
            Dan Ericsson har berört reservation nr 6. Vi kristdemokrater
            vill ha en annan tingens ordning för kommuner och landsting. Kds
            budgetförslag innehåller ett riktat bidrag för vård och omsorg
            till kommuner och landsting på 4,8 miljarder utöver regeringens
            förslag. I kommunsektorns framtidsbild för de närmaste två åren
            finns 24 000 färre tjänster. Detta kommer speciellt att drabba
            kvinnor.
          </note>
          <note xml:id="i-f920ca471aae5f0b-0">
            Vi kan inte acceptera avslaget på en utvecklingsplan för möjligheten
            till utbildning för personal som annars friställs i kommuner och
            landsting. Min egen erfarenhet som tidigare ordförande för Omvårdnadsnämnden
            i Skövde, äldre och handikappade, är att utbildningsvikariaten
            har gett dubbel belöning - inte bara att arbetslösa har fått arbete
            och anställda kompetenshöjning i utbildning, utan också att attityder
            på sikt förändras. Det blir ett lyft för hela omvårdnadstanken,
            sättet att arbeta med äldre människor.
          </note>
          <note xml:id="i-cb6d04fcaccb8299-0">
            Detta måste fortsätta och utvidgas med särskilda projekt tillsammans
            med länsarbetsnämnder, arbetsförmedlingar, landsting, kommuner,
            folkrörelser och flera av de regionala intressenterna.
          </note>
          <note xml:id="i-dd47e8dff30196fc-0">
            Landstingen har personal med god kompetens. Det är svårt för
            allmänheten att förstå att sjukvårdspersonal går arbetslös medan
            kollegerna får springa benen av sig och att de då skall ersättas
            från en annan kaka, så att säga.
          </note>
          <note xml:id="i-ebadef7be679325a-0">
            Sedan har vi tjänstesektorn. Under de senaste två decennierna
            har en halv miljon arbetstillfällen försvunnit i den privata sektorn,
            medan 600 000 jobb har tillkommit i den offentliga sektorn. Jag
            behöver inte kommentera varför de nya jobben måste komma i den
            privata sektorn. Det är alla som inte vill ha ett plansamhälle
            i dag införstådda med. Jobb i den privata sektorn behövs för att
            kunna bevara den offentliga välfärd vi har byggt upp i vårt land.
            Det räcker inte med en stark utveckling i industrisektorn för
            att trygga de framtida jobben. Den privata tjänstesektorn måste
            ges rimliga förutsättningar för att få fram de hundratusentals
            nya jobb netto som krävs för att få nödvändiga resultat i kampen
            mot arbetslösheten. Ett stort problem är alla skattekilar som
            förhindrar sysselsättning.
          </note>
          <note xml:id="i-221f935f982b232e-0">
            Den privata tjänstesektorn rymmer allt från kvalificerad tjänsteproduktion
            - datakonsulter, jurister, revisorer - till s.k. hushållstjänster.
            För att främja den kvalificerade tjänstesektorn krävs en ambitiös
            satsning på utbildning, kompetensutveckling och forskning. Men
            detta räcker inte. Förändringar i skattesystemet är nödvändiga
            för att öppna marknaden för tjänster riktade direkt mot hushållen.
          </note>
          <note xml:id="i-65bb6528255a76aa-0">
            Varje år utförs mer än 2,7 miljoner heltidsjobb i den informella
            sektorn. Det är mer än i hela det privata näringslivet och nästan
            lika mycket som i den formella ekonomin, men det räknas inte.
            Det är obetalt och osynligt och ofta utfört av dubbelarbetande
            kvinnor.
          </note>
          <note xml:id="i-386378c1088b8371-0">
            Vi kristdemokrater vill ha en särskild ungdomsskattesedel, som
            skulle vara ett verkningsfullt sätt att skapa arbetstillfällen
            för en grupp ungdomar under en kortare tid i dagen svåra arbetsmarknadsläge.
            Dessutom skulle de få lära sig att bli egna företagare.
          </note>
          <note xml:id="i-c433e4ef87402bb5-0">
            Vi tycker också att det är positivt med EU:s sociala fond och
            utbildningscheckar till företagen. Här kan fördelningen bli en
            fråga inte bara för arbetsmarknadsverket. Också kommunerna skulle
            kanske kunna göra samlade insatser.
          </note>
          <note xml:id="i-d01b80ccced800e3-0">
            Vi säger att regeringens ungdomsintroduktion inte alls har visat
            sig vara speciellt lyckosam. En bättre modell är att utveckla
            det tidigare systemet med ungdomspraktikplatser till praktik-
            och lärlingsplatser för ungdomar under 25 år. Dessa platser bör
            inriktas mot utbildning och ses som en övergång mellan studier
            och arbetsliv.
          </note>
          <note xml:id="i-4ecebaa2451c9d96-0">
            Vi tycker också att arbetslösa akademiker skall kunna ta till
            vara sina kunskaper när de är färska.
          </note>
          <note xml:id="i-060fbbefccea9f2b-0">
            Därför måste akademikerpraktiken få vara kvar och utvecklas.
          </note>
          <note xml:id="i-2b6c4165624533ad-0">
            Slutligen kan vi säga att vi kristdemokrater i vårt budgetalternativ
            har en finansiering för att en åldersgräns på 20 år för a-kassa
            inte införs.
          </note>
          <note xml:id="i-58267b9e3ee517b7-0">
            Anf. 146 PATRIK NORINDER (m)
          </note>
          <note xml:id="i-102380be71e21b26-0">
            Fru talman! Det har varit mycket diskussioner om öknar i dag.
            När jag ställer mig i talarstolen tycker jag mig känna öknens
            ödslighet, när jag blickar ut över läktare och åhörare i salen.
            Men det är inte det jag skall tala om.
          </note>
          <note xml:id="i-d5c5c33a19f9844c-0">
            Fru talman! Jag har för avsikt att i mitt debattinlägg behandla
            avsnittet om ungdomsåtgärder.
          </note>
          <note xml:id="i-9eb2009778ca3c68-0">
            Som flera talarae har påpekat är ungdomsarbetslösheten som mått
            av den totala arbetslösheten större i
          </note>
          <note xml:id="i-6f15b4818540c87b-0">
            Sverige än i många andra länder. Särskilt tydligt syns detta
            vid en jämförelse mellan Sverige och USA, där arbetslöshetsskillnaden
            är i storleksordningen fem procentenheter. Risken finns att om
            inte ungdomarna får möjlighet till inträde på den reguljära arbetsmarknaden
            hamnar vi i den situationen att dagens unga blir en "förlorad
            generation".
          </note>
          <note xml:id="i-6fc92e0541e655ca-0">
            Orsakerna till den stora ungdomsarbetslösheten finner vi inte
            bara i konjunkturläget och den statsfinansiella kris vi nu befinner
            oss i. En stor del av orsakerna är strukturella, som höga ingångslöner,
            höga skatter och arbetsgivaravgifter, rigid arbetsrättslig lagstiftning,
            generöst stöd vid arbetslöshet och nu även arbetsmarknadspolitiska
            åtgärder som är felbedömda och som kommer att leda till onödigt
            stor arbetslöshet för ungdomar.
          </note>
          <note xml:id="i-95417ae0699cfb62-0">
            När regeringen avskaffade ungdomspraktiken i höstas och beslutade
            om ungdomsintroduktion gjorde den det trots kraftiga varningar
            om att åtgärden inte skulle vinna något genomslag. I skriften
            En nation i arbete, som beskriver den socialdemokratiska regeringens
            handlingsprogram mot arbetslöshet och lades fram så sent som i
            januari 1995, beräknas ungdomsintroduktionen omfatta 50 000 ungdomar.
            Vecka 12 har endast 4 657 ungdomar fått del av ungdomsintroduktion.
            I de sex nordligaste länen är summan så anmärkningsvärt låg som
            672 ungdomar.
          </note>
          <note xml:id="i-853741a4b737eabb-0">
            Det som förvånar mig är den totala brist på lyhördhet som arbetsmarknadsministern
            och det socialdemokratiska partiet visar när man genomdriver en
            åtgärd som nästan ingen tror på, inte ens AMS. AMS
          </note>
          <note xml:id="i-a88a0a09348c0bb4-0">
            bedömer att under 10 000 ungdomar kommer att erbjudas plats i
            ungdomsintroduktion. Det är mycket långt ifrån de 50 000 som statsministern
            beräknade i den allmänpolitiska debatten i februari.
          </note>
          <note xml:id="i-96c919d2508d40d1-0">
            Vad har hänt med det socialdemokratiska löftet att ingen ung
            människa under 25 år skall behöva gå arbetslös mer än 100 dagar?
            Det har nu gått snart 200
          </note>
          <note xml:id="i-dd39732e78250e00-0">
            dagar sedan regeringen tillträdde, och mer än 21 000
          </note>
          <note xml:id="i-dc5e8cee92522370-0">
            ungdomar är långtidsarbetslösa.
          </note>
          <note xml:id="i-d7f45cc0155f1372-0">
            En arbetslös flicka i Anders Sundströms eget hemlän, Maria Bergmark
            21 år, uttryckte sig i Norrbottens-Kuriren för några veckor sedan
            angående ungdomsintroduktionen på ett något drastiskt sätt.
          </note>
          <note xml:id="i-97a8b6fc2ea1306e-0">
            Hon sade : "Hur har den där gubben tänkt ut det här?"
          </note>
          <note xml:id="i-480b2e56dd456935-0">
            Jag tycker inte att arbetsmarknadsministern är någon
          </note>
          <note xml:id="i-c1de86a24876d709-0">
            "gubbe", snarare en man som har långt kvar till sina bästa år.
            Men det Maria visar genom sin kommentar är generationsklyftan
            mellan henne och ministern.
          </note>
          <note xml:id="i-325671c658a919c9-0">
            Dagens samhälle är inte det samhälle som Anders
          </note>
          <note xml:id="i-443bedaa2fab1157-0">
            Sundström växte upp i. I dag lever ungdomen i en mer gränslös
            tillvaro. IT-samhället minskar avstånd. Resandet är en naturlig
            del av ungdomens liv. TV-
          </note>
          <note xml:id="i-22e72dcd18e37c43-0">
            mediet förmedlar dagligen intryck och internationella trender.
            Berlinmurens fall visar att det planstyrda samhället inte fungerar,
            utan ungdomen föredrar de fria marknaderna.
          </note>
          <note xml:id="i-a89a643439194fa6-0">
            Ungdomen ser i dag inte framtiden som att man utbildar sig ung
            och därefter väljer yrke för livet. Den nya generationen lägger
            andra värderingar i sin livsföring och kommer säkert att varva
            eller kombinera arbete och utbildning under hela sin aktiva levnadsperiod.
            Yrkesbyten kommer att bli allt vanligare. Det är detta jag läser
            in i Marias formulering när hon säger "gubbe" om arbetsmarknadsministern
            - generationernas olika synsätt på arbete och livsföring.
          </note>
          <note xml:id="i-a844e08c1db2b03a-0">
            Socialdemokratin verkar inte ha förstått den förändring som skett
            i samhället utan tror fortfarande att allt går att styra genom
            politiken. Det är inte ett detaljerat åtgärdssystem som ungdomsintroduktionen
            som skall ge ungdomen inträde på en reguljär arbetsmarknad. Politisk
            styrning ger inte arbetstillfällen. Det var bara politisk klåfingrighet
            eller kanske ett missriktat försök att visa s.k. handlingskraft
            som födde den socialdemokratiska ungdomsintroduktionen. Det hade
            varit betydligt bättre att ha kvar ungdomspraktiken och dra ned
            ambitionen något, då konjunkturen nu är i uppåtgående. Ungdomspraktiken
            gav platser åt ungdomen och bidrog också till varaktiga arbeten.
          </note>
          <note xml:id="i-03004ced95fce5df-0">
            Moderata samlingspartiet har i motionerna A215
          </note>
          <note xml:id="i-d8d05ddf59e3e095-0">
            och A281 föreslagit ett ungdomsprogram som riktas till arbetslösa
            ungdomar och är öppet för alla i åldern
          </note>
          <note xml:id="i-8460db60d0bc1920-0">
            18-24 år. Programmet omfattar två beståndsdelar: dels praktik
            i företag som begränsas till sex månader och där företagen bidrar
            med 2 000 kr i månaden, dels en utbildningsdel med IT-introduktion.
          </note>
          <note xml:id="i-9c16de5d9f022abe-0">
            Detta förslag har flera fördelar jämfört med det socialdemokratiska.
          </note>
          <note xml:id="i-04bec0da14c8c678-0">
            1. Det bygger vidare på ett system som är beprövat och har visat
            sig fungera både för ungdomar och för arbetsgivare, nämligen ungdomspraktiken.
          </note>
          <note xml:id="i-ce4dee21bdf5592b-0">
            2. Det är tidsbegränsat och ger därmed ungdomarna en tydlig signal,
            att efter att de har fått praktik och erfarenhet från en arbetsplats
            måste de ta tag i sin situation och med alla krafter aktivt söka
            arbete.
          </note>
          <note xml:id="i-6542ad2b2129ea20-0">
            3. Även om ungdomen inte får anställning på den arbetsplats som
            de praktiserat har hon eller han fått praktik som underlättar
            en anställning. 33 % av ungdomarna fick anställning efter avslutad
            åtgärdsperiod med ungdomspraktik.
          </note>
          <note xml:id="i-2713553dcb9b3505-0">
            4. IT-introduktionen kan ingå som en integrerad del av ungdomsprogrammet.
          </note>
          <note xml:id="i-835e9c24cc954059-0">
            5. IT-introduktionen och utbildning kan ersätta delar av eller
            hela företagspraktiken och kan vara av särskild betydelse för
            ungdomar som av olika skäl har svårighet att fullfölja en hel
            praktikperiod.
          </note>
          <note xml:id="i-93d4028ac4ec4f67-0">
            Fru talman! Det finns anledning att poängtera att arbetsmarknadspolitiska
            åtgärder inte skapar några nya jobb, utan endast är en tillfällig
            åtgärd för att hjälpa arbetslösa att komma över en besvärlig period
            och motverka en passivisering. Skall ungdomarna komma ur arbetslöshetens
            grepp, måste vi politiker se till att få balans på statens finanser
            och skapa en företagsvänlig miljö. Det är i företagsamheten som
            de nya arbetstillfällena kommer att finnas. Och skall ungdomarna
            få en reell chans till arbete, måste det skapas en betydligt flexiblare
            arbetsmarknad och en framtidstro bland företagare. Jag tänker
            då inte bara på en förändring av de arbetsrättsliga reglerna som
            bidrag till en flexiblare arbetsmarknad, utan även på att skapa
            en flexiblare lönesättning.
          </note>
          <note xml:id="i-a84d97ce4092b78f-0">
            Det är för mig helt obegripligt att socialdemokratin inte förstår,
            att med alla "återställare" och företags- och företagarfientliga
            skattehöjningar motverkar man den tillväxtpotential som finns
            i Sverige och permanentar en hög arbetslöshet. Men det är kanske
            så att ni socialdemokrater i alla fall förstår, och att det är
            förklaringen till att målsättningen inte är högre än att vid denna
            mandatperiods slut skall arbetslösheten vara så hög som 10 procentenheter.
            Det är bl.a. ungdomarna som får betala priset för en dålig socialdemokratisk
            politik.
          </note>
          <note xml:id="i-8969c955456a96f8-0">
            Fru talman! Det är inte bara ungdomar mellan 18
          </note>
          <note xml:id="i-0e19691ccb63aa3e-0">
            och 24 år som utsätts för en oduglig socialdemokratisk politik,
            utan även unga akademiker som inte fått möjligheten att etablera
            sig på arbetsmarknaden får nu känna av den oförståelse som regeringen
            visar för ungdomens möjligheter till inträde på en reguljär arbetsmarknad.
          </note>
          <note xml:id="i-6a9840269e1180eb-0">
            Regeringens förslag att ersätta akademikerpraktik med ett aspirantår
            visar att man inte förstått vad saken gäller. Aspirantår är ingen
            ersättning för akademikerpraktik, utan ett helt nytt förslag,
            som vänder sig till en helt annan kategori människor, nämligen
            arbetslösa invandrare med akademisk bakgrund. Det är bra att även
            denna kategori får en förbättrad möjlighet till inträde på arbetsmarknaden,
            men åtgärden ersätter inte akademikerpraktik.
          </note>
          <note xml:id="i-686341aa6f350045-0">
            Motivet för att avskaffa akademikerpraktiken är inte verklighetsanpassat.
            Visserligen finns en efterfrågan på tekniskt utbildade akademiker,
            men stora grupper med inriktning på samhällsvetenskap och ekonomi
            har svårt att finna ett arbete. Särskilt gäller detta unga kvinnor.
            Akademikerpraktiken har visat sig ha en mycket god effekt för
            att underlätta unga akademikers inträde på arbetsmarknaden. Enligt
            AMS
          </note>
          <note xml:id="i-8bbea6356533ff19-0">
            har i storleksordningen 45 % med akademikerpraktik fått anställning
            efter praktikperioden. Detta är ett mycket gott resultat, och
            med en hög akademikerarbetslöshet är det befogat att förlänga
            åtgärden även nästa budgetår.
          </note>
          <note xml:id="i-e29eb75c87a4104b-0">
            Fru talman! Jag vill avslutningsvis säga att jag givetvis står
            bakom de moderata reservationerna till betänkandet.
          </note>
          <note xml:id="i-e7d46dad22ff77d2-0">
            Anf. 147 CARINA MOBERG (s)
          </note>
          <note xml:id="i-f09f26ab13309e4c-0">
            Fru talman! Med anledning av den motion om ungdomsintroduktion
            för alla, som jag skrivit tillsammans med en partikamrat, vill
            jag under denna debatt passa på att framföra några synpunkter.
          </note>
          <note xml:id="i-7a4d48186d8fe3f2-0">
            Som vi skriver i motionen, är det ingen nyhet att ungdomar med
            funktionshinder har problem att få ett arbete på den reguljära
            arbetsmarknaden. Vilka skulle vara mer medvetna om det än de själva?
            Utifrån sina egna erfarenheter och sin egen livssituation diskuterar
            de detta faktum på ett konstruktivt och levande sätt.
          </note>
          <note xml:id="i-fb129b90055989cf-0">
            Jag har lyssnat på deras argument.
          </note>
          <note xml:id="i-ab2d273ef1d106c7-0">
            Den sedan tidigare beslutade ungdomsintroduktionen tycker jag
            är ett steg i rätt riktning. Det är bra att företag ges möjlighet
            att utan egen kostnad introducera ungdomar i arbete under fyra
            månader, och det är ännu bättre att förutsättningen för detta
            är att arbetsgivaren förbinder sig att anställa den unge under
            sex månader efter praktikens slut.
          </note>
          <note xml:id="i-91fdf43f5f476423-0">
            Det absolut viktigaste för unga människor i arbetsför ålder är
            att de släpps in i samhället, känner sig nyttiga och får en möjlighet
            att göra rätt för sig. Detta gäller lika för alla. Därför har
            jag svårt att förstå att man undantar grupper från denna möjlighet,
            trots att de själva vill slippa särlösningar och bidragsberoende
            i möjligaste mån.
          </note>
          <note xml:id="i-0c3ca491f2e4d7f0-0">
            Förra veckan diskuterades här i kammaren arbetslivspolitik. Där
            framfördes följande ord av min partikamrat Sonja Fransson:
          </note>
          <note xml:id="i-d73079f1843dd653-0">
            "I dag har vi högre krav än tidigare på att den enskilda personens
            förmåga, kunskaper och intressen tas till vara. Strävan är att
            var och en så långt möjligt skall ingå i arbetsgemenskapen och
            ha lön för det man faktiskt utför. Lönebidragets syfte är att
            ge arbetsgivaren kompensation enbart för den minskning av arbetsförmågan
            som orsakas av funktionshindret."
          </note>
          <note xml:id="i-d787d67ac9c1b6ae-0">
            Jag håller helt och fullt med henne om detta; ett funktionshinder
            betyder långtifrån alltid ett arbetshandikapp. Men jag tycker
            utifrån detta att man för ett ganska inkonsekvent resonemang från
            arbetsmarknadsutskottets sida just i denna fråga.
          </note>
          <note xml:id="i-d95ff2552afafd2d-0">
            Å ena sidan understryker utskottet en strävan att man skall ha
            lön för det man faktiskt utför. Å andra sidan inför utskottet
            ännu en särlösning för funktionshindrade som innebär raka motsatsen,
            genom att reglerna för provanställning eller anställning skall
            kunna frångås om det finns särskilda skäl, när det gäller arbetshandikappade
            och utomnordiska ungdomar. Arbetshandikappade ungdomar kan även
            få möjlighet till längre praktiktid än fyra månader, alltså en
            fortsatt ren bidragsanställning.
          </note>
          <note xml:id="i-5507c21ae7a4a386-0">
            Jag tycker att detta är att ge efter för argument som egentligen
            inte finns. Visst är det så att arbetsgivarens intresse beror
            på den introduktion som arbetsförmedlingens personal ger och de
            olika stödåtgärder som ungdomar med funktionshinder kan erhålla.
          </note>
          <note xml:id="i-b7e36233d2c552d7-0">
            Den slutsats jag drar av detta är: Om dessa insatser fungerar
            bra behöver inte ett funktionshinder vara liktydigt med ett arbetshandikapp,
            och då bör heller inte de föreslagna särlösningarna vara nödvändiga.
          </note>
          <note xml:id="i-551bf395e83a6318-0">
            Fru talman! Jag tänker inte yrka på att vår motion tas upp till
            ytterligare prövning. Däremot vill jag härifrån talarstolen framhålla
            vikten av att man för ett konsekvent resonemang vad gäller dessa
            frågor i den utredning som enligt uppgift avses att tillsättas
            av regeringen och som skall se över vilka hinder som möter funktionshindrade
            i arbetslivet.
          </note>
          <note xml:id="i-638e60b04e050017-0">
            Tack för ordet!
          </note>
          <note xml:id="i-a38ddfe9650c6676-0">
            Anf. 148 PATRIK NORINDER (m) replik
          </note>
          <note xml:id="i-e1f0b30ed5538aa9-0">
            Fru talman! Jag tänkte bara fråga vad Carina Moberg menar när
            hon säger att ungdomsintroduktionen är ett steg i rätt riktning.
            Vi har sett det kompakta motståndet mot ungdomsintroduktion.
          </note>
          <note xml:id="i-276db87819c03897-0">
            AMS sablar ned den. Ungdomarna själva vill inte ha den. Arbetsförmedlingarna
            tycker att det är en dålig åtgärd. Vi ser också att det är svårt
            att få in ungdomar i ungdomsintroduktion. Enligt en uppgift från
            Norrländska Socialdemokraten kräver Kiruna undantag från ungdomsintroduktion.
            Ändå säger Carina Moberg att detta är ett steg i rätt riktning.
            Vilken riktning vill Carina Moberg då gå i? Gäller det att ungdomarna
            över huvud inte skall få någon chans till hjälp med att komma
            in på arbetsmarknaden?
          </note>
          <note xml:id="i-64d24f1706266e4f-0">
            Anf. 149 CARINA MOBERG (s) replik
          </note>
          <note xml:id="i-9786a203c4010d47-0">
            Fru talman! Det som Patrik Norinder återgav överensstämde med
            det som jag sade från talarstolen, men bara till hälften. Jag
            tycker att ungdomsintroduktion är ett steg i rätt riktning, eftersom
            företagen ges möjlighet att utan egen kostnad introducera ungdomar
            i arbete under fyra månader. Om Patrik Norinder hade fullföljt
            sitt återberättande, hade han också nämnt att jag från talarstolen
            sade att något som är ännu bättre är att förutsättningen för detta
            är att arbetsgivaren förbinder sig att anställa en ungdom under
            sex månader efter praktikens slut.
          </note>
          <note xml:id="i-2ff95ddfb44e7cd0-0">
            I och med att jag nu helt har återgivit det som jag sade tycker
            jag att jag har förklarat varför jag tror att ungdomsintroduktionen
            är ett steg i rätt riktning.
          </note>
          <note xml:id="i-49c7118546230334-0">
            Anf. 150 PATRIK NORINDER (m) replik
          </note>
          <note xml:id="i-d10d2585b0ade4c3-0">
            Fru talman! Carina Moberg anser att det är bra att arbetsgivarna
            förbinder sig att anställa. Det är självfallet bra om vi kan få
            till stånd fasta anställningar, men det är inte troligt att vi
            kommer att få sådana på denna väg. Vi har sett exempel på att
            man från socialdemokratiskt håll har försökt glida undan med att
            säga att det skall vara fråga om provanställningar och rekryteringsstöd,
            inte alls fasta anställningar.
          </note>
          <note xml:id="i-4a2ef9ca140553a8-0">
            Vi har också sett att det stora hindret för ungdomsintroduktionen
            är att arbetsgivarna skall förbinda sig att anställa. Kommunerna
            säger att de inte ställer upp för det.
          </note>
          <note xml:id="i-07e60b4464902f84-0">
            Jag vill fråga Carina Moberg varför ni inte kunde ha kvar den
            gamla ungdomspraktiken. Vad var det för fel med ungdomspraktiken
            som gjorde att ni ville sätta in ungdomsintroduktionen i stället?
            Vi ser att det är en dålig åtgärd, som ingen vill ha, eftersom
            den inte ger någon effekt. Det är ungdomen som blir lidande av
            en dålig åtgärd. Ungdomarna får inte möjlighet att bli intresserade
            av arbetet.
          </note>
          <note xml:id="i-423eff654511b244-0">
            Anf. 151 CARINA MOBERG (s) replik
          </note>
          <note xml:id="i-20b9e260ec10fd9b-0">
            Fru talman! I vissa fall krävs det särlösningar, och vi tycker
            i vårt parti att ungdomarna helt enkelt måste särbehandlas. Det
            är viktigt att man inte skall vara rättslös bara därför att man
            är ung, och i det avseendet är det i förhållande till ungdomspraktiken
            en mycket viktig skillnad i den nu införda ungdomsintroduktionen,
            som jag tror kommer att vinna i längden.
          </note>
          <note xml:id="i-fa068a2e06b1bf3a-0">
            Anf. 152 LENNART ROHDIN (fp)
          </note>
          <note xml:id="i-29ec6773395d9e01-0">
            Fru talman! Denna debatt har nu pågått i över fyra timmar. Det
            märks kanske på temperaturen i debatten, men jag tror ändå att
            det är rätt förståeligt att en debatt om arbetsmarknadspolitiken
            här i riksdagen får ta det utrymmet i anspråk, med tanke på den
            ganska rekordbetonade arbetslöshet som vi fortfarande har i
          </note>
          <note xml:id="i-b5f2a0d7df11065d-0">
            Sverige, trots att vi befinner oss i en rejäl konjunkturuppgång.
          </note>
          <note xml:id="i-a3db6e2b76e8df3e-0">
            Jag tror att de av oss som företräder partier som hade regeringsansvaret
            under den gångna mandatperioden är benägna att hålla med om att
            arbetsmarknadspolitik inte är alldeles lätt och att det förvisso
            tar tid att vända både på en supertanker och på arbetslöshetsproblem.
            Men det som är allvarligt och som bör vara föremål för dagens
            debatt är att den nya regeringen har valt att gå åt fel håll när
            det gäller att angripa problemen.
          </note>
          <note xml:id="i-f82148b0841a396b-0">
            Socialdemokraterna har valt en återställarpolitik både när det
            gäller den politik som skall medverka till att främja tillkomsten
            av nya jobb inom näringslivet och när det gäller de medel som
            man ställer till förfogande inom arbetsmarknadspolitiken för hanteringen
            av de problem som en hög arbetslöshet medför.
          </note>
          <note xml:id="i-eef71360e2fe6429-0">
            När jag i förra veckan besökte arbetsförmedlingskontoret hemma
            i Ljusdal fick jag närmast en chock vid beskrivningen från personalens
            sida. Den visade mycket tydligt hur den socialdemokratiska arbetsmarknadspolitiken
            leder helt fel. Denna har påtagligt inskränkt möjligheterna för
            arbetsförmedlingen att hantera den fortfarande svåra arbetslöshetssituation
            som råder. Det går inte heller att ta fel på den ton av besvikelse
            som även präglar AMS-chefen Göte Bernhardsson när denne uttalar
            sig i medierna.
          </note>
          <note xml:id="i-a185f4dcb56d500a-0">
            Vad man kunde beskriva på arbetsförmedlingen var att man under
            hela den tid som man arbetade med ungdomspraktik tämligen kontinuerligt
            hade ca 200
          </note>
          <note xml:id="i-ad09f146a34f9835-0">
            ungdomar placerade i ungdomspraktik, många hos kommunen. I stort
            sett hela tiden hade man ett resultat innebärande att ca 30 %
            av ungdomarna hamnade i någon form av jobb eller anställning efter
            denna åtgärd. I dag med ungdomsintroduktionen har man fyra ungdomar
            placerade, ingen hos kommunen, och ungdomsarbetslösheten ökar.
          </note>
          <note xml:id="i-0e57db4cb6878a4d-0">
            Om RAS konstaterade man uppgivet att man redan visste vilka som
            kommer att få del av detta. De jobb som kommer känner vi ju redan
            till. De har ju ingenting att göra med våra åtgärder. Arbetsgivarna
            i fråga skulle ha anställt ändå.
          </note>
          <note xml:id="i-0ef0ad554d84e89b-0">
            En annan aspekt som man tog upp och som jag tycker att det är
            viktigt att få lyfta fram här i dag är förändringarna i arbetslöshetsersättningen
            till deltidsarbetslösa. Vad man kunde påvisa från arbetsförmedlingen
            i Ljusdal var att de deltidsarbetslösa till mer än
          </note>
          <note xml:id="i-37080d9e21e7ba3b-0">
            80 % är kvinnor. Av ett par hundra registrerade arbetslösa byggnadsarbetare
            är det tre som är deltidsarbetslösa, och de är byggstäderskor.
            När kommun och landsting fortfarande i dag inrättar jobb i vård
            och omsorg är det huvudsakligen deltidstjänster som inrättas,
            även om Kommunal protesterar.
          </note>
          <note xml:id="i-5997a7006cbc8ae1-0">
            Jag är helt införstådd med de försök som görs att använda deltidsarbetslöshet
            för att åtgärda nuvarande arbetslöshetssituation, men jag tycker
            ändå att de signaler som man får, i det här fallet från arbetsförmedlingen
            i Ljusdal, bör ge oss en tankeställare. Det får inte vara så att
            dessa förändringar ensidigt drabbar den kvinnliga arbetskraften.
            Riskerna är, som jag bedömer det, klart stora. Det är därför bara
            att hoppas att man, när den här reformen genomförs, mycket noga
            följer utvecklingen och har en hög beredskap för att reagera,
            om de effekter som man kan befara också blir de som inträffar.
          </note>
          <note xml:id="i-7b83e1c7f9a6961f-0">
            Fru talman! Jag vill till slut yrka bifall till de reservationer
            som Elver Jonsson tidigare i dag för Folkpartiets räkning har
            tillstyrkt.
          </note>
          <note xml:id="i-154baa0cc60b3f47-0">
            Anf. 153 BIRGITTA GIDBLOM (s)
          </note>
          <note xml:id="i-37a3e7ddad6ec14b-0">
            Fru talman! Jag skall beröra motion A248, som handlar om efterlevandepension
            i samband med utbildningsbidrag.
          </note>
          <note xml:id="i-d945fb9347e5b615-0">
            En efterlevande make eller maka får efterlevandepension även
            om han eller hon förvärvsarbetar eller är arbetslös och uppbär
            a-kasseersättning. Så långt är allting gott och väl. Men om personen
            påbörjar en utbildning som berättigar till utbildningsbidrag,
            samordnas utbildningsbidraget och efterlevandepensionen. Det innebär
            att den ekonomiska situationen försämras om personen påbörjar
            en utbildning.
          </note>
          <note xml:id="i-64e31279f1c04484-0">
            Både ekonomin och tryggheten borde vara densamma när man går
            en utbildning som när man uppbär arbetslöshetsersättning. Jag
            skall ta ett exempel från verkligheten för att visa hur den enskilde
            kan drabbas.
          </note>
          <note xml:id="i-c1fbf6b53ac39edc-0">
            En kvinna i mina hemtrakter har en efterlevandepension om 5 000
            kr i månaden. Hon är arbetslös och har 450 kr per dag i a-kassa.
            Den här kvinnan vill börja på en utbildning för att ha större
            möjligheter att få ett arbete, men då händer följande. Pensionen,
            5
          </note>
          <note xml:id="i-3c37ddd29f2a7a86-0">
            000 kr, delas med 22 dagar, dvs. en period. Summan blir då 227
            kr. Utbildningsbidraget minskas med den summan och blir 223 kr
            per dag i stället för de 450 kr som hon skulle ha haft om hon
            hade haft ersättning från a-kassan.
          </note>
          <note xml:id="i-b68935e5ab99acb7-0">
            Kvinnans inkomst minskar alltså med nästan 5 000
          </note>
          <note xml:id="i-244d26bd35d27ed3-0">
            kr i månaden, därför att hon vill utbilda sig i stället för att
            vara passiv. Många andra med mindre pension och a-kassa får ännu
            mindre pengar att röra sig med om de väljer att gå en utbildning.
          </note>
          <note xml:id="i-a17df9a8e33545a1-0">
            Med den nuvarande lagstiftningen minskar motivationen att utbilda
            sig, eftersom de ekonomiska förutsättningarna försämras.
          </note>
          <note xml:id="i-658b93866fd8ccd1-0">
            Fru talman! Jag har inget annat yrkande än utskottets. Men jag
            förutsätter att utskottet nogsamt följer frågan och att man i
            den utredning som enligt uppgift skall tillsättas arbetar för
            en lagändring, så att nämnda effekter inte uppstår.
          </note>
          <note xml:id="i-24ee608ec998c1ab-5">
            Överläggningen var härmed avslutad.
          </note>
          <note xml:id="i-2dd75637613468cc-0">
            (Beslut skulle fattas den 30 mars.)
          </note>
          <note xml:id="i-5597fc13cdc5811e-0">
            12 § Byggnaders inomhusmiljö m.m.
          </note>
          <note xml:id="i-9f368e7137aa1efb-6">
            Föredrogs
          </note>
          <note xml:id="i-eefc6ff24400f4ce-0">
            Bostadsutskottets betänkande 1994/95:BoU18
          </note>
          <note xml:id="i-8531234923e9b3b2-0">
            Byggnaders inomhusmiljö m.m. (prop. 1994/95:100
          </note>
          <note xml:id="i-f41256b973dd1e32-0">
            delvis)
          </note>
          <note xml:id="i-cb3ded9c44edda99-0">
            Anf. 154 INGA BERGGREN (m)
          </note>
          <note xml:id="i-98776fc38e161596-0">
            Fru talman! Bostadsutskottets betänkande nr 18
          </note>
          <note xml:id="i-d6d4e3546df06386-0">
            handlar om byggnaders inomhusmiljö. Diskussionen om bostäders
            och andra lokalers inomhusmiljö har under senare år blivit allt
            intensivare. Olika aspekter på människors hälsa relaterad till
            inomhusmiljön, exempelvis fukt och mögel i skolor och daghem eller
            förekomst av radon i småhus, har inte bara en gång varit föremål
            för meningsutbyten.
          </note>
          <note xml:id="i-57a29f63801fbf01-0">
            Flera gånger tidigare har bostadsutskottet uppmärksammat dessa
            för människors hälsa och välbefinnande mycket viktiga frågor.
            Som ett led i arbetet med uppföljning och utvärdering av det tidigare
            riksdagsbeslutet från 1988 om byggnaders inomhusmiljö beslutade
            utskottet redan i höstas att göra en förstudie.
          </note>
          <note xml:id="i-170d46d1d74f4710-0">
            Förstudien skulle användas som ett kunskapsunderlag i arbetet
            med de aktuella frågorna och som utgångspunkt för en offentlig
            utfrågning. Någon offentlig utfrågning blev det inte, vilket jag
            beklagar.
          </note>
          <note xml:id="i-bd484124b2d9ad95-0">
            Då hade förstudien nämligen kunnat bekantgöras bredare, vilket
            den enligt min mening också förtjänar.
          </note>
          <note xml:id="i-5b1013a6c30f7da3-0">
            I stället blev det en intern redovisning av förstudien och samtidigt
            en kortare utfrågning inom utskottets ram. Skälet för detta är
            den brådska som präglat majoriteten i utskottet efter socialdemokraters
            och miljöpartisters överenskommelse om det ofinansierade allergisaneringsprogrammet
            inom RAS!
          </note>
          <note xml:id="i-5c158d9a0f8fb0cd-0">
            Mycket har gjorts sedan 1988. Årligen har frågor om byggnaders
            inomhusmiljö diskuterats i riksdagen.
          </note>
          <note xml:id="i-8b2fd29da278755f-0">
            Ställningstagandena i dessa frågor har präglats av stor enighet.
            Beslut har fattats om obligatorisk ventilationskontroll för flertalet
            hus, obligatoriskt samrådsförfarande i byggprocessen, byggfelsförsäkring
            m.m.
          </note>
          <note xml:id="i-3f6c83fe2aa765e4-0">
            På förslag av den borgerliga regeringen beslutade riksdagen 1993
            om en ändring i plan- och bygglagen på så sätt att det numera
            i inledningsparagrafen talas om att planläggning skall främja
            en långsiktigt hållbar livsmiljö.
          </note>
          <note xml:id="i-8ee4a33f017db291-0">
            Fru talman! Dessutom har i betänkandet Miljö och fysisk planering
            föreslagits ändringar i PBL som syftar till en ökad miljöhänsyn
            vid planering och byggande. Det handlar bl.a. om en förstärkt
            översiktsplanering med tydligare krav på redovisning av miljöförhållandena.
            I samma betänkande tas också förslag upp om en utvidgning av kravet
            på miljökonsekvensbeskrivningar och åtgärder för att säkra återanvändning
            och återvinning av byggmaterial.
          </note>
          <note xml:id="i-3036bc37e0369d50-0">
            Jag vill påstå att redan beslutade och föreslagna lagändringar
            uttrycker en ökad ambitionsnivå när det gäller att anpassa bebyggelsen
            till de krav som miljön ställer.
          </note>
          <note xml:id="i-bc2b0b10ed4dcc50-0">
            Den första reservationen i detta betänkande är en moderat reservation
            som handlar om ett miljö- och hälsoriktigt byggande och boende.
            Vi tar upp det som jag nu sagt om beslutade och föreslagna ändringar
            av plan- och bygglagen. Vi menar att det därmed får anses vara
            en självklarhet att staten och kommunerna verkar för att bebyggelse
            och byggnadsprojekt av skilda slag förverkligas så att lagen uppfylls.
            Framtidens byggande skall ske på ett sådant sätt att det tryggar
            en långsiktig och hållbar utveckling.
          </note>
          <note xml:id="i-6a5185d733a5c880-0">
            Inte minst viktigt att poängtera är att alltmer medvetna bostadskonsumenter
            kommer att efterfråga bostäder med hälso- och miljökvalitet. Byggherrar
            och fastighetsägare kommer då också att svara upp till sådana
            krav samt bygga och förvalta bostäder i enlighet med uppställda
            krav - annars blir det vare sig uthyrt eller byggt!
          </note>
          <note xml:id="i-8383e00f42df8ea9-0">
            En hel del har redan gjorts vad gäller ekologiskt byggande, bl.a.
            genom stödet till byggnadsforskning och experimentbyggande. Bygg-
            och bostadsföretag har på skilda sätt bidragit med projekt där
            olika inriktningar på miljö/hälsa, exempelvis allergihusbyggande,
            och olika energisparande åtgärder har prövats.
          </note>
          <note xml:id="i-2e2621eeebaf2412-0">
            Byggforskningsrådet poängterar starkt att experimentbyggandet
            på ett effektivt sätt förde ut kunskaper om tekniska lösningar
            och planeringsmetoder. På det sättet kan dessa kunskaper omsättas
            i praktisk tilllämpning. Enligt min mening är en branschmedverkan
            bästa sättet att utveckla ett både hälsosamt och ekologiskt byggande
            och att ta fram metoder och material.
          </note>
          <note xml:id="i-8b08ff8676295ec9-0">
            Byggbranschens ökande och engagerade deltagande i forskning och
            utveckling är tecken på att kraven från bokonsumenter och lagparagrafer
            om att bygga hälsosamma hus har gått fram. Det finns anledning
            att tro att sådan bygg- och boforskning framdeles kommer att bli
            ett prioriterat område.
          </note>
          <note xml:id="i-173380e7c84adce8-0">
            I reservation nr 2 ger vi moderater uttryck för att återanvändning
            och återvinning i byggandet måste öka. Det är något som det i
            dag råder stor samstämmighet om. Ett exempel på detta är byggsektorns
            kretsloppsråd som nyligen bildats av företrädare för byggherrar,
            konsulter, byggindustrin och byggmaterialindustrin.
          </note>
          <note xml:id="i-31cd0283b667d1d5-0">
            Vid bostadsutskottets interna utfrågning framkom också bra exempel
            på det tänkande som i dag finns bland byggare och fastighetsägare,
            helhetssynen. Hela processen måste hänga samman - från beställaren/konsumenten,
            via planering, projektering, byggande och färdigställande av byggnaden
            fram till användandet och skötseln. Man menar att hela kedjeresonemanget
            är viktigt.
          </note>
          <note xml:id="i-81eef5e809a7f0bf-0">
            Som jag redan tagit upp finns det förslag till ändringar i plan-
            och bygglagen, vilka syftar till att säkra återvinningen och återanvändningen
            av byggmaterial.
          </note>
          <note xml:id="i-08906b034f53e6ba-0">
            Dessutom bör det vara intressant att inhämta erfarenheter från
            länder som kommit längre inom detta område, exempelvis Tyskland
            och Danmark. Utskottets studieresor i höst ger ett utmärkt tillfälle
            till fördjupade kunskaper om detta.
          </note>
          <note xml:id="i-b245604759591b58-0">
            Då det gäller elöverkänsligheten vill jag framföra följande.
            Riksdagens beslut våren 1994 innebar att en bred översyn skulle
            göras i frågor om elöverkänslighet. Det är naturligtvis inte tillfredsställande
            att människor har besvär som allvarligt inskränker deras möjligheter
            att leva och verka i den normala miljön.
          </note>
          <note xml:id="i-8c125d55a1a9570b-0">
            De insatser som utskottet våren 1994 förordade innefattar bl.a.
            en inventering av pågående utrednings- och forskningsinsatser.
            Uppdraget då innebar också frågan om bostadsanpassningsbidrag
            vid elöverkänslighet skulle behandlas. Riksdagens beslut skall
            genomföras utan dröjsmål, sade vi då, och på ett sådant sätt att
            vunna erfarenheter snabbt kan komma i praktisk tilllämpning.
          </note>
          <note xml:id="i-f00313602f2efba4-0">
            Jag menar att uppdraget till regeringen redan är tydligt formulerat.
            Därför behövs det inget nytt tillkännagivande. Det som är av vikt
            är att upprepa att åtgärder som riksdagen tidigare förordat verkligen
            skyndsamt genomförs.
          </note>
          <note xml:id="i-46528f0f7a1f279b-0">
            Reservation nr 11 handlar om bidrag till förbättring av inomhusmiljön.
            Där avstyrker vi moderater förslaget om att införa en ny bidragsform.
            Motivering:
          </note>
          <note xml:id="i-7d8b67da7412f87b-0">
            Det kan inte anses rimligt att staten återigen skall subventionera
            åtgärder som borde ingå som en självklar del i en normal fastighetsförvaltning.
          </note>
          <note xml:id="i-f6f5640f89be9abc-0">
            Vi vill betona fastighetsägarens ansvar för reparation, underhåll
            och upprustning av sina egna lokaler, oavsett om ägaren är en
            kommun eller någon annan, och att fastigheterna sköts på ett sådant
            sätt att de inte blir hälsovådliga.
          </note>
          <note xml:id="i-1d4f1edbc1346508-0">
            Till slut till reservation nr 13, som handlar om ytterligare
            satsningar på att förbättra inomhusmiljön.
          </note>
          <note xml:id="i-9223076213e2fdfb-0">
            Bakgrunden känner vi alla till: det ofinansierade statliga stöd
            på 2 miljarder kronor till allergisanering som aviserats efter
            uppgörelsen mellan s och mp. Även i några motioner förs förslag
            fram om ytterligare stödåtgärder.
          </note>
          <note xml:id="i-fa863685aaf61800-0">
            Det kan definitivt inte anses ansvarsfullt att i det läge som
            Sveriges ekonomi befinner sig i lägga fram sådana förslag. Därför
            avvisar vi det aviserade förslaget och motionerna i samma frågor.
          </note>
          <note xml:id="i-f7aec0a362fd7636-0">
            Gemensamt för de moderata motionerna är att inomhusmiljön i våra
            bostäder och byggnader måste visas stor uppmärksamhet. Utgångspunkten
            för vårt resonemang är och kommer framdeles att vara att fastighetsägaren
            själv skall ta ansvar för reparation, underhåll och upprustning
            av sin fastighet och därmed även ansvara för finansieringen av
            åtgärderna.
          </note>
          <note xml:id="i-29c1fe6b10da9903-0">
            Det är vidare viktigt att fortsätta med forskning och utveckling,
            låt mig säga det praktiska forskningsoch utvecklingsarbete som
            branschen och forskarna bedriver. Utvecklingen sker bäst utan
            detaljregler, enligt vår mening.
          </note>
          <note xml:id="i-04335480c1581cc8-0">
            Härmed yrkar jag bifall till reservation 1 och ställer mig naturligtvis
            också bakom de andra moderata reservationerna utan att därmed
            yrka bifall till dem.
          </note>
          <note xml:id="i-fb7447ac1063c142-0">
            Anf. 155 INGRID SKEPPSTEDT (c)
          </note>
          <note xml:id="i-9ed3bd51f25cb8c7-0">
            Fru talman! Detta betänkande behandlar byggnaders inomhusmiljö.
            Men utskottet har också tagit upp frågor ur ett bredare perspektiv
            med anledning av en rad motioner, nämligen om miljö- och hälsoaspekter
            på byggande och boende.
          </note>
          <note xml:id="i-d43e152a24ff65d8-0">
            Under den förra mandatperioden beslutades om en ändring i PBL,
            plan- och bygglagen, som innebär att all planering skall främja
            en långsiktigt hållbar livsmiljö, vilket har stor betydelse för
            den framtida miljöanpassningen av samhällsbyggandet.
          </note>
          <note xml:id="i-5cb9b7e7c8f37a66-0">
            Dessutom finns ytterligare förslag till ändringar i
          </note>
          <note xml:id="i-08087a60691e7e08-0">
            PBL från betänkandet Miljö och fysisk planering i
          </note>
          <note xml:id="i-90409cbcb255a930-0">
            SOU 1994:36 innebärande förstärkt översiktsplanering med tydligare
            krav på redovisning av miljöförhållanden m.m., utvidgning av kravet
            på miljökonsekvensbeskrivningar samt åtgärder för att säkra återanvändning
            och återvinning av byggmaterial.
          </note>
          <note xml:id="i-0c82dd8f11412ecb-0">
            Bland de frågor som nu behandlas är frågan om elöverkänslighet.
            Trots att en del insatser på området har gjorts upplever många
            människor i dag problem med elöverkänslighet. Den översyn som
            beslutades om i april 1994 skulle genomföras utan dröjsmål, men
            någon rapport har inte presenterats.
          </note>
          <note xml:id="i-a73ba851be3f6099-0">
            Elöverkänslighet innebär att många mår dåligt.
          </note>
          <note xml:id="i-fd1e54901ba3f9b7-0">
            Man vet inte vad som pågår. Men intresset för problemet finns
            hos många politiker. Därför har Centern i en motion föreslagit
            att en parlamentarisk utredning om elöverkänslighet skall tillsättas.
          </note>
          <note xml:id="i-f9e82eba8f2cbb86-0">
            Vidare anser vi att det behövs mer forskning kring sambandet
            mellan elektromagnetiska fält och påverkan av metaller. Vi tycker
            att det är positivt att utskottet gör ett tillkännagivande till
            regeringen i denna fråga.
          </note>
          <note xml:id="i-0f5c4fd2ddfd2df1-0">
            Centern tar i en annan motion upp värdet av forskning om grönområden
            i tätorter, s.k. grönyteforskning. Fyrklöverregeringen har i ett
            antal olika sammanhang arbetat för ett ökat skydd för grönområden,
            bl.a. i översynen av PBL, propositionen om biologisk mångfald,
            propositionen om genomförande av besluten vid Riokonferensen,
            propositionen om nationalstadspark samt i ett antal uppdrag, redovisningar
            och beslut rörande transportsektorn och enskilda trafikobjekt.
          </note>
          <note xml:id="i-71e769bf3aa2163f-0">
            Som en konsekvens av riksdagsbesluten måste forskningen om grönområden
            i tätorter upprätthållas och utökas. Kunskaper behövs om hur parker
            och natur kan skapas och bibehållas, så att dess miljöer bidrar
            till en bärkraftig tätortsutveckling med kretsloppsinriktning
            och biologisk mångfald. Vidare behövs kunskaper om betydelsen
            av parker och natur för människors hälsa och välbefinnande.
          </note>
          <note xml:id="i-8fa68153aa6b96ff-0">
            Finansieringsansvaret för grönyteforskning har flyttats från
            BFR, Byggforskningsrådet, till Skogsoch jordbrukets forskningsråd,
            vilket avsågs vara en rent administrativ åtgärd som inte skulle
            påverka satsningen på forskningsområdet. Det har nu visat sig
            att överflyttningen inneburit dels att anslagen minskat, dels
            att inriktningen ändrats till grundforskning med naturvetenskaplig
            tyngdpunkt. Vidare riskerar Movium att upphöra, en organisation
            som betyder mycket för forskningen och kunskapsspridningen.
          </note>
          <note xml:id="i-d3f4817d8e9a11a6-0">
            Det är angeläget att de hittills uppnådda forskningsresultaten
            kommer samhället till godo. För en samhällsutveckling mot ett
            långsikt bärkraftigt samhälle krävs kunskapsunderlag om grönområdenas
            roll, om kopplingen till samhällsutbyggnad, fysisk planering och
            den byggda miljön som helhet. Centern föreslår därför i motionen
            att 13 miljoner kronor avsättes till grönyteforskning och Movium.
          </note>
          <note xml:id="i-39e29b3e86551fc5-0">
            När det gäller ytterligare satsningar för att förbättra inomhusmiljön
            och den överenskommelse som träffats av Socialdemokraterna och
            Miljöpartiet om att satsa ytterligare 2 miljarder på ett allergisaneringsprogram
            är vi starkt kritiska till förfaringssättet. Överenskommelsen
            har träffats utan att man visat hur åtgärderna skall finansieras
            - det är först i kompletteringspropositionen som förslagen redovisas.
            För övrigt måste kommuner och organisationer själva ställa upp
            med den största finansieringen. En siffra på totalt
          </note>
          <note xml:id="i-0dc3cc099d978276-0">
            6 miljarder har nämnts.
          </note>
          <note xml:id="i-36f5d970d057a316-0">
            Vi är medvetna om att det finns stora brister i inomhusmiljöerna
            som behöver åtgärdas, men de ekonomiska förutsättningarna måste
            också finnas.
          </note>
          <note xml:id="i-8e62abc6b8066fc6-0">
            Fru talman! Jag vill avsluta med att hänvisa till våra reservationer
            nr 14 och 15 samt ett särskilt yttrande angående inomhusmiljön.
          </note>
          <note xml:id="i-b18d42c7049084c4-0">
            Anf. 156 ERLING BAGER (fp)
          </note>
          <note xml:id="i-ef566bc537705795-0">
            Fru talman! I detta det första av årets betänkande gällande inomhusmiljön
            från bostadsutskottet behandlas motioner om inomhusmiljön och
            regeringens förslag om att bl.a. försämra bidragen till radonsanering
            i bostäder.
          </note>
          <note xml:id="i-2e365e33bbc7668d-0">
            Låt mig inledningsvis konstatera att utskottsmajoriteten vid
            behandlingen av motionerna i betänkandet i huvudsak varit positiv
            till ett flertal motioner med krav på åtgärder för bättre inomhusklimat.
            Detta innebär för Folkpartiets del att det endast återfinns en
            enda reservation som är fogad till detta betänkande.
          </note>
          <note xml:id="i-797d4f53278d9d76-0">
            Reservationen handlar om användning av återluft. Vi i
          </note>
          <note xml:id="i-459ef8955bdfbac9-0">
            Folkpartiet kräver i reservationen att en översyn av gällande
            byggregler snarast bör genomföras med målet att införa förbud
            mot användning av återluft.
          </note>
          <note xml:id="i-e8e590d028d74d72-0">
            Inte minst med tanke på den särskilda hänsyn som vi måste ta
            till barnens sämre immunförsvar får det anses vara en självklarhet
            att en så god inomhusmiljö som möjligt garanteras. Ett förbud
            mot användning av återluft vid exempelvis barnstugor är därför
            extra viktigt.
          </note>
          <note xml:id="i-eed5f7c21543fbd1-0">
            Jag yrkar därför bifall till reservation nr 7.
          </note>
          <note xml:id="i-98c18502a8b783d4-0">
            Jag går vidare till frågan om åtgärder mot radon.
          </note>
          <note xml:id="i-1da3eeaa0443fffd-0">
            Folkpartiet har under lång tid i olika sammanhang understrukit
            vikten av att radonsanering vidtas i betydligt större omfattning
            än vad som hittills skett.
          </note>
          <note xml:id="i-386a167a50e8ef79-0">
            Radonsanering är en utomordentligt angelägen åtgärd för att förbättra
            inomhusmiljön i våra bostäder. Det är sedan länge känt att detta
            utgör en påtaglig hälsofara som sannolikt leder till många dödsfall
            per år. Jag vill minnas att Socialstyrelsen i en rapport har påpekat
            att
          </note>
          <note xml:id="i-5d39410b7f866398-0">
            2 000-3 000 personer varje år får lungcancer beroende på att
            de bor i bostäder med höga radonhalter.
          </note>
          <note xml:id="i-7e3700a3c0a78df8-0">
            Saneringsprogram för bostäder har genomförts, men de är klart
            otillräckliga. En förklaring till att relativt få åtgärder har
            vidtagits av fastighetsägarna är förmodligen att de är rädda för
            att marknadsvärdena på fastigheterna skall sänkas.
          </note>
          <note xml:id="i-d81ed1046a0e856e-0">
            Jag har mot bakgrund av denna situation i en motion fört fram
            olika förslag om hur radonsaneringsarbetet kan påskyndas. Utskottets
            övervägande i dessa frågor har i huvudsak inneburit att mina synpunkter
            beaktats, och regeringen har uppmanats av utskottet att komma
            med förslag i frågan. Det är viktigt att vi i utskottet har kunnat
            enas om att ta gemensamma tag för att få ordning på radonproblemen.
            Jag förutsätter att utskottets tillkännagivande innebär att regeringen
            återkommer med ett acceptabelt förslag om radonbidrag efter utskottets
            övervägande. Om så inte blir fallet kommer jag självfallet att
            aktualisera de krav som finns i motionen i den vidare behandlingen
            av frågan i vår.
          </note>
          <note xml:id="i-b777b69ff6e85575-0">
            Fru talman! Vi kommer senare i vår att behandla regeringens kommande
            förslag till ytterligare satsningar för att förbättra inomhusmiljön.
            I ett gemensamt yttrande från Centern, Folkpartiet och kds har
            vi kritiserat att överenskommelsen mellan Socialdemokraterna och
            Miljöpartiet träffats utan att man visat hur åtgärderna skall
            finansieras. Detta är märkligt, särskilt mot bakgrund av det rådande
            statsfinansiella läget. Mer om detta får vi all anledning att
            återkomma till i utskottets behandling av den kommande propositionen.
            Jag nöjer mig därför med det som jag nu tagit upp.
          </note>
          <note xml:id="i-f3cceeee35fdddde-0">
            Anf. 157 OWE HELLBERG (v)
          </note>
          <note xml:id="i-8b462c75d2faec83-0">
            Fru talman! Fyra av tio barn har någon form av allergi, en fördubbling
            på ganska kort tid. Ett av de stora problemen är den inomhusmiljö
            som barnen vistas i. Det kan vara i hemmet, men också under deras
            dagliga vistelser i skolor, i daghem m.m.
          </note>
          <note xml:id="i-d97a30ea078ac5b5-0">
            Ett laborerande med nya oprövade byggmaterial, slarv i byggprocessen
            och ett kortsiktigt ekonomiskt tänkande är stora bovar i det här
            sammanhanget. Modern teknik som fungerar bra i teorin och brist
            på driftskompetens hos dem som skall hantera anläggningarna gör
            ju inte saken bättre.
          </note>
          <note xml:id="i-2fd35f2368c30539-0">
            Gamla väl beprövade kunskaper har fått ge vika för billigare
            konstruktioner och metoder som skyndar på byggprocessen - allt
            för att få ner kostnaderna och för att man skall tjäna pengar.
          </note>
          <note xml:id="i-4fe70a39a74a0be3-0">
            Detta skall nu betalas i form av allergisanering av sjuka hus-miljöer
            och rehabilitering av dem som har blivit sjuka av sitt boende.
          </note>
          <note xml:id="i-a8ef2c01e342ad2d-0">
            Bostadsutskottet uppmärksammade problemet redan i slutet av 80-talet.
            Men det har inte gett något större resultat i form av åtgärdsprogram
            eller konkret handling från statens sida. Nu dyker dock frågan
            upp på bred front som en följd av uppgörelsen mellan socialdemokraterna
            och Miljöpartiet, och detta som en arbetsmarknadsåtgärd som dessutom
            är ofinansierad enligt Vänsterpartiets åsikt.
          </note>
          <note xml:id="i-937e294e746e311c-0">
            Trots oklarheterna kring finansieringsfrågorna har utskottshanteringen
            varit konstruktiv. Den bör vara en god vägledning för departementet
            vid den fortsatta hanteringen av ärendet. Socialdemokraterna har
            på ett positivt sätt tagit till sig alla Vänsterpartiets motioner
            om boendemiljön och de åtgärder som vi har föreslagit. Vi vill
            bl.a. införa sådana begrepp som kretslopp och återvinning i lagstiftningen
            och att Boverket skall få en mer progressiv roll när det gäller
            miljöoch energifrågor som rör boendet.
          </note>
          <note xml:id="i-cd77ecafaa54b7a4-0">
            Utskottet har också tillkännagivit förslag om att göra det bättre
            för dem som lider av elallergi, trots att det inte är vetenskapligt
            bevisat, vilket är glädjande.
          </note>
          <note xml:id="i-02ad260d02ea0f72-0">
            Flera av våra motionsförslag gäller åtgärder för att byggandet
            och boendet skall förändras på sikt. Därför är naturligtvis investeringsförslag
            av engångskaraktär inte bra. De måste framöver följas upp med
            stöd som återkommer kontinuerligt.
          </note>
          <note xml:id="i-e686f882f2ab0cce-0">
            Enligt propositionen skall stödet användas
          </note>
          <note xml:id="i-fb40cb1ae957722e-0">
            "framtungt", och åtgärder skall i huvudsak påbörjas före september
            1995. Det är inte realistiskt, utan det är t.o.m. dumdristigt.
          </note>
          <note xml:id="i-2d586c0367a28b5c-0">
            Kunskaperna om vad som skall göras är otillfredsställande. De
            som skall utföra saneringarna måste få god tid på sig för att
            kunna inventera och gå igenom vilka åtgärder som skall utföras.
          </note>
          <note xml:id="i-d98628df4e83c4ab-0">
            Boverket och länsstyrelserna bör ha hand om bidragsgivningen.
            Så litet nya bidragsformer som möjligt bör tillskapas. För framtiden
            måste en renodling av olika bidragsformer komma till stånd så
            att de blir lätta att hantera och begripliga för dem som skall
            söka bidragen.
          </note>
          <note xml:id="i-5c4fe066741c5ef4-0">
            I dag skapas förvirring när bidrag av arbetsmarknadsskäl får
            olika start- och stoppdatum. Det kan tyvärr leda till att ytterligare
            misstag begås. Man kanske skyndar på byggprocessen för att hinna
            söka de bidrag som kan beviljas.
          </note>
          <note xml:id="i-5682d6662183c97f-0">
            Forskningen kring byggandet är bristfällig. Det kunde vi som
            var på Stadshypoteks konferens om sjuka hus konstatera. Man använder
            sig av forskningsmetoder som mäter fel saker och inte ser till
            helheten. Det råder brist på tvärvetenskaplig forskning. Samarbetet
            mellan forskning och aktörer inom byggsektorn är dåligt. Det finns
            få exempel på fullskalemodeller som kan utgöra verkliga exempel
            att studera. Minskade anslag under mandatperioden är oroande.
          </note>
          <note xml:id="i-46c4b928963f3aaf-0">
            Som någon uttryckte det under konferensen: Några miljoner till
            forskning om byggnaders inomhusmiljöer skall jämföras med den
            miljard som går till forskning om hur man botar symtomen i form
            av allergier av olika slag. Detta säger mycket om hur denna forskning
            värderas i samhället och hur vi agerar. Vi angriper inte roten
            till det onda, utan vi lindrar symtomen.
          </note>
          <note xml:id="i-7e055728def335b0-0">
            Trots de många positiva skrivningarna i betänkandet finns det
            åtskilligt mer att göra. Vänsterpartiet stöder därför flera av
            Miljöpartiets reservationer, som går ut på att förbättra kvaliteten
            på byggandet och boendet. Det framförs också krav på att man skall
            höja kvaliteten på det som redan är byggt.
          </note>
          <note xml:id="i-a032b88e2204a41c-0">
            Bostäder är ingen marknadsvara som kan hanteras hur som helst.
            Det är ett samhällsintresse och en skyldighet att se till att
            alla människor får ett kvalitativt boende fritt från miljöproblem
            som är skadligt för hälsan. Att husen byggs så att de får en så
            lång livslängd som möjligt och att de underhålls under tiden måste
            vara en självklarhet.
          </note>
          <note xml:id="i-596c2bcedd0d9c24-0">
            Att boendemiljön som en del av livet inte görs till en anonym
            förvaringsplats där man enbart skall äta och sova utan inbjuder
            till mänsklig samvaro och är tilltalande från estetisk och mänsklig
            synpunkt är mycket viktigt.
          </note>
          <note xml:id="i-e5153287c6f925d2-0">
            Stora delar av miljonprogramsområdena är exempel på hur man har
            misslyckats med att skapa goda boendemiljöer. Kvantitet fick gå
            före kvalitet. Felaktigt material och felaktiga konstruktioner
            fick kortsiktigt gå före beprövad kunskap och beprövade material
            för att man skulle kunna bygga så billigt som möjligt.
          </note>
          <note xml:id="i-c319c3bc7fc51d27-0">
            Samhällsplanering och goda boendemiljöer fick stå tillbaka för
            att man snabbt skulle skaffa bostäder till dem som fick jobb och
            utbildning i storstadsområdena. Detta var krav delvis från näringslivet
            som politikerna snällt ställde upp på.
          </note>
          <note xml:id="i-9f10ab7e6c7df3cd-0">
            Dessa områden är nu grunden för den segregation och de sociala
            problem som finns i våra storstäder.
          </note>
          <note xml:id="i-553ba637f02e95e7-0">
            Att ha en bostad är en social rättighet. Men det är minst lika
            viktigt att man kan trivas där, att man får leva i en frisk och
            sund boendemiljö. Att rätta till fel i efterskott är dyrt, samtidigt
            som det har skapat onödigt mänskligt lidande.
          </note>
          <note xml:id="i-270cd663f9d008e3-0">
            Eftersom våra motioner i frågan har blivit tillgodosedda har
            jag inga yrkanden. Vi kommer att stödja vissa av Miljöpartiets
            reservationer. Däremot vill jag uppmärksamma på vårt särskilda
            yttrande i den här frågan.
          </note>
          <note xml:id="i-2d63be0d4bb4cc0d-0">
            Anf. 158 INGA BERGGREN (m) replik
          </note>
          <note xml:id="i-fe55eeaf12ad2265-0">
            Fru talman! Med anledning av det som Owe Hellberg tog upp när
            det gällde forskning om byggandet tycker jag nog att Owe Hellberg
            var en aning svartmålande i sin syn på den forskning som har bedrivits
            och som ligger i stöpsleven för att sedan sjösättas. Jag vill
            då gärna fråga Owe Hellberg om han inte har läst den rapport som
            finns i en bilaga till betänkandet. Enligt
          </note>
          <note xml:id="i-7881ad82c2cdb0d7-0">
            Byggforskningsrådet kan det allmänt konstateras att uppmärksamheten
            på inomhusmiljöfrågor i branschen börjar att bli betydande, delvis
            därför att det har skett av- och omregleringar - vilket jag påpekade
            i mitt anförande - som innebär att byggherren numera är entydigt
            ansvarig för byggnadsverks egenskaper.
          </note>
          <note xml:id="i-d31585e3c317e35e-0">
            Det är en orsak till att man har kunnat hitta ett nytt sätt att
            tackla det här med forskningen, nämligen att branschen och forskarna
            skall arbeta tillsammans. Jag ser här en möjlighet till en tvärvetenskaplig
            forskning som kan visa på goda lösningar inför framtiden, vilket
            jag tyckte att Owe Hellberg svartmålade i onödan. Jag skulle gärna
            vilja höra Owe Hellbergs kommentarer till det som står något mer
            positivt angivet i den här rapporten. I den återfinns också en
            beskrivning av hur man fortsättningsvis tänker arbeta.
          </note>
          <note xml:id="i-7cae0f8249166627-0">
            Anf. 159 OWE HELLBERG (v) replik
          </note>
          <note xml:id="i-fde4695f12a1d917-0">
            Fru talman! Det finns saker att läsa och det finns saker att
            höra. Jag fick en väldigt klar bild över läget under den konferens
            som jag var på. På det symposiet konstaterade man just att det
            faktiskt inte finns någon bra samverkan mellan byggare, entreprenörer
            och forskning. Delvis har man nog också olika intressen i dessa
            frågor.
          </note>
          <note xml:id="i-fb3a7a25c3aabdc4-0">
            Vi fick bl.a. en föredragning från JM Bygg om hur man laborerar
            med olika former av betong i syfte att förkorta byggprocessen,
            inte på grund av att miljön skulle bli bättre utan på grund av
            kostnadsskäl. Jag tror inte att samstämmigheten är så klar och
            tydlig som Inga Berggren vill hävda.
          </note>
          <note xml:id="i-42d0ba4d99ace9d9-0">
            Anf. 160 INGA BERGGREN (m) replik
          </note>
          <note xml:id="i-27a5ca014400f916-0">
            Fru talman! Jag skulle gärna vilja höra vidare vad
          </note>
          <note xml:id="i-2f8761a2632b9f19-0">
            Owe Hellberg anser om det projekt som har förverkligats i samverkan
            mellan JM Bygg, Byggforskningsrådet, Stockholms fastighetskontor
            och Svenska byggbranschens utvecklingsfond. Det gäller Söderberga
            gård där man har ett allergikeranpassat flerbostadshus med 13
            lägenheter i Stockholm. Det är ett projekt som är väldigt bra
            att ta fram som ett exempel och som jag tror kommer att vara ett
            bra studieobjekt i framtiden.
          </note>
          <note xml:id="i-18546c379e30b117-0">
            Det är ju sådana projekt som man behöver för att kunna visa på
            det som är positivt. Jag tycker att Owe
          </note>
          <note xml:id="i-980793084a4f2b1f-0">
            Hellberg i onödan tar upp en detaljfråga i en stor och komplex
            bransch. Allting kan inte hända på en enda gång.
          </note>
          <note xml:id="i-4ca408184c90561c-0">
            Anf. 161 OWE HELLBERG (v) replik
          </note>
          <note xml:id="i-0873e969ba92d977-0">
            Fru talman! Det finns säkert bra exempel på där man kan samverka.
            Men frågan är på vems villkor man samverkar. Det är en väldigt
            viktig fråga att ställa sig.
          </note>
          <note xml:id="i-97795c791cf815ac-0">
            Jag är oroad för att anslaget till forskningen kommer att minska
            under den här mandatperioden. Vi i
          </note>
          <note xml:id="i-45ed326acf1d81e5-0">
            Vänsterpartiet kommer framöver att återkomma till frågan om anslag
            till byggforskningen.
          </note>
          <note xml:id="i-741398fef8cd68b1-0">
            Anf. 162 PER LAGER (mp)
          </note>
          <note xml:id="i-ac1967408e557a6a-0">
            Fru talman! För de flesta människor är bostaden något av det
            allra viktigaste i livet. Det är där vi vistas den mesta tiden
            av våra liv. Det är där vi vilar, njuter, äter och sover, och
            det är där våra barn skall känna sig hemma och trygga. Därför
            är bostaden en stor fråga för oss inte bara ur ekonomisk utan
            lika mycket ur social och hälsomässig synpunkt. Det finns anledning
            att anlägga ett helhetsperspektiv, och jag vill gärna göra det
            när jag talar om bostäder och inomhusmiljön.
          </note>
          <note xml:id="i-1aea6260286eaab7-0">
            Det har varit en sällsam och oerhört positiv upplevelse att i
            bostadsutskottet finna så många gemensamma intressen i att försöka
            återupprätta bostadskvaliteten i vårt land. Miljonprogrammets
            avarter och allt det som följde av stressbyggen och ogenomtänkta
            och snabbt ihoprafsade byggplaner har äntligen nått slutet. En
            "låt-bygg"-epok är förhoppningsvis över.
          </note>
          <note xml:id="i-2429c209553baf89-0">
            Nu är det dags att återerövra kunskapen om det hållbara byggandet,
            det ekologiska byggandet, kretsloppsbyggandet. Med gammal och
            ny teknik och med rena material kan vi skapa friska hus som andas
            och är vackra. Det gäller också vid ombyggnad.
          </note>
          <note xml:id="i-5caee3a1998dfa50-0">
            Vi skall använda försiktighetsprincipen, och vi skall ha det
            helhets- och långsiktiga perspektiv som ger huset ett livscykelvärde
            från tillblivelse till dess det plockats ned och återanvänts eller
            till slut återvunnits i annan energiform.
          </note>
          <note xml:id="i-fcb43dcaac161076-0">
            Miljöpartiets motioner om ekologiskt byggande har vunnit gehör
            i utskottet. Det handlar om kraven på klara definitioner av de
            byggnadsbegrepp vi använder men också om miljömedveten upphandling.
            Vid val av byggnads- och inredningsmaterial är fullständiga innehållsdeklarationer
            viktiga, och det är viktigt att gränsvärdena för kemiska ämnen
            sätts så lågt att astmatiker och allergiker utan obehag kan vistas
            i husen.
          </note>
          <note xml:id="i-3dad5c0510c72f98-0">
            Vidare skall ventilationsanordningarnas utformning och skötselinsatserna
            få de rätta proportionerna.
          </note>
          <note xml:id="i-446b1c8da1b78c92-0">
            Utskottet har ställt upp på miljöklassning av hus som utgår från
            egenskaper som återanvändningsvärde, energisnålhet och hänsynstagande
            till ekologiskt hållbara principer. Det blir, som vi hörde på
            konferensen häromveckan om sjuka hus som bl.a. Owe Hellberg och
            jag deltog i, ett nytt värderingsinstrument för hus.
          </note>
          <note xml:id="i-7b84738014f0ec07-0">
            Det blir vad man kallar för ny "rating".
          </note>
          <note xml:id="i-cc8d92667f20fd42-0">
            Materialslöseriet inom svensk byggnadssektor är i dag hänsynslöst
            och oförsvarbart. Man räknar med bara 4 % återanvändning. 5 %
            förbränns, och resten, dvs. 91 %, deponeras till ingen nytta eller
            mening.
          </note>
          <note xml:id="i-169d6d73d1db098a-0">
            Jämfört med länder som Holland, Tyskland och Danmark ligger vi
            mycket långt efter. Men nu måste det bli ändring, eftersom utskottet
            stöder Miljöpartiets krav.
          </note>
          <note xml:id="i-856fe4396b424009-0">
            Vi skall som i t.ex. Danmark utarbeta rivningsplaner och genomföra
            selektiv rivning. Det innebär att vi återanvänder så mycket av
            materialet vi kan, att vi omvandlar och återvinner i övrigt och
            att vi särskilt tar hand om de miljöfarliga resterna.
          </note>
          <note xml:id="i-38f8c95d09fa15ec-0">
            Enligt dessa specifierade planer måste vi också lära oss att
            ta hand om alla sammansatta och komplicerade material, ofta polymermaterial,
            som nu är inbyggda i en stor del av byggnaderna och som inte bara
            kan slängas på tippen. Här kommer det att finnas plats för en
            ny näringsnisch, byggsektorns återbruks- och återvinningscentraler.
          </note>
          <note xml:id="i-41b2a762db7e0936-0">
            När det gäller el och elektromagnetiska fält skall försiktighetsprincipen
            vara vägledande. Utskottet har visat förståelse för fortsatta
            och ökade insatser på det området.
          </note>
          <note xml:id="i-289a21732a395986-0">
            Det framtida ombyggandet och nybyggandet handlar om ett betydligt
            större ansvar från planerare, beställare, byggare och brukare.
            Allt hänger ihop, och brukarna, vi som bor, skall så långt det
            är möjligt vara med från början. Vi har alla ett gemensamt ansvar
            för sambandet mellan en byggnads effekter på miljön i ett långsiktigt
            perspektiv och dess hälsoeffekter på dem som brukar den.
          </note>
          <note xml:id="i-61540414a3ab4234-0">
            Fru talman! På några få punkter har utskottsmajoriteten inte
            haft tillräckligt intresse, eller mod om man så vill, att följa
            Miljöpartiets försök att ytterligare skärpa kvalitetskraven.
          </note>
          <note xml:id="i-11c72e0fd8586af3-0">
            Det gäller t.ex. vårt förslag att införa obligatoriska energi-
            och miljörådgivare så att alla kommuner i
          </note>
          <note xml:id="i-a02cff45bca12d09-0">
            Sverige täcks in. Så är inte fallet i dag. Med tanke på våra
            internationella överenskommelser om att drastiskt sänka energiuttaget
            och Agenda 21 kan jag inte se annat än att frågan går utöver enskilda
            kommuners ansvar. Det handlar om nationella åtaganden. En heltäckande,
            kvalificerad energi- och miljörådgivning skulle eliminera stora
            miljöproblem och fortsatt energislöseri. I ett litet längre och
            kretsloppsanpassat perspektiv tjänar vi alla på detta.
          </note>
          <note xml:id="i-7d552052ba64d629-0">
            Det behövs inte mer tid för att utvärdera den tioåriga byggfelsförsäkringen
            för flerbostadshus som tillkom år 1993. Det är enligt Miljöpartiets
            mening dags för en utvidgning till att låta den omfatta också
            arbets-, fritids och skollokaler. Återkommande rapporter om fel
            och brister talar för detta.
          </note>
          <note xml:id="i-801f2982fa3acaf4-0">
            Vi vill också ha en kontrollbesiktning, inte bara som nu av ventilationen,
            utan också för hela huset och dess närmaste omgivning. Det gäller
            emissioner från bygg- och inredningmaterial, fukt och mögel, energikällor
            och energieffektivitet, men också vatten och avlopp, komposterings-
            och eventuella odlingsmöjligheter. Det gäller hela listan av det
            som krävs för ett sunt, energisnålt och ekologiskt bygge.
          </note>
          <note xml:id="i-fc38218201220614-0">
            Vi vill besiktiga huset av samma anledning som vi själva låter
            oss besiktigas hos läkaren eller besiktigar bilen på bilprovningen.
            En återkommande husbesiktning skulle ge ägaren anledning att hålla
            huset i trim.
          </note>
          <note xml:id="i-7945d4565a9d6176-0">
            Det skulle också efter ett besök av kontrollorganet, låt oss
            kalla det Svensk Husprovning AB, kunna innebära krav på åtgärder
            och ombesiktning och i värsta fall
          </note>
          <note xml:id="i-2bf015421a5a5205-0">
            "körförbud". En möjlig sanktionsåtgärd vid stora brister i miljön
            är att hyresgästerna betalar hyran till ett spärrat konto hos
            husprovningen tills rättelse skett.
          </note>
          <note xml:id="i-12e7bf0dffa305d4-0">
            Tryggheten i boendet och stabiliteten i bostadssektorn ökar med
            en sådan åtgärd.
          </note>
          <note xml:id="i-69603518dceb8409-0">
            Apropå ventilationsanläggningar behöver ett sunt hus inte nödvändigtvis
            mekanisk ventilation. Självdrag är ofta en överlägsen metod och
            måste även den återerövras. Eftersom de föreskrifter till PBL
            som
          </note>
          <note xml:id="i-2cc5ed3c879dae3f-0">
            Boverket utfärdat med stöd av plan- och byggförordningen är utformade
            som funktionskrav finns egentligen inget hinder. Men Boverket
            bör ändå ges i uppdrag att se över reglerna, informationsinsatserna
            och övriga åtgärder som kan stimulera till en ökad användning
            av självdragsventilation.
          </note>
          <note xml:id="i-5c63bc002ba7e519-0">
            Vi har pekat på problemet med återluft och vill att
          </note>
          <note xml:id="i-dd311089e7826542-0">
            Boverkets byggregler skall ändras så att återluft inte tillåts
            i daghem, skolor och andra lokaler där barn vistas under längre
            perioder. Målet skall vara att återluft på litet längre sikt helt
            tas bort.
          </note>
          <note xml:id="i-5eb5dd9502fd362d-0">
            När man i januari 1994 ändrade mätningen av radon från tidigare
            radondotterhalt till radongashalt gjordes en uppräkning med faktor
            2. Detta innebar att högsta tillåtna gräns för äldre hus ändrades
            från 200
          </note>
          <note xml:id="i-3e6f3f2b8792dcc4-0">
            becquerel till 400 becquerel per kubikmeter. För nya byggnader
            ändrades dock gränsvärdet från 70 becquerel ända upp till 200
            becquerel i stället för till 140
          </note>
          <note xml:id="i-322db46cc71dc84c-0">
            becquerel per kubikmeter.
          </note>
          <note xml:id="i-f51b494527426255-0">
            SSI, Sveriges strålskyddsinstitut, har ingen bra förklaring till
            att sänka kraven. Att 200 becquerel radongashalt per kubikmeter
            är mer internationellt gångbart och att hus i dag är betydligt
            bättre ventilerade duger inte som argument. Miljöpartiet vill
            därför skärpa regeln om högsta tillåtna gräns radongashalt i nya
            byggnader till 150 becquerel per kubikmeter. På sikt bör en sådan
            gräns gälla alla byggnader. Vi har tillräckligt med kunskap om
            radonets farlighet, och vi skall självfallet sätta hälsan i första
            rummet.
          </note>
          <note xml:id="i-94eae19299e3b205-0">
            Fru talman! Jag vill till slut med tillfredsställelse konstatera
            att samsyn nu tycks råda i fråga om insatserna för inomhusmiljön,
            med betoning på allergisanering. Det är viktigt att snabbt få
            igång åtgärderna och att alla berörda, kanske framför allt kommunerna,
            tar ansvar och inventerar behoven samt att de statliga myndigheterna
            samordnar och förenklar bidragsreglerna. År 1995 har av Folkhälsoinstitutet
            proklamerats som allergiåret. Det ser ut som en tanke med Miljöpartiets
            och regeringens överenskommelse om de 2
          </note>
          <note xml:id="i-b6b78c709675200c-0">
            miljarderna. Det innebär ett genombrott i kampen mot just denna
            nya och snabbt växande folksjukdom.
          </note>
          <note xml:id="i-70cf3ab26e7d0182-0">
            Fru talman! Jag står givetvis bakom alla mina reservationer,
            men för tids vinnande yrkar jag bara bifall till reservationerna
            3, 4, 5 och 9.
          </note>
          <note xml:id="i-4971c8cf5a5b28a7-0">
            Anf. 163 INGA BERGGREN (m) replik
          </note>
          <note xml:id="i-e0f13f7fe08816ca-0">
            Fru talman! Jag har några kommentarer till Per
          </note>
          <note xml:id="i-ed267a69f019a964-0">
            Lagers anförande.
          </note>
          <note xml:id="i-f51272c2d71c37b3-0">
            Per Lager talar sig varm för kommunala rådgivare och att det
            skall vara ett tvingande inslag för kommunerna att tillsätta sådana.
            Jag skulle vilja fråga Per
          </note>
          <note xml:id="i-aeb5d8273be7bf40-0">
            Lager hur det går ihop med de tankar som ni utvecklar i er motion,
            där ni talar om att den kommunala självbestämmanderätten är en
            viktig rätt.
          </note>
          <note xml:id="i-e0c2580b748a30b5-0">
            Dessutom har jag uppfattat att Miljöpartiet har tankar om decentralisering,
            att man så att säga skall bestämma själv hemma i sin kommun hur
            man skall ha det och att staten då inte skall lägga sig i detta.
            Jag tycker att det här verkar mycket motsägelsefullt.
          </note>
          <note xml:id="i-882cae524eddb9fa-0">
            Jag håller med så långt som att energirådgivning i sig är mycket
            värdefull. Många hushåll är i dag säkert medvetna om att de kan
            göra en hel del själva för att spara energi och därmed kostnader.
            Jag tror att människor läser energispartips i tidningar - i facktidningar,
            veckotidningar och specialtidningar. T.ex. småhusägare får då
            och då i sin brevlåda sådana här tips.
          </note>
          <note xml:id="i-d617ff00855ee3a8-0">
            Bostadsrättsinnehavare jagar kostnader och då är förbrukning
            av el något som säkert diskuteras och åtgärdas.
          </note>
          <note xml:id="i-46d5693033c1ce96-0">
            Per Lager har dessutom enligt min mening en övertro på att detaljregler
            och mycket snäva styrningar, till och med förbud, är metoder då
            det gäller att få till stånd ett boende och byggande som är miljömässigt
            och hälsomässigt gott. Verkligheten, Per Lager, är mycket mer
            mångfacetterad och därmed behövs ramar som tillåter olika typer
            av lösningar.
          </note>
          <note xml:id="i-b5c1d99ee8ed319d-0">
            En god utveckling inom detta område sker bäst utan detaljstyrningar.
            Då får kreativitet och nytänkande mycket bättre utrymme.
          </note>
          <note xml:id="i-2eb99ba8d2a2c14c-0">
            Till slut undrar jag varför Per Lager i det närmaste underskattar
            bostadskonsumenterna?
          </note>
          <note xml:id="i-14b366d7f011bb06-0">
            Anf. 164 PER LAGER (mp) replik
          </note>
          <note xml:id="i-0b6411b2fca31362-0">
            Fru talman! Att vi är intresserade av att få miljöoch energirådgivare
            i alla kommuner, Inga Berggren, beror på att vi tycker att detta
            är ett nationellt ansvar.
          </note>
          <note xml:id="i-66f697d9c0c9a798-0">
            Jag vet att det finns miljörådgivare och även energirådgivare
            i vissa kommuner. Men i alla kommuner finns de inte. Då blir det
            inte samma krav på de boende runt om i hela vårt land. Samma hjälp
            skulle jag väl säga i stället. Det är ju vad det handlar om.
          </note>
          <note xml:id="i-2f640226cc1ab010-0">
            Det handlar praktiskt om att få trimma in sina energikällor och
            att få hjälp med att välja rätt material. Friheten behöver ibland
            litet hjälp. Vi har väl sett genom byggandet och boendet under
            de tidigare decennierna att det kanske skulle behövts litet mer
            miljö- och energirådgivning. Vi hade i alla fall energirådgivning
            under en period. Jag vill alltså komplettera den med miljörådgivning.
          </note>
          <note xml:id="i-c4eee8603ec00703-0">
            Jag tycker visst att man skall ha många olika lösningar. Det
            ekologiska byggandet är egentligen en solfjäder av olika alternativ.
            Men vi skall hela tiden använda det vi kallar försiktighetsprincipen,
            så att vi till slut når fram till det bästa boendet. Jag tror
            att just med hjälp av miljö- och energirådgivare kan vi komma
            ganska långt på den punkten.
          </note>
          <note xml:id="i-46769dc2884df5b7-0">
            Anf. 165 MARIANNE CARLSTRÖM (s)
          </note>
          <note xml:id="i-217d5d54049d0941-0">
            Fru talman! Vi har kommit långt från den verklighet som vi kan
            se när vi går på museum och försöker sätta oss in i hur människor
            levde förr, i mörka hus och med trångboddhet, med små möjligheter
            att hålla rent. Vi har byggt oss långt från Lubbe Nordströms
          </note>
          <note xml:id="i-7e89df0fd8090516-0">
            Lortsverige. Men ibland gick det för fort. Alla material och
            tekniker var inte beprövade och nya problem skapades. I dagens
            inomhusmiljö utsätts vi för bl.a.
          </note>
          <note xml:id="i-cb906a76fc0912eb-0">
            radon, formaldehyd, husdammskvalster och andra bakterier som
            skapar allergier och andra problem.
          </note>
          <note xml:id="i-805bb4f4dccaada2-0">
            En insikt om behovet att ta itu med problemen växte fram. 1988
            hade utskottet frågan uppe till behandling med ett åtgärdspaket
            som resultat. Detta var en god början, men problemen kvarstår.
            Trots all forskning, allt debatterande och alla åtgärder, som
            väckt stort intresse både i branschen och bland bostadskonsumenterna,
            finns det alltså problem kvar.
          </note>
          <note xml:id="i-c6a8439d1ce3dd70-0">
            En granskning av fackpressen under de senaste månaderna visar
            att Byggforskningen i sin tidning
          </note>
          <note xml:id="i-8180797ffc2f3ebe-0">
            Bo Fast, Riksbyggen och NCC m.fl. i sin press tar upp frågan
            om byggnaders inomhusmiljö.
          </note>
          <note xml:id="i-e3aeb8b59f642148-0">
            Trots att frågan inte är ny och att utskottet behandlat den vid
            ett flertal tillfällen har det under allmänna motionstiden väckts
            30 motioner i frågan. Och även om det finns ett antal reservationer
            och särskilda yttranden i ärendet är enigheten stor om att det
            finns problem med byggnaders inomhusmiljö och att en del människor
            blir sjuka eller får olika symtom när de vistas i vissa bostäder
            och byggnader. Detta måste åtgärdas. Problemet är att vi inte
            alltid har de rätta kunskaperna om hur det skall gå till. Och
            ibland tar kortsiktiga ekonomiska intressen överhanden.
          </note>
          <note xml:id="i-dc7e4ca8e028b8a6-0">
            Forskningen måste intensifieras, och samarbetet mellan planerare,
            byggare, fastighetsägare och hyresgäster måste öka. Nya material
            skall vara väl beprövade innan de används i produktionen. Erfarenheter
            från olika försök måste tas till vara i framtidens byggande.
          </note>
          <note xml:id="i-86c4d9fe825ddbc3-0">
            Ett hus i vårt land har en livslängd på mellan 50
          </note>
          <note xml:id="i-722942874a89276b-0">
            och 150 år. Miljöpåverkan under livstiden måste anses lika viktig
            som miljöpåverkan under byggtiden och vid rivningen.
          </note>
          <note xml:id="i-21d9a1411a9a7c1d-0">
            Kraven på sunda hus är i dag alltmer samstämmiga. Så nog borde
            branschen och brukarna tillsammans kunna ge oss bättre boendemiljöer.
            Visst lönar det sig att bygga rätt från början när kunskapen faktiskt
            finns.
          </note>
          <note xml:id="i-ca9ef67ad2c2f776-0">
            Det är glädjande att vi socialdemokrater har kommit överens med
            Miljöpartiet om att satsa 2 miljarder kronor för att förbättra
            inomhusklimatet i bostäder och offentliga lokaler. Detta kommer
            att bli till nytta för bostadskonsumenter som har problem och
            för de byggnadsarbetare som kommer att arbeta med åtgärderna.
          </note>
          <note xml:id="i-4c1a1ab910c50c66-0">
            I detta betänkande talar bostadsutskottet om för regeringen vad
            vi tycker är angeläget att satsa på när man slutligen fastställer
            åtgärdspaketet.
          </note>
          <note xml:id="i-72295dc18a313d08-0">
            Det finns 15 reservationer till detta betänkande och jag yrkar
            avslag på samtliga.
          </note>
          <note xml:id="i-4647729bd3a3eeb7-0">
            Moderaterna tillhör dem som utmärker sig särskilt.
          </note>
          <note xml:id="i-e9e289e6450d30f2-0">
            Trots att det finns några moderata motioner och att man under
            tidigare riksmöten har fattat liknande beslut reserverar sig moderaterna
            på flera avgörande punkter i betänkandet. Moderaterna tycks inte
            se de problem som fortfarande finns inom detta område.
          </note>
          <note xml:id="i-d768432be01df672-0">
            Framför allt tycks man inte ha någon önskan om att skynda på
            så att de erfarenheter som faktiskt finns kan tas till vara på
            ett bättre sätt. Dessutom tror man att efterfrågan och marknaden
            löser alla problem.
          </note>
          <note xml:id="i-d5d4324fd1ec615a-0">
            Till reservationerna. När det gäller reservation 1, som handlar
            om miljö- och hälsoriktigt byggande, anser moderaterna att det
            kommer att byggas sådana lägenheter som efterfrågas av de alltmer
            medvetna konsumenterna.
          </note>
          <note xml:id="i-5e12d1ded6f926e6-0">
            Men det är inte så lätt för en konsument att veta hur ett hus
            är byggt, vilka material som använts m.m.
          </note>
          <note xml:id="i-ff98edd88ce37137-0">
            förrän man bor i lägenheten, och hur är det med valfriheten när
            man väl bor i ett "sjukt" hus?
          </note>
          <note xml:id="i-e80146a204a99d36-0">
            Det är svårt att förstå vad moderaterna kan ha emot den nu förordade
            inventeringen av ekologiska och miljöanpassade byggnadsprojekt
            som kan tjäna som referensobjekt i det framtida sunda bostadsbyggandet.
            Eller vad de kan ha emot en statlig satsning på ytterligare byggprojekt
            för att utnyttja den befintliga kunskapen. Är det inte viktigt
            att ta fram goda förebilder så att de hittills vunna erfarenheterna
            kan användas i praktisk tillämpning?
          </note>
          <note xml:id="i-5a4bb7a434fd567a-0">
            I reservation 2, som handlar om återanvändning och återvinning
            i byggandet, tycker moderaterna att det räcker med de åtgärder
            som branschen redan på frivillig väg har startat. Men majoriteten
            anser att inventering bör göras av projekt som avser återvinning
            av byggmaterial. Inventeringen bör gälla alla typer av insatser,
            från information och utbildning till direkta återvinningsprojekt.
            Utskottet tycker också att det bör övervägas om man skall genomföra
            ett begränsat antal försöksprojekt av demonstrationskaraktär.
            I samband med det bör ansvarsfrågan avseende återanvänt material
            belysas. Dessutom bör behovet av informations- och utbildningsinsatser
            beaktas.
          </note>
          <note xml:id="i-5d90fb608cb780d2-0">
            I reservation 3, som handlar om kommunala energi- och miljörådgivare,
            där Vänsterpartiet och
          </note>
          <note xml:id="i-b35c4f44fd99ad28-0">
            Miljöpartiet står som reservanter, anser man att det är viktigt
            med statligt stöd. Det tycker inte utskottets majoritet. Vi delar
            reservanternas uppfattning att det är viktigt med en kommunal
            rådgivning i dessa frågor, men vi anser inte att det är en obligatorisk
            kommunal uppgift. Varje kommun får utgå från de lokala behoven
            och se om de anser att förutsättningarna finns för att bygga upp
            en sådan verksamhet.
          </note>
          <note xml:id="i-f1b7f93ee6ac1a3d-0">
            I reservation 4 föreslår reservanterna Vänsterpartiet och Miljöpartiet
            att byggfelsförsäkringen skall utvidgas. Utskottsmajoriteten menar
            att byggfelsförsäkringen har verkat under alldeles för kort tid
            och att det samtidigt har byggts väldigt litet under denna korta
            tid. Utskottet anser därför att man måste avvakta vidare erfarenheter
            innan man kan utvidga denna försäkring.
          </note>
          <note xml:id="i-14b9a4f321a124c5-0">
            Det finns också en reservation om Svensk
          </note>
          <note xml:id="i-cd92a0d3ff8a5558-0">
            Husprovning AB, också den av vänstern och Miljöpartiet. I reservationen
            föreslås ett kontrollorgan som gör återkommande besiktningar av
            olika typer av byggnader. Förslaget har tidigare behandlats och
            avstyrkts av utskottet, och vi står fast vid det tidigare ställningstagandet.
            Samtidigt vill jag påpeka att motionen delvis har tillgodosetts
            genom den obligatoriska ventilationskontrollen.
          </note>
          <note xml:id="i-ac0442a4cbbbc8bc-0">
            I reservation 6 av Miljöpartiet om krav på luftflöden ställs
            krav på att Boverket ges i uppdrag att se över byggreglernas utformning.
            Vi menar att den obligatoriska ventilationskontroll som finns
            efter riksdagsbeslutet 1991 har haft vissa nybörjarsvårigheter.
            Nu har det gått mer än tre år sedan förordningen trädde i kraft,
            och ytterligare eftersläpningar kan inte accepteras. Jag förutsätter
            ändå att regeringen följer utvecklingen och att man om det behövs
            återkommer till riksdagen. Särskilt viktigt är det att påtalade
            brister i lokaler där barn och ungdomar vistas dagligen avhjälps
            så snart som möjligt.
          </note>
          <note xml:id="i-fddc911682d63dbb-0">
            Miljöpartiets och Folkpartiets reservationer 7 och
          </note>
          <note xml:id="i-a9c0f80ed63d0693-0">
            8 handlar om återluften. Frågan behandlades faktiskt i kammaren
            så sent som i november 1994, och utskottet står fast vid sin uppfattning.
          </note>
          <note xml:id="i-d740b6c71ff5cbba-0">
            Vänsterpartiet och Miljöpartiet föreslår i reservation 9 att
            den tillåtna radonhalten sänks. Utskottsmajoriteten anser att
            det råder en ganska bred enighet om radonproblemets allvar och
            om nödvändigheten av saneringsåtgärder, men gällande gränsvärden
            för radon är bestämda utifrån dagens kunnande och avvägningar
            som ansvariga myndigheter har ansett bör göras. Utskottet har
            inte underlag för att ifrågasätta de gränsvärden som nu tillämpas,
            och det får förutsättas att gränsvärdena anpassas till eventuell
            ny kunskap på området om så anses befogat.
          </note>
          <note xml:id="i-83618e160b35d510-0">
            I reservation 10 om elöverkänslighet hävdar Moderaterna att det
            som förra riksmötet beslutade var tillräckligt. Utskottets majoritet
            anser däremot att det dessutom bör göras en kartläggning av i
            vilken utsträckning kommunalt eller annat ekonomiskt stöd utgått
            till elsanering. Man måste också se om de vidtagna åtgärderna
            har gett önskat resultat och försöka underlätta påbörjandet av
            några försöksprojekt som gör det möjligt att se om den kända teknik
            som i dag används för att ta bort elektromagnetiska fält kan spridas
            till fler.
          </note>
          <note xml:id="i-0e182ca8c6837602-0">
            I reservation 11 avstyrker Moderaterna förslaget om en ny bidragsform
            för förbättring av inomhusmiljön. Utskottsmajoriteten anser att
            det är angeläget att en bättre miljö kommer till stånd i de lokaler
            där ungdomar och barn vistas, och de föreslagna bidragen kommer
            att påskynda detta arbete. Detta fråntar självfallet inte fastighetsägare
            och huvudmän i de aktuella verksamheterna deras ansvar för att
            åtgärderna vidtas.
          </note>
          <note xml:id="i-a5dac82d31e74377-0">
            I reservation 13 avstyrker Moderaterna de förslag som regeringen
            nu diskuterar med anledning av uppgörelsen med Miljöpartiet om
            ett ökat stöd till allergisanering. Utskottet anser att förslaget
            om byggnaders inomhusmiljö, med tonvikt på allergisanering, ligger
            väl i linje med vad utskottet tidigare har anfört. Utskottet förutsätter
            att de i motionerna och betänkandet diskuterade frågorna om bl.a.
            ventilation, sanering av mögelskador, utbyte av fuktigt och emitterande
            byggmaterial m.m. kommer att beaktas.
          </note>
          <note xml:id="i-fc96fc124dbad4f6-0">
            Jag tror heller inte att Moderaterna och ni andra behöver oroa
            er över finansieringen av det här paketet, utan detta kommer att
            redovisas i en proposition litet senare i vår, och då kan vi också
            ta upp en diskussion om det. Man skall också komma ihåg att de
            åtgärder som vi föreslår kommer att ge arbete åt arbetslösa.
          </note>
          <note xml:id="i-026da9e38d074854-0">
            Till sist reservation 14, som handlar om FOU-
          </note>
          <note xml:id="i-28c03e11aa001797-0">
            verksamhet i tätorternas yttre miljö. Centerpartiet framför där
            farhågor om en förändrad inriktning på grönyteforskningen. Utskottet
            anser att det ännu inte finns underlag för att bedöma dessa farhågor,
            eftersom den nya ordningen bara har tillämpats i mindre än ett
            år. Vi förutsätter att överflyttningen av ansvaret inte kommer
            att innebära någon förändring i det avseendet. Skulle så bli fallet
            får frågan uppmärksammas på nytt.
          </note>
          <note xml:id="i-af17f56fd415c2fe-0">
            Fru talman! Det verkar som om vi är eniga om problemet och om
            målet, men när det gäller vägen till målet och takten har vi litet
            olika åsikter. En frisk och sund boendemiljö är ändå allas människors
            rättighet.
          </note>
          <note xml:id="i-743a320a58e22497-0">
            Fru talman! Jag yrkar än en gång avslag på samtliga reservationer
            och bifall till utskottets hemställan.
          </note>
          <note xml:id="i-42f5b8048608f0c0-0">
            Anf. 166 INGA BERGGREN (m) replik
          </note>
          <note xml:id="i-4c77217e2602acd3-0">
            Herr talman! Jag vill starkt understryka att vi moderater även
            i fortsättningen vill och kommer att ägna väldigt stor uppmärksamhet
            åt inomhusmiljön i våra bostäder och byggnader, så att det blir
            en förbättring på den punkten när det behövs.
          </note>
          <note xml:id="i-fab5c7d89e71b624-0">
            Jag vill i den här repliken inrikta mig på att bemöta några av
            Marianne Carlströms påståenden. Jag vill då anknyta till det seminarium
            om hälsa och inomhusmiljö som vi båda bevistade häromveckan. Jag
            tror att det var Lars Wohlin från Stadshypotek som sade ungefär
            så här: Den som är satt att förvalta ett värde kan inte gå ifrån
            sitt ansvar. Just så ser vi moderater på fastighetsägarnas ansvar
            för att själva ta hand om och ansvara för reparationer, underhåll
            och upprustning av sina fastigheter och också finansiera sådana
            åtgärder.
          </note>
          <note xml:id="i-81c951ed756297ea-0">
            Vad gäller bra exempel har jag redan i kväll visat på ett sådant,
            nämligen Söderberga gård i Bromma, som är ett samverkansprojekt
            mellan forskare och bransch. Det är på det sättet jag tycker att
            man skall arbeta vidare. Det visar sig att det verkligen finns
            sådana projekt, och väldigt mycket är på gång.
          </note>
          <note xml:id="i-eeda45b65bb1eea9-0">
            Vi kunde också häromdagen läsa att Myresjö hus hoppas på en miljömärkning.
            Även det är ett samverkansprojekt mellan Institutet för träteknisk
            forskning, trähusfabrikanterna och NUTEK. Det är ytterligare ett
            bra exempel på ett gott initiativ.
          </note>
          <note xml:id="i-9ca9a2c1fcc9bc8e-0">
            Så mycket av forskning för framtiden, för en god och hälsosam
            miljö, är verkligen på gång.
          </note>
          <note xml:id="i-90f9cee595ab141c-0">
            Anf. 167 MARIANNE CARLSTRÖM (s)
          </note>
          <note xml:id="i-95ed3d3a11b2b55b-6">
            replik
          </note>
          <note xml:id="i-7fb07ed4e38d90d6-0">
            Herr talman! Det är bra att Moderaterna tänker ägna sig åt inomhusmiljön
            i fortsättningen. Också jag var på det seminarium som Inga Berggren
            nämner, och även jag skulle kunna dra en del exempel som jag hörde
            där och som jag har läst om på olika ställen.
          </note>
          <note xml:id="i-d5834d65d79cf57c-0">
            Vad vi påpekar i betänkandet är att man måste samla ihop de olika
            erfarenheterna och försöka dra litet slutsatser, så att de som
            verkligen vill bygga på ett seriöst och bra sätt har en chans.
          </note>
          <note xml:id="i-fb1844b364ff4660-0">
            Jag läste för någon vecka sedan en artikel om hur man kan använda
            självdrag tillsammans med nya material och viss ny teknik. Det
            visar sig då ibland att det plötsligt inte stämmer utan börjar
            mögla på vinden, trots att man tror att man gjort helt rätt. Sådana
            här erfarenheter måste samlas ihop, så att man har en chans att
            från början bygga sunda och bra hus på ett billigt och enkelt
            sätt.
          </note>
          <note xml:id="i-254bb7f4814ec29d-0">
            Då måste vi satsa litet pengar. Jag tror nämligen inte att branschen
            gör det här själv. Vi måste här i riksdagen också ta hänsyn till
            konsumenterna och vara deras förespråkare.
          </note>
          <note xml:id="i-7a1480b4b1b75818-0">
            Anf. 168 INGA BERGGREN (m) replik
          </note>
          <note xml:id="i-5c8cbb083515fcb4-0">
            Herr talman! Som jag sade kommer vi att arbeta med de här frågorna
            framöver. Jag är också av den uppfattningen att det är information
            och kunskapsuppbyggnad som behövs, inte minst hos oss själva som
            bostadskonsumenter. Då kan man komma till rätta med ganska mycket.
            Jag tänker bl.a. på att vi faktiskt kan göra en hel del själva.
          </note>
          <note xml:id="i-0876d5e557d4d408-0">
            Agneta Dreber, generaldirektören för Folkhälsoinstitutet, uppmärksammade
            oss på allergiåret 95.
          </note>
          <note xml:id="i-be6b1ee2f2570efc-0">
            Överkänslighet eller allergier kan uppstå genom dålig städning,
            förekomst av kvalster, innehav av husdjur, rökning eller täta
            och fuktiga hus. Hon pekade på att vi faktiskt kan göra en hel
            del själva genom att ventilera, städa, tvätta kläder i minst 60
            graders vatten och att avstå från att skaffa husdjur till små
            barn. Det är alltså fråga om förebyggande åtgärder i vardagslivet.
          </note>
          <note xml:id="i-92029ee9ceff8cba-0">
            Det är inte så dumt det heller.
          </note>
          <note xml:id="i-941b42988c1e5e97-0">
            Anf. 169 MARIANNE CARLSTRÖM (s)
          </note>
          <note xml:id="i-95ed3d3a11b2b55b-7">
            replik
          </note>
          <note xml:id="i-34d8fb813bc22bb2-0">
            Herr talman! Faktum kvarstår att Inga Berggren tror att branschen
            och forskningen klarar det här utan samhällsstyrning. Jag tror
            inte att vi får exakt den forskning som är nödvändig för ett sunt
            boende om branschen får klara detta på egen hand. Jag tror att
            vi måste tala om vad vi tycker och vara med och hjälpa till att
            sprida den här informationen.
          </note>
          <note xml:id="i-d145eef73efdaab6-0">
            Anf. 170 ERLING BAGER (fp) replik
          </note>
          <note xml:id="i-4d55aa0906e93123-0">
            Herr talman! Min bänkkamrat Marianne Carlström och jag är ju
            ganska överens i det här betänkandet om de åtgärder som behöver
            göras. Men så har vi då reservationen om återluft, nr 7. Vi i
            Folkpartiet tycker att om vi skall komma till rätta med det dåliga
            inomhusklimatet nu borde vi ha en översyn om totalförbud för återluft.
          </note>
          <note xml:id="i-7769c292a7f30bd0-0">
            Det var främst under 70-talet som det blev populärt med ventilationssystem
            och återluft, framför allt för att spara energi. Men så kom också
            problemen.
          </note>
          <note xml:id="i-4fe04895db1f8699-0">
            1993 försökte Boverket arbeta fram ett förbud för återluft. De
            var ganska långt framme, men det blev milt sagt en kraftig diskussion
            mellan myndigheten och vissa ventilationstillverkare. Det blev
            alltså inte ett totalförbud utan man införde restriktioner som
            i och för sig var ganska hårda.
          </note>
          <note xml:id="i-0967876a3887ec86-0">
            Jag tror att det är viktigt att vi nu får till stånd ett förbud
            mot återluft, inte minst när det gäller barnstugor och lokaler
            där barn vistas. Det är viktigt att detta kommer fram. Vi har
            ju bara haft de här systemen sedan 70-talet, men vi har märkt
            vilka nackdelar de har.
          </note>
          <note xml:id="i-b7324d12d0883553-0">
            Jag yrkar återigen bifall till reservationen om att vi skall
            införa ett stopp för att använda återluft.
          </note>
          <note xml:id="i-63c438b95be2a076-0">
            Låt mig också peka på de två miljarder som är aviserade från
            regeringens sida. Det är framtungt, precis som Owe Hellberg har
            angett. Byggforskningsrådet varnade för att det kommer slarv i
            byggandet om man hetsar fram reglerna. Då får vi just det vi skall
            undvika, nämligen sjuka hus, genom att dolda skador kommer fram.
          </note>
          <note xml:id="i-486480cc281fea85-0">
            Anf. 171 MARIANNE CARLSTRÖM (s)
          </note>
          <note xml:id="i-95ed3d3a11b2b55b-8">
            replik
          </note>
          <note xml:id="i-48fa5f712c2dbe92-0">
            Herr talman! Vi hade detta med återluften uppe i november, som
            jag sade förut. I det betänkandet kan man läsa att det finns betydande
            restriktioner när det gäller återluft. Man får inte återföra luft
            från kök och hygienutrymmen. Man får inte heller återföra luft
            till sovrum. Man får inte heller använda återluft utan en föregående
            utredning. Dessutom följer vi den här frågan. Boverket har den
            under uppsikt. Är det så att det behövs ytterligare åtgärder får
            riksdagen och regeringen återkomma i frågan.
          </note>
          <note xml:id="i-31ab384fc4f527e1-0">
            Anf. 172 ERLING BAGER (fp) replik
          </note>
          <note xml:id="i-b84b769ec40e5ecf-0">
            Herr talman! Marianne Carlström har rätt i den bemärkelsen att
            det har hänt en hel del saker de senaste åren. Men varför kan
            vi inte ena oss om att försöka stoppa återluften när vi vet de
            negativa effekterna av den? I dag är det praktiskt taget förbjudet
            att använda återluft i djurstallar. Är det inte lika viktigt med
            människor, barn och miljön?
          </note>
          <note xml:id="i-7950e1b67be8fcaa-0">
            Jag yrkar återigen bifall till reservation nr 7.
          </note>
          <note xml:id="i-eac135daf386da47-0">
            Anf. 173 MARIANNE CARLSTRÖM (s)
          </note>
          <note xml:id="i-95ed3d3a11b2b55b-9">
            replik
          </note>
          <note xml:id="i-989275f2e2c1cdbb-0">
            Herr talman! Tyvärr har jag ingen erfarenhet av hur det är med
            djurstallar, men däremot är det så att det måste vara en särskild
            utredning som visar att det är lämpligt med återluft. När man
            läser de här bestämmelserna kan man se att det måste vara så att
          </note>
          <note xml:id="i-6e2fd1880b9a2d30-0">
            Boverket har detta under uppsikt. Man anser att i de fall man
            får använda återluften finns det inga problem. Dessutom följer
            man detta med prov hela tiden.
          </note>
          <note xml:id="i-b183ad7ec603c0d5-0">
            Om det i framtiden skulle visa sig att det här är ett större
            problem kommer vi att återkomma, Erling
          </note>
          <note xml:id="i-cbcadf29633bf9e3-0">
            Bager. Då kan vi kanske bli helt eniga.
          </note>
          <note xml:id="i-a853486b79b79e0d-0">
            Anf. 174 PER LAGER (mp) replik
          </note>
          <note xml:id="i-63a9da670ebb796c-0">
            Herr talman! Egentligen har jag inte så mycket att säga till
            Marianne Carlström. Vi känner till var vi står i dessa frågor.
            Eftersom socialdemokraterna avstyrker alla reservationer vill
            jag bara än en gång påpeka att vi ser Energi- och miljörådgivningen
            som en nationell fråga. Det är ett nationellt åtagande gentemot
            internationella överenskommelser som t.ex. den i Rio. Det gäller
            framför allt energiuttaget.
          </note>
          <note xml:id="i-7e6510fd06a6378a-0">
            Byggfelsförsäkringen är visserligen ganska ny, men vi tycker
            faktiskt inte att den behöver prövas.
          </note>
          <note xml:id="i-e7e46f4c1740062f-0">
            Vad jag förstått hittills är det en försäkring som fungerar.
            Därför tycker vi att en utvidgning är på sin plats.
          </note>
          <note xml:id="i-d6aff7043fcd21cf-0">
            Många har skojat om husprovningen och kallat den för AB Husprovning.
            Marianne Carlström hänvisar till ventilationskontrollen. Men ventilationskontrollen
            är bara en liten del av det som skall undersökas i ett hus när
            man skall titta om ett hus är friskt, om det är bra och om det
            är ett värdigt hus att bo i. Det är många andra saker som skall
            undersökas, t.ex. materialen och hela miljön inomhus. Därför behövs
            en litet större kontroll i vilken ventilationen självfallet ingår.
          </note>
          <note xml:id="i-b59c333a51c113c7-0">
            Men det skall vara en utvidgad kontroll. Att ha det vart femte
            år skulle faktiskt bidra till att man håller sina hus i trim.
            Det är oerhört viktigt.
          </note>
          <note xml:id="i-775d2d069168e067-0">
            Vi tycker ungefär som Folkpartiet när det gäller luftflödena
            och återluften. Det är viktigt att framför allt nya daghem och
            skolor inte tillåts att ha återluft.
          </note>
          <note xml:id="i-8daaabfc05c2c9a1-0">
            När det gäller radongashalten tror jag att tiden snart hinner
            i kapp oss.
          </note>
          <note xml:id="i-9ef40184bafdfe07-0">
            Anf. 175 MARIANNE CARLSTRÖM (s)
          </note>
          <note xml:id="i-95ed3d3a11b2b55b-10">
            replik
          </note>
          <note xml:id="i-e284f1274f15acf1-0">
            Herr talman! Vi är eniga om att energirådgivningen är viktig.
            Jag tror också att det är viktigt att riksdagen uttalar att det
            är viktigt och påminner kommunerna om att de tar sitt ansvar för
            detta.
          </note>
          <note xml:id="i-557e0fa910a55731-0">
            Vi tycker att vi behöver litet mer tid när det gäller byggfelsprövningen.
            Den frågan får vi återkomma till.
          </note>
          <note xml:id="i-644fac8a22b50f18-0">
            Jag tycker inte att det finns någon anledning att raljera över
            husprovningen. Men jag tycker att hela betänkandet tar upp dessa
            frågor. När vi kommit litet längre är det möjligt att vi finner
            att det kan behövas en besiktning av det slaget i framtiden. Men
            då tror jag att vi får samla ihop dessa kunskaper och arbeta vidare
            på detta. Sedan kan vi kanske återkomma till detta någon gång.
            Men i dag är vi inte beredda att tillstyrka det.
          </note>
          <note xml:id="i-1c12b875cad6c2c8-0">
            Anf. 176 PER LAGER (mp) replik
          </note>
          <note xml:id="i-dc8d489368417c82-0">
            Herr talman! Det låter fint att vi går i samma riktning. Det
            är kanske bara en tidsfråga innan vi är i kapp varandra.
          </note>
          <note xml:id="i-eeac6bbf44876f4a-0">
            Anf. 177 ULF BJÖRKLUND (kds)
          </note>
          <note xml:id="i-0d6e4195aa9991bb-0">
            Herr talman! Vi har hört det förut, och vi skall få höra det
            igen. Var fjärde svensk har i dag någon form av allergi eller
            annan överkänslighet. I skolor och barnstugor är cirka en tredjedel
            av barnen drabbade av allergier. Det är naturligtvis viktigt att
            våra barn och ungdomar vistas i miljöer som är hälsosamma och
            att allergiker kan vistas i våra lokaler utan komplikationer.
            Kostnaderna för att bygga sunda hus behöver i dag inte bli högre
            än för konventionella byggnader under förutsättning att man utnyttjar
            den kunskap som redan finns på området.
          </note>
          <note xml:id="i-864055826aeffe45-0">
            I många kommuner finns t.ex. i dag ett antal gravt eftersatta
            skolor med så dålig arbetsmiljö att de fått vitesföreläggande
            av Yrkesinspektionen. I dessa kommuner finns ett stort behov av
            att renovera med varsamma, effektiva och ekonomiskt möjliga metoder
            så att man undviker att permanenta en redan dålig miljö eller,
            ännu värre, bygga in nya problem.
          </note>
          <note xml:id="i-04d50f532b215dbd-0">
            Flera kommuner har å andra sidan under de senaste åren tagit
            till vara all den erfarenhet som vunnits både inom forskning och
            praktiskt arbete med sanering av s.k. sjuka hus.
          </note>
          <note xml:id="i-755ba4608daae891-0">
            I den studie som Arbetarskydsstyrelsen genomförde 1992 konstaterades
            att det råder stor skillnad i kvalitet mellan barns och vuxnas
            arbetsmiljöer. Medan ca 10 % av kontorslokaler i privat och offentlig
            verksamhet beräknas ha en dålig hälsostandard gäller att 40 %
            av dagislokalerna och hela 50 % av skollokalerna har en låg hälsostandard.
          </note>
          <note xml:id="i-92e010ebfb8a1566-0">
            Kommuner har i dag en pressad ekonomisk situation. Resultatet
            blir ofta att man struntar i underhållsåtgärder i skolans och
            förskolans lokaler. Men de ekonomiskt kärva läge många kommuner
            befinner sig i får inte gå ut över barns och ungdomars hälsa.
          </note>
          <note xml:id="i-a44947955cad835f-0">
            Neddragningen av städningen är ur allergisynpunkt också allvarlig
            och i det långa loppet heller inte någon verklig besparing.
          </note>
          <note xml:id="i-4760fc86d57df816-0">
            Under 1995 - allergiåret - kommer Folhälsoinstitutet tillsammans
            med Apoteksbolaget, Livsmedelsverket, Svenska Läkaresällskapet
            och Astma- och
          </note>
          <note xml:id="i-a6b0604c80df4177-0">
            Allergiförbundet att genomföra en riksomfattande informations-
            och utbildningsinsats. I den satsningen kommer kommunerna att
            särskilt uppmärksammas.
          </note>
          <note xml:id="i-7872d2d607be9adf-0">
            Det handlar bl.a. om att kommuner satsar aktivt på allergikommittéer
            och upprättar handlingsprogram med allergironder som ett arbetsredskap
            för att förbättra inomhusmiljön. Detta tycker vi är bra.
          </note>
          <note xml:id="i-993a4cebd77f6833-0">
            Herr talman! Det bör vara självklart att material som har en
            låg avgivning av ångor och är säkra först och främst skall användas
            som byggnads- och inredningsmaterial. Därför föreslår vi kristdemokrater
            åtgärder för att komma till rätta med dessa problem, som ju förorsakar
            astma- och allregiproblem. Dessutom bör vi utreda möjligheten
            att miljö- och hälsoklassa byggande och boende.
          </note>
          <note xml:id="i-4f3ba7b433781c75-0">
            Vidare bör obligatoriska krav ställas på tillverkare och importörer
            av byggnads- och inredningsmaterial vad gäller råvaror, tillsatser
            och emissioner m.m.
          </note>
          <note xml:id="i-d9e7c73d9c20c548-0">
            Sverige bör också som medlem i EU verka för strängare normer
            på bygg- och inredningsmaterial.
          </note>
          <note xml:id="i-afab7f342d89cdef-0">
            Det är också nödvändigt att vi tar problemen med elöverkänslighet
            på största allvar. Elöverkänslighet innebär ett handikapp som
            i de allvarligaste fallen får stora konsekvenser för individen.
            Det är viktigt att stöd i form av elsaneringsbidrag kan erbjudas
            och att forskning och dokumentation kan fortsätta på ett högt
            och medvetet plan.
          </note>
          <note xml:id="i-172612108427a54d-0">
            Herr talman! Vi hade också gärna sett en utökning av stödet till
            experimentbyggande, men vi har inte fått med oss utskottet den
            här gången. Experimentbyggande, inte minst på energiområdet, har
            i olika sammanhang visat sig vara ett effektivt sätt att implementera
            tekniska lösningar och planeringsmetoder.
          </note>
          <note xml:id="i-cb635134dc1b6b4e-0">
            Jag vill också understryka det som tidigare i kväll har sagts,
            bl.a. av Erling Bager, när det gäller radonsaneringsfrågorna.
          </note>
          <note xml:id="i-2458560227d958e4-0">
            I övrigt har kristdemokraterna i betänkandet fått stort gehör
            för flera motioner genom tillkännagivanden i ovanstående frågor.
            Till betänkandet har vi också fogat ett särskilt yttrande där
            detta påpekas.
          </note>
          <note xml:id="i-e791faf025b32b59-0">
            Det innebär däremot inte att vi utan vidare kan säga ja till
            det kommande allergisaneringsprogram, omfattande ca 2 miljarder,
            som s och mp aviserat inför kompletteringspropositionen. Däremot
            har vi i våra motioner deklarerat att åtgärder för att rätta till
            missförhållanden som kan leda till allergiproblem måste ha hög
            prioritet trots det samhällsekonomiska läget. Vad detta kommer
            att innebära vill också vi återkomma till i samband med kompletteringspropositionen.
          </note>
          <note xml:id="i-a004e3cc8b6ce8fe-0">
            Herr talman! Jag vill härmed yrka bifall till hemställan i utskottets
            betänkande i sin helhet.
          </note>
          <note xml:id="i-99165ffe5f466e43-0">
            Anf. 178 MARIANNE CARLSTRÖM (s)
          </note>
          <note xml:id="i-95ed3d3a11b2b55b-11">
            replik
          </note>
          <note xml:id="i-0c5a062ef0a3038f-0">
            Herr talman! Kds har inte fått bifall för sitt krav på ökat experimentbyggande.
            Jag vill ändå påpeka vad utskottet säger om elsanering: "För att
            ge ytterligare underlag för vidare ställningstaganden bör det
            enligt utskottets mening dessutom övervägas att genomföra något
            eller några försöksprojekt där i dag känd teknik används för att
            nedbringa eller helt ta bort de elektromagnetiska fälten."
          </note>
          <note xml:id="i-36abbd45481cc27a-0">
            Det kan ändå vara en liten bit på väg mot samma mål.
          </note>
          <note xml:id="i-77b182c75233e351-0">
            Anf. 179 ULF BJÖRKLUND (kds) replik
          </note>
          <note xml:id="i-3b3731c711f93070-0">
            Herr talman! Jag tackar för det, Marianne Carlström. Det krävs
            ändå pengar om man skall klara av att få i gång experimentbyggande
            i fullskaleprojekt.
          </note>
          <note xml:id="i-1894ec46dcbc88d6-0">
            De neddragningar som har skett under de senaste åren gör att
            det inte är möjligt att jobba med experimentbyggande i fullskaleprojekt
            i samma utsträckning.
          </note>
          <note xml:id="i-0da2218db89cb7cc-0">
            Även Byggforskningsrådet varit kritiskt till att resurserna trots
            allt är begränsade.
          </note>
          <note xml:id="i-cb6dbbcf9026a7b6-0">
            Men självfallet skall vi ta till vara de möjligheter som ändå
            står till buds. Det går väl att återkomma framöver när det gäller
            nya pengar till experimentbyggande.
          </note>
          <note xml:id="i-ba48507c652f06f5-0">
            Anf. 180 LARS HJERTÉN (m)
          </note>
          <note xml:id="i-1bd1b4f3e41f7599-0">
            Herr talman! Utskottet beskriver i det aktuella betänkandet den
            nuvarande situationen, som innebär att människor vistas 90 % av
            dygnets timmar inomhus.
          </note>
          <note xml:id="i-bcaab962b28fd4d9-0">
            Bara av det skälet är det väldigt viktigt med en bra inomhusmiljö.
          </note>
          <note xml:id="i-63b5759485982172-0">
            Jag har i motion Bo512 tagit upp ett speciellt problem som jag
            har mött under senare tid både i mitt ordinarie arbete och som
            ansvarig för barnomsorg och skola i min hemkommun. Problemet gäller
            ventilation i offentliga lokaler.
          </note>
          <note xml:id="i-ed8c40ace2f21582-0">
            Mätningar av luftkvaliteten görs t.ex. i ett klassrum av representanter
            för den statliga myndigheten
          </note>
          <note xml:id="i-56e731e7b0355877-0">
            Arbetarskyddsstyrelsen. Ett rum där 25-30 elever har vistats
            under en lektionstimme eller mer uppvisar nästan alltid för hög
            koldioxidhalt, dvs. mer än de
          </note>
          <note xml:id="i-8b2f73c4f48b49f0-0">
            1 000 ppm som är det godkända gränsvärdet.
          </note>
          <note xml:id="i-f99fca4d73a2b02f-0">
            Det skrivs ett föreläggande som innehåller en tvingande bestämmelse.
            Före ett visst datum måste luftkvaliteten påtagligt förbättras.
            Vid förfrågan meddelas att kommunen eller institutionen måste
            installera mekanisk ventilation.
          </note>
          <note xml:id="i-3e8d6c34bbc87367-0">
            Så installerar man mekanisk ventilation till höga kostnader och
            med ett ständigt brus som är mycket störande som följd. Ofta ger
            den nya anläggningen en ojämn temperatur. Ibland är det för kallt.
            Ibland är det för varmt. Vill det sig illa kan varken vaktmästare
            eller tekniker på plats behärska tekniken, utan expertis utifrån
            måste tillkallas. De som använder lokalerna som sin arbetsplats
            kan själva sällan påverka inomhusmiljön. Den enda regel de måste
            följa är att inte öppna fönstren. Gör man det sätter man nämligen
            ventilationen ur spel.
          </note>
          <note xml:id="i-a6e36e7f4c3f1032-0">
            Till saken hör att undersökningar har visat att skolelever som
            vistas i klassrum med den moderna mekaniska ventilationen oftare
            drabbas av allergier än de elever som undervisas i rum med s.k.
            självdragsventilation.
          </note>
          <note xml:id="i-d7e262ece57c1018-0">
            Nu finns det dess bättre arkitekter och byggfirmor som arbetar
            med den nygamla ventilationen där luften ventileras via fönster
            och öppningar i anslutning till fönstren. Tekniken, dvs. den beprövade,
            urspungliga metoden att släppa in friskluft och släppa ut dålig
            luft, är dess bättre åter aktuell.
          </note>
          <note xml:id="i-e8c5b23ce89858cf-0">
            Något som är aktuellt i vår är den allergisanering som är en
            följd av uppgörelsen om RAS mellan regeringen och Miljöpartiet.
            Det vore väldigt olyckligt om det med anledning av de pengar som
            anslås för ändamålet blir en massa mekaniska ventilationsanordningar
            i skolor och andra offentliga lokaler.
          </note>
          <note xml:id="i-54342c5e6c100a75-0">
            Jag vill ändå säga att utskottet har gjort en mycket bra analys
            av min motion och andra motioner som tar upp samma problem. Man
            påpekar bl.a. Boverkets skyldighet att informera korrekt och objektivt
            och att det också finns en obligatorisk funktionskontroll av dessa
            anläggningar.
          </note>
          <note xml:id="i-71bf9fb9d8ee7572-0">
            Det sägs i betänkandet att det i plan- och bygglagen och i Boverkets
            gällande regelsamling visserligen står att ett rum skall ha "kontinuerlig
            luftväxling", men det står inte att denna luftväxling skall åstadkommas
            med en speciell teknik, mekanisk ventilation.
          </note>
          <note xml:id="i-667e809ea7df1f56-0">
            Den kan åstadkommas på annat sätt. Min erfarenhet säger att luften
            i många fall blir bättre och kostnaderna lägre om man använder
            sig av den gamla beprövade metoden att öppna fönster och utnyttja
            s.k. självdrag. Metoden är dessutom enklare, driftssäkerheten
            är större, elförbrukningen är obefintlig och metoden är helt bullerfri.
          </note>
          <note xml:id="i-ce8cf15c2bd0a776-0">
            Eftersom utskottet har behandlat motionen på ett, tycker jag,
            mycket korrekt sätt och redogör för de olika omständigheterna,
            har jag i detta avseende inget särskilt yrkande.
          </note>
          <note xml:id="i-24ee608ec998c1ab-6">
            Överläggningen var härmed avslutad.
          </note>
          <note xml:id="i-2dd75637613468cc-1">
            (Beslut skulle fattas den 30 mars.)
          </note>
          <note xml:id="i-402f90d47565bc1a-0">
            13 § Anslag till statschefen och regeringen
          </note>
          <note xml:id="i-9f368e7137aa1efb-7">
            Föredrogs
          </note>
          <note xml:id="i-7fa520aedbf4f246-0">
            Konstitutionsutskottets betänkande 1994/95:KU32
          </note>
          <note xml:id="i-74ae2d8b41fe7f57-0">
            Anslag till statschefen och regeringen (prop.
          </note>
          <note xml:id="i-2271ddbef0e71dbf-0">
            1994/95:100 delvis)
          </note>
          <note xml:id="i-e1accef35758e06a-0">
            Anf. 181 INGER RENÉ (m)
          </note>
          <note xml:id="i-11d7cedf177c5c57-0">
            Herr talman! Detta betänkande behandlar statschefen och regeringen.
            Det jag skall ta upp handlar om regeringens fögderi, enkannerligen
            lantbruksråden.
          </note>
          <note xml:id="i-3bd014279fa2a351-0">
            Av de lantbruksråd som Sverige har runt om i världen är ungefär
            hälften stationerade i EU-länderna.
          </note>
          <note xml:id="i-e6247a1087c1f59a-0">
            Det var säkert nödvändigt när Sverige var en utanförstat i Europa.
            Men i dag är Sverige medlem, med 22
          </note>
          <note xml:id="i-b12224369060f7a8-0">
            parlamentariker och en regering som deltar i ministerrådsmöten
            och andra aktiviteter.
          </note>
          <note xml:id="i-b07f06ac22be93e3-0">
            Det går knappt en dag utan att vi i pressen kan ta del av t.ex.
            jordbruksministerns odysséer i olika EU-
          </note>
          <note xml:id="i-dc7efbe20ee7fb45-0">
            länder. Regeringen tillsätter också svenska tjänstemän i t.ex.
            kommissionen. Kontakterna på alla plan mellan
          </note>
          <note xml:id="i-6c7cee0fccf61176-0">
            EU-länderna är täta och kommer säkerligen att bli än tätare.
          </note>
          <note xml:id="i-172935664a1fe648-0">
            Mot bakgrund av alla dessa nya vägar för kontakter och informationsutbyte
            menar vi att det är möjligt att minska antalet lantbruksråd och
            då rimligen de som är stationerade i Europa. Anslaget till regeringen
            bör därför minska med 5 miljoner kronor. Jag yrkar bifall till
            reservation nr 2.
          </note>
          <note xml:id="i-ec609246a94161c7-0">
            Anf. 182 KENNETH KVIST (v)
          </note>
          <note xml:id="i-7dd48f826617c0db-0">
            Herr talman! Vi lever i en tid då nedskärningar i statens utgifter
            anses nödvändiga. På vissa områden skärs det ganska hårt. Studerandes
            CSN-kort slopas helt, för att ta en besparing av den storleksordning
            som de jag tar upp i mina reservationer. Det är en nedskärning
            med 100 %. Barnfamiljer kommer förmodligen att få sina villkor
            försämrade, vilket betyder väldigt mycket för en del. Men Kungliga
            hov- och slottsstaten får åtminstone under den första budgetperioden
            under mandatperioden ett s.k. sparbeting som jag skulle beteckna
            som en pseudonedskärning.
          </note>
          <note xml:id="i-e986d735b12c0536-0">
            Regeringen vill ge Kungliga hov- och slottsstaten ett sparbeting
            om 2 miljoner kronor under den kommande budgetperioden på ett
            och ett halvt år, men ger samtidigt hovet en pris- och lönehöjningskompensation
            om 3,4 miljoner kronor. Det blir en nedskärning som inte är någon
            nedskärning alls.
          </note>
          <note xml:id="i-1481e710c54dedde-0">
            Jag tror att alla skulle tycka att det vore mycket märkligt om
            man gjorde en s.k. nedskärning eller besparing på t.ex. barnbidragen
            på 3 miljarder och samtidigt gav barnfamiljerna en pris- och lönehöjningskompensation
            om 3,4 miljarder. Det skulle man nog också tycka var en konstig
            besparing.
          </note>
          <note xml:id="i-eba34185706fecbc-0">
            Studenter och lågavlönade får inget som vänder nedskärningar
            till plus. Vi menar i vår motion och i reservationen att hov-
            och slottsstaten kan bära en nedskärning om ca 10 %. Vi menar
            att detta måste vara möjligt att uppnå genom rationaliseringar
            utan att det behöver gå ut över de representativa uppgifter som
            tillkommer statschefen.
          </note>
          <note xml:id="i-a1cff0ab323b3bfa-0">
            Det är med beklagande jag ser den räddhåga övriga partier visar
            när det gäller att göra besparingar på detta område. Men det kanske
            är linjen. Man skall skära på folket och låta kungligheter och
            överheten få besparingar som egentligen är ökningar.
          </note>
          <note xml:id="i-5cf56049436a7c1a-0">
            Regeringen vill också öka sina egna anslag. Skälen till detta
            anges vara att man har avtal om s.k. fallskärmar med avgångna
            politiska tjänstemän från den borgerliga regeringens tid. Det
            är klart att ingångna avtal skall hållas. Ett annat skäl är att
            vi har kommit med i EU.
          </note>
          <note xml:id="i-4eac8956728b269a-0">
            Det är klart att ingångna avtal skall hållas, vad man än må tycka.
            Vi har den traditionen, så det kanske inte är något att säga om.
            Men när det gäller ökade kostnader till följd av EU undrar jag
            om det är förenligt med vad man har sagt, att EU skulle innebära
            en så mycket bättre samhällsekonomi. Vi vill markera vårt missnöje
            med dessa kostnadsökningar som motiveras med EU-medlemskapet.
            Detta är kostnader man knappast knystade om i folkomröstningskampanjen.
            Vi anser att regeringen borde klara sig med 15
          </note>
          <note xml:id="i-0499047967c4df3c-0">
            miljoner mindre än den vill ha beviljat.
          </note>
          <note xml:id="i-d63da15c5d08c9eb-0">
            Jag yrkar härmed bifall till reservationerna 1 och 3
          </note>
          <note xml:id="i-ab48ca63a92538ae-0">
            som fogats till KU:s betänkande 32. Jag vill också säga att jag
            inte kommer att rösta emot den reservation som Inger René har
            talat för, vilket är anmärkningsvärt om man känner till diskussionerna
            i utskottet.
          </note>
          <note xml:id="i-9c05aa7bed213570-0">
            Anf. 183 BARBRO HIETALA
          </note>
          <note xml:id="i-ab8f34cd86db1497-0">
            NORDLUND (s)
          </note>
          <note xml:id="i-befd33b1dcc6fe66-0">
            Herr talman! I betänkande KU32 behandlar konstitutionsutskottet
            regeringens förslag om anslag till statschefen och regeringen.
            Inger René och Kenneth
          </note>
          <note xml:id="i-aec460b0dc872f6a-0">
            Kvist har argumenterat för sina respektive motioner och reservationer
            som är m- och v-märkta. I betänkandet behandlas fyra motioner
            och det finns tre reservationer.
          </note>
          <note xml:id="i-cd6eaa740511fe85-0">
            Beträffande anslaget till statschefen ansluter sig utskottet
            till regeringens förslag om ett nytt samlat ramanslag med benämningen
            Kungliga hov- och slottsstaten. Därmed ersätts tre tidigare anslagstitlar.
          </note>
          <note xml:id="i-a317973eb4ee85e9-0">
            Hov- och slottsförvaltningarna liksom övrig statlig förvaltning
            åläggs besparingar som skall genomföras under hela mandatperioden
            - 5,4 miljoner kronor. Det är närmare 9 %, enligt de beräkningar
            som Civildepartementet har gjort. En nödvändig omorganisation
            och en modernisering av Kungliga hov- och slottsstaten kommer
            också att påbörjas. Administrationen är gammalmodig och kostnadskrävande.
            Inledningsvis krävs investeringar för att genomföra bl.a. datorisering.
          </note>
          <note xml:id="i-5e4e4777039b0e41-0">
            Utskottet påtalar också särskilt vikten av att anslagsberäkningen
            och uppföljningen av anslaget måste redovisas på ett sätt som
            underlättar för riksdagen att göra en bedömning av såväl medelsbehovet
            som hur tilldelade medel har använts.
          </note>
          <note xml:id="i-663c434aff189504-0">
            Det är klart att det är en bestickande argumentering när Vänsterpartiet,
            genom Kenneth Kvist, sätter barn och studerande i motsatsställning
            till anslaget för
          </note>
          <note xml:id="i-fa2e74a29508b8f7-0">
            Kungliga hov- och slottsstaten. Han säger att det är en nedskärning
            som inte är en nedskärning. Men i det här sammanhanget har jag
            förstått att det här kommer att bli nog så kännbart. Mig veterligen
            är det första gången som slottsstaten på det här sättet åläggs
            besparingar. Det är inte ett uttryck för räddhåga eller någonting
            av det som Kenneth Kvist antyder.
          </note>
          <note xml:id="i-75f6f77e58dc56e4-0">
            I anslagsförslaget beträffande regeringskansliet vill Vänsterpartiet,
            som Kenneth Kvist sade, anvisa en mindre summa än i regeringens
            förslag, med motiveringen att regeringen måste bära sin del av
            bördan när alla andra drabbas hårt.
          </note>
          <note xml:id="i-0239cd1e2129fe2e-0">
            Moderaterna anvisar 5 miljoner kronor mindre än propositionen.
            I Moderaternas motion och reservation anges t.ex. att EU-medlemskapet
            ger så goda och förbättrade internationella kontakter att främst
            Jordbruksdepartementets utgifter bör kunna minskas.
          </note>
          <note xml:id="i-3a58c094e6fd443d-0">
            Ja, visst är det så att regeringskansliet skall ta sin del av
            budgeten. Besparingskravet på statsförvaltningen uppgår till 35
            miljoner kronor, och dessutom sägs i propositionen att regeringen
            avser att återkomma med förslag för hur man ytterligare skall
            kunna sänka anslagsnivån till budgetåret 1998.
          </note>
          <note xml:id="i-5a18c3a8fd2bdaba-0">
            Det statsfinansiella läget är för mig ett argument för propositionens
            anslagsnivå. I denna tid, med stora och svåra omställningar och
            förändringar inom hela den offentliga sektorn och med avregleringar
            och bolagiseringar, måste regeringskansliets ledning och förvaltning
            kunna leva upp till mycket högt ställda krav. Självfallet är det
            då en fråga om kompetens och också om resurser.
          </note>
          <note xml:id="i-5d650e8962dc230a-0">
            Herr talman! Sveriges medlemskap i den europeiska unionen påverkar
            arbetet i hela den svenska statsförvaltningen. Sveriges intresse
            nu kräver ett aktivt och effektivt arbete, för att kunna hävdas
            på olika nivåer i det europeiska samarbetet.
          </note>
          <note xml:id="i-c345f5198d532343-0">
            Moderaternas besparingar riktar in sig på Jordbruksdepartementets
            arbetsområde och särskilt, som
          </note>
          <note xml:id="i-f43e9c19b4ce7a16-0">
            Inger René anförde, lantbruksrådstjänsterna. Verkligheten visar
            att den EU-gemensamma jordbrukspolitiken kräver den i särklass
            största arbetsinsatsen. EU-
          </note>
          <note xml:id="i-cd5278e805951966-0">
            inträdet innebär sannerligen inte en gratisskjuts nu.
          </note>
          <note xml:id="i-96096d4157a21399-0">
            Sverige deltar i över hundratalet arbetsgrupper inom jordbruksområdet.
            54 % av EU:s resurser upptas av jordbrukspolitiken. Ambitionsnivån
            för svensk sida är och måste vara mycket hög, nu från början.
          </note>
          <note xml:id="i-27b3f76f3f6745ff-0">
            Herr talman! Som företrädare för utskottsmajoriteten yrkar jag
            avslag på motionerna och bifall till vad utskottet hemställer.
          </note>
          <note xml:id="i-8733b8b3b08c4976-0">
            Anf. 184 INGER RENÉ (m) replik
          </note>
          <note xml:id="i-6d840babcab44fb7-0">
            Herr talman! Barbro Hietala Nordlund sade att regeringen avser
            att återkomma. Regeringen har en chans att redan nu vara kraftfull
            och medverka i åtminstone denna besparing på 5 miljoner kronor.
            Det är aldrig någonsin glädjefyllt att skära i verksamheter och
            att spara, men det är någorlunda drägligt om man ser att en verksamhet
            till dels kan ersättas av en annan. Om vi ändå har jordbrukskompetens
            på plats -
          </note>
          <note xml:id="i-01eb29f80c9747d1-0">
            det har vi i dagens läge; mångfalt mycket mer än de lantbruksråd
            som vi avser att plocka bort - är det inte så smärtsamt att skära
            på jordbrukssidan.
          </note>
          <note xml:id="i-d57f3cc93ef095c5-0">
            Anf. 185 BARBRO HIETALA
          </note>
          <note xml:id="i-ced52fc761897e5c-0">
            NORDLUND (s) replik
          </note>
          <note xml:id="i-1a2e8749881d8e0a-0">
            Herr talman! Moderaternas besparingsförslag är för mig inte välmotiverat
            när det gäller inriktningen på lantbruksrådstjänsterna. Tvärtom
            behövs det en förstärkning i Bryssel med en attaché inom det här
            specialområdet. I Paris kommer det också att behövas förstärkning,
            bl.a. för att marknadsföra svensk mat.
          </note>
          <note xml:id="i-78476790a49bfc54-0">
            Jag finner att detta förslag till förstärkningar är motiverat
            i dag.
          </note>
          <note xml:id="i-485df7c844baee19-0">
            Anf. 186 KENNETH KVIST (v)
          </note>
          <note xml:id="i-41df9ccfc94ecc1c-0">
            Herr talman! Barbro Hietala Nordlund säger att
          </note>
          <note xml:id="i-2f0c9d3da5659534-0">
            Civildepartementet har räknat ut att 5,4 miljoner kronor är en
            nedskärning på 9 %. Jag vet inte vilken matematisk teori som används
            i detta departement, men 5,4 miljoner av ett årsanslag på 71 miljoner
            kan knappast bli 9 %.
          </note>
          <note xml:id="i-8543c7e4ee29d20c-0">
            Om man läser utskottets text finner man att det står angivet
            att det skall bli en nedskärning på 2 miljoner kronor 1995/96
            enligt regeringen. Det var 3
          </note>
          <note xml:id="i-be312107a8c9444b-0">
            miljoner, men man gör omstruktureringar och minskar nedskärningarna
            med 1 miljon. Det står också:
          </note>
          <note xml:id="i-3f68472569c1e284-0">
            "Enligt regeringen har innevarande års anslag räknats upp inför
            nästa budgetår med pris- och löneomräkning
          </note>
          <note xml:id="i-eb8f04756111ae6a-0">
            (3,4 miljoner kronor)." Då bortfaller hela den s.k.
          </note>
          <note xml:id="i-b39dbaa24e46fb70-0">
            nedskärningen, och det blir i stället en anslagsökning.
          </note>
          <note xml:id="i-a7f6a83e13c2c62c-0">
            Jag menar alltså att det finns utrymme för och anledning att
            visa, i denna tid när man kräver av fattigt folk att de skall
            vara med och spara, att man sparar också högst upp på samhällsstegen.
            Det gäller också ökningen av antalet regeringstjänstemän med anledning
            av EU-medlemskapet.
          </note>
          <note xml:id="i-239cc68cc975766a-0">
            Anf. 187 BARBRO HIETALA
          </note>
          <note xml:id="i-ab8f34cd86db1497-1">
            NORDLUND (s)
          </note>
          <note xml:id="i-3b19289389efa072-0">
            Herr talman! Jag behöver förtydliga litet, eftersom
          </note>
          <note xml:id="i-d2e522c27c26d7bb-0">
            Kenneth Kvist i sin argumentering inte tycker att procentsatserna
            stämmer. Enligt de kontakter jag har haft med Civildepartementet,
            som främst har kontakter med kungliga hovstaten och riksmarskalken,
            för man diskussioner inför besparingskravet och mandatperioden.
            Man diskuterar bl.a. när det gäller de investeringar som behöver
            göras ett upplägg för lånefinansiering, avbetalning, ränta osv.,
            för att det skall kunna klaras i ett inledningsskede. Jag har
            ingen anledning att säga att det jag har anfört inte stämmer,
            utan det är siffror och uppgifter som jag har fått i dag.
          </note>
          <note xml:id="i-ffa0f91f546a2912-0">
            Jag tycker att Kenneth Kvist gör det litet lätt för sig i den
            här debatten. Det handlar inte bara om det som vi värnar om, dvs.
            att detta inte skall gå ut över kungens representativa uppgifter.
            Under detta kostnadsställe döljer sig, förutom det som är apanage
            och representativa uppgifter, också det som vi har ett gemensamt
            ansvar för i form av vad vi äger när det gäller kultur- och konstskatter,
            inventarier och fastighetsunderhåll, som är den avgjort största
            posten, på 40
          </note>
          <note xml:id="i-6bc93b101a59b2c0-0">
            miljoner kronor.
          </note>
          <note xml:id="i-4631b2c3da308eda-0">
            Det rör sig också om människor i anställning i hela denna verksamhet.
            Det är alltså en summa på 20
          </note>
          <note xml:id="i-659ee48584085842-0">
            miljoner kronor som omfattar personal och löner och sådana saker.
          </note>
          <note xml:id="i-d03b57ad1332458b-0">
            I ett arbete som nu inleds för vad jag vet första gången när
            det gäller besparingar måste man väl säga att vi låter också den
            delen av statsförvaltningen och verksamheten ta ett ansvar i besparingarna.
          </note>
          <note xml:id="i-9f883845f884b49c-0">
            Anf. 188 KENNETH KVIST (v)
          </note>
          <note xml:id="i-9e9cc7a8c6760671-0">
            Herr talman! Jag kom att tänka på Bellmans sång
          </note>
          <note xml:id="i-af323e41778a3d12-0">
            Bröderna fara väl vilse ibland, när Barbro Hietala
          </note>
          <note xml:id="i-c922f5410b409bbf-0">
            Nordlund stod i fel bänk. Här kanske man kan säga:
          </note>
          <note xml:id="i-2f2fa7bec8ce67d5-0">
            Systrarna fara väl vilse ibland, om bänken och argumenten om
            än icke om orden.
          </note>
          <note xml:id="i-27e810f6c55178ee-0">
            Jag tror inte att jag gör det lätt för mig.
          </note>
          <note xml:id="i-2456b01af5bd8099-0">
            Jag menar att det gäller här att visa vägen genom ett tydligt
            sparbeting för kungligheter, hovhållning och allt som rör detta.
            Jag tror inte att ett ordentligt sparbeting under budgetåret i
            väsentlig mån drabbar verksamhetens kvalitet.
          </note>
          <note xml:id="i-35ea59541a9320c5-0">
            Även med den lilla krympningen av regeringens förslag har vi
            faktiskt accepterat en viss ökning av anslagen till regeringskansliet.
            Jag tycker ändå att den borde vara litet försiktigare än vad regeringen
            har förordat. Därför kvarstår min ståndpunkt, trots det vältaliga
            försvaret för utskottets linje. Jag yrkar alltså bifall till min
            reservation.
          </note>
          <note xml:id="i-af9db3c943dd5d86-0">
            Anf. 189 INGER RENÉ (m)
          </note>
          <note xml:id="i-d1d9102bc1cc6402-0">
            Herr talman! Jag tar återigen till orda. Jag gör det därför att
            Barbro Hietala Nordlunds motiv för att vi skall bibehålla lantbruksråden
            i Europa var att de skulle marknadsföra svensk mat. Det reagerar
            jag starkt mot. Jag hävdar att det finns många andra intressenter
            inom branschen som har den uppgiften och som intensifierar arbetet
            med att föra ut sina produkter i Europa. Det är deras bord, inte
            lantbruksrådens.
          </note>
          <note xml:id="i-f9b58f4ddab4a0d4-0">
            Jag yrkar alltså bifall till reservation 2.
          </note>
          <note xml:id="i-b472d923cc020eb8-0">
            Anf. 190 BARBRO HIETALA
          </note>
          <note xml:id="i-ab8f34cd86db1497-2">
            NORDLUND (s)
          </note>
          <note xml:id="i-8a9ef632016b041d-0">
            Herr talman! Bara ett förtydligande, Inger René.
          </note>
          <note xml:id="i-413e61eb3fdfd656-0">
            Jag sade inte att huvuduppgiften beträffande de nya lantbruksrådstjänsterna
            generellt var att marknadsföra svensk mat. Om det jag sade uppfattades
            på det sättet så är det fel.
          </note>
          <note xml:id="i-27e0daddc2f6f4c2-0">
            Jag ville beskriva att just tjänsten i Paris kommer att ha nämnda
            inriktning. I övrigt är inriktningen litet olika, beroende på
            vad man bedömer att behovet är i respektive land. För Paris gäller
            att man ser ett stort behov och en stor orörd marknad avseende
            svensk mat. Det krävs specialistkompetens för det. Det är, såvitt
            jag förstår, Jordbruksdepartementets arbete som har lett fram
            till det aktuella förslaget.
          </note>
          <note xml:id="i-906af5586684dcb5-0">
            I övrigt handlar det om tolv nya tjänster. Två av de tjänster
            som finns skall bort. Det gäller då Rom och
          </note>
          <note xml:id="i-c105bd177d9e0b04-0">
            Moskva, såvitt jag förstår. Vidare förstärker man i
          </note>
          <note xml:id="i-36bb5cd569b1461d-0">
            Bryssel och Paris.
          </note>
          <note xml:id="i-24ee608ec998c1ab-7">
            Överläggningen var härmed avslutad.
          </note>
          <note xml:id="i-2dd75637613468cc-2">
            (Beslut skulle fattas den 30 mars.)
          </note>
          <note xml:id="i-f77c56ae8c6f23c4-0">
            14 § Anslag till Patentverket m.m.
          </note>
          <note xml:id="i-9f368e7137aa1efb-8">
            Föredrogs
          </note>
          <note xml:id="i-5303654d387c4ef6-0">
            Lagutskottets betänkande 1994/95:LU22
          </note>
          <note xml:id="i-b5b32a13c2153ad5-0">
            Anslag till Patentverket m.m. (prop. 1994/95:100
          </note>
          <note xml:id="i-f41256b973dd1e32-1">
            delvis)
          </note>
          <note xml:id="i-729daddc46e746ea-0">
            Tredje vice talmannen konstaterade att ingen talare var anmäld.
          </note>
          <note xml:id="i-24ee608ec998c1ab-8">
            Överläggningen var härmed avslutad.
          </note>
          <note xml:id="i-2dd75637613468cc-3">
            (Beslut skulle fattas den 30 mars.)
          </note>
          <note xml:id="i-259b2d055e7ec77a-0">
            15 § Strålskydd
          </note>
          <note xml:id="i-9f368e7137aa1efb-9">
            Föredrogs
          </note>
          <note xml:id="i-b79d767bd537a92e-0">
            Försvarsutskottets betänkande 1994/95:FöU3
          </note>
          <note xml:id="i-361a6de21443cff7-0">
            Strålskydd (prop. 1994/95:100 delvis)
          </note>
          <note xml:id="i-0a06ed47d85f8e77-0">
            Anf. 191 EVA GOËS (mp)
          </note>
          <note xml:id="i-b36a316386169912-0">
            Herr talman! Jag vet att andre vice talman Görel
          </note>
          <note xml:id="i-131f26479cc53cf8-0">
            Thurdin känner till Högbränna lägergård i Ångermanland. Det är
            en nyinvigd gård för Tjernobylbarn som kommer från Vitryssland
            och Ukraina. Alla dessa barn har opererats för sköldkörtelcancer.
          </note>
          <note xml:id="i-de2e3c973332b3de-0">
            Tjernobyl har hänt. Det är inte sannolikt utan sant, herr talman!
            Men varför förringas de katastrofala effekterna av denna olycka?
          </note>
          <note xml:id="i-976bbc0426c910b6-0">
            I måndagens DN skriver tre experter, bl.a. från
          </note>
          <note xml:id="i-4c89867b20e608f2-0">
            SSI, om falska larmrapporter om Tjernobyl. De hävdar att såväl
            internationella som ryska rapporter visar att det inte finns några
            vetenskapliga belägg för påståenden om att strålningen från Tjernobyl
            orsakat cancersjukdomar i Vitryssland eller Ukraina.
          </note>
          <note xml:id="i-78763968bfdf6a41-0">
            Alla vetenskapliga rön talar om att barn är känsligare än vuxna.
            WHO har erkänt att sköldkörtelcancern har ökat drastiskt till
            följd av Tjernobyl. Redan för fem år sedan tog jag upp detta i
            kammaren efter att ha besökt och med egna ögon bevittnat barn
            som drabbats av följderna av Tjernobyl.
          </note>
          <note xml:id="i-37ec970f31cb3dc2-0">
            I Högbränna tog man i fjol emot 120 canceropererade barn, och
            i år skall man ta emot 320 fall. Man har ett avtal med Örnsköldsviks
            sjukhus om att byta kanyl i halsen och att göra hälsoundersökningar.
            En del av barnen måste bäras in när de kommer därför att de mår
            så dåligt. Efter någon vecka börjar de få tillbaka energin, och
            efter tre veckor spritter det i dem.
          </note>
          <note xml:id="i-a3b9fc312937d3c9-0">
            Deras teckningar är emellertid väldigt mörka och vittnar om rädsla
            och oro. Teckningarna är grå och visar förspikade fönster m.m.
            Faktum är att olyckan i
          </note>
          <note xml:id="i-4a7a8faf42f84f41-0">
            Tjernobyl har hänt!
          </note>
          <note xml:id="i-f963d32409b0b765-0">
            Erik Gunnar Eriksson, Hoppets Stjärna, har många gånger rest
            genom de drabbade områdena. Han har sett nedgrävda byar och städer.
            Jag tror inte mina öron när han berättar vad han har sett. Men
            som tur är har han dokumenterat sina resor på videor, så sanningen
            kan komma fram. Han har uppmätt 90 miljoner becquerel i markstrålning.
            Intet liv utom grönt gräs har synts till kvadratmil efter kvadratmil.
          </note>
          <note xml:id="i-5c279ba03d848c26-0">
            Erik Gunnar Eriksson och jag tycker att en delegation borde åka
            till någon av de delar som drabbats av Tjernobyl för att skapa
            sig en egen uppfattning.
          </note>
          <note xml:id="i-e136d7ce097fb4b6-0">
            Frågan är: Skall man rätta sig efter kartan eller efter verkligheten?
          </note>
          <note xml:id="i-38ccdd2c832fc5fd-0">
            Redan 1990 varnade jag här i riksdagen för att sarkofagen läckte.
            Den mår inte bättre i dag.
          </note>
          <note xml:id="i-8ac49ba04925ca04-0">
            Hoppets Stjärna hade hela förra sommaren och hösten ett läger
            för 1 086 utanför Gomel för att hjälpa de lidande barnen. Men
            vad gör vi?
          </note>
          <note xml:id="i-5a5d46d4aa71d6bf-0">
            I Sverige verkar vi vilja förneka och glömma att
          </note>
          <note xml:id="i-2ef7df71e2626344-0">
            Tjernobyl har hänt. Mina motioner om strålskydd och radikalbiologi
            baserade jag på verkligheten och nya rön inom det vetenskapliga
            fältet, radikalbiologi.
          </note>
          <note xml:id="i-c0bfd869ae5ee10c-0">
            Runt Tjernobyl har allt och alla blivit levande experimentfall,
            och ett nytt experimentfält har uppstått.
          </note>
          <note xml:id="i-79a73dc9f60e6f20-0">
            Konsekvenserna av denna katastrof är ofattbara.
          </note>
          <note xml:id="i-41edbe06b14b9fb7-0">
            I år är det 50 år sedan Hiroshima inträffade, och man har lärt
            sig en hel del av denna katastrof. Vad som skiljer Hiroshima och
            Tjernobyl åt är att den första var en brandstorm och den andra
            en explosion med radioaktivt utsläpp av tunga partiklar med en
            lång halveringstid. Eftersom dessa katastrofer har helt olika
            "utseende" har vetenskapsmän ganska nyligen omvärderat riskerna.
          </note>
          <note xml:id="i-dee32bfb942c8e2e-0">
            SSI:s generaldirektör Gunnar Bengtsson sade på en hearing här
            i riksdagen den 4 december 1992: Man började få uppskattningar
            av cancerriskerna på 50-
          </note>
          <note xml:id="i-67b788cb443db923-0">
            talet och sedan har det undan för undan kommit bättre skattningar.
            Man har hela tiden kommit fram till högre siffror än tidigare
            så att dagens skattning av cancerrisken ligger ungefär 10 gånger
            högre än de skattningar som man gjorde när utsläppsföreskrifterna
            togs
          </note>
          <note xml:id="i-5112788866413904-0">
            1977.
          </note>
          <note xml:id="i-d53de7daeb405567-0">
            Miljöpartiets krav är striktare gränser för utsläpp, t.ex. vid
            normalutsläpp i våra kärnkraftverk. Vi anser att gränsvärdena
            skall sänkas med en faktor på 10. Vi måste ändra de föråldrade
            strålskyddsnormerna, eftersom de nya rönen talar om en tiofaldig
            risk för radioaktiv strålning.
          </note>
          <note xml:id="i-e4bbfad7b31c588f-0">
            Den totala strålningen ökar hela tiden genom utsläpp från s.k.
            normaldrift av kärnkraften. Hälsoriskerna kan bara anas. De smyger
            sig långsamt på även oss i Sverige.
          </note>
          <note xml:id="i-2f47c5251cb22cd4-0">
            Enligt rådande författning tillåts arbetsverksamma en stråldos
            på 100 millisivert under fem år mot tidigare 180 millisivert under
            uppemot 30 år. För gravida gäller 5 millisivert under ett år.
            Internationellt är gränsvärdet 1 millisivert. Alla vet att foster
            är mycket känsligare för strålning än vuxna och att en låg dosrat
            kan ge upphov till cancer. Därför anser vi att gränsen skall ligga
            så nära noll som möjligt och definitivt att den skall sänkas till
            1 millisivert.
          </note>
          <note xml:id="i-16ece757849d0e20-0">
            Dosgränser för normaldrift bestäms genom en avvägning mellan
            fördelarna med verksamheten och riskökningen till följd av verksamheten.
            Åtgärdsnivåer i händelse av olyckor bestäms genom avvägning mellan
            nackdelen med åtgärden och minskningen i stråldos och risk till
            följd av åtgärden.
          </note>
          <note xml:id="i-ce17119ca7621728-0">
            Vid kärnenergiolyckor skall, enligt myndigheterna, strålskyddsåtgärderna
            vara "motiverade",
          </note>
          <note xml:id="i-08cd5a9f11a96d29-0">
            "rimliga" och "möjliga" samt ge riktlinjer för åtgärdsval vid
            hot om eller osäkerhet om storleken på utsläpp. Under en viss
            stråldos är åtgärd inte berättigad, och över en viss stråldosnivå
            är åtgärd alltid berättigad. I spannet däremellan skall åtgärden
            optimeras, dvs. strålskyddsmyndigheten skall bedöma föroch nackdelar
            med åtgärden.
          </note>
          <note xml:id="i-68896d21a02c97a6-0">
            För allmänheten räknar man per månad i stället för per år, och
            man godkänner en årsdos under en kort intensiv period. Man räknar
            med att radioaktiviteten snabbt avklingar. Det kan betyda att
            optimeringen av skyddsåtgärden resulterar i att skyddsåtgärd inte
            vidtas.
          </note>
          <note xml:id="i-5deb2096afb06dc8-0">
            SSI har i en skrivelse angett att det ofta är svårt att göra
            en optimering i förväg, eftersom många okända faktorer inverkar
            på resultatet.
          </note>
          <note xml:id="i-9514a825507b4a84-0">
            Det är denna bedömning, "optimering", som allmänheten reagerade
            på efter Tjernobyl. Den
          </note>
          <note xml:id="i-872123861cb15a46-0">
            "försumbara risken" och jämförelsen med cigaretter skulle lugna
            folket.
          </note>
          <note xml:id="i-b7fb804f475bc27c-0">
            Miljöpartiet de gröna anser att hälsorisker måste gå före ekonomiska
            hänsyn och föreslår att gränsvärdena skall sänkas. Det är politikerna
            som har ansvaret för vilken dos som är rimlig.
          </note>
          <note xml:id="i-9bc342096d777f88-0">
            Med dagens gränsvärden kan det i en förlängning betyda att allmänheten
            t.o.m. får högre dos än yrkesverksamma.
          </note>
          <note xml:id="i-706f1aba22b7a7c6-0">
            Att man höjer stråldosen ser vi som en klar anpassning till kärnkraftsindustrin,
            till intressenter runt kärnkraftsindustrin och till EU. Den kraftiga
            exponering detta innebär under en kort period medför att yrkesverksamma
            förbrukas i rask takt. Vi vet att vid reparation i Oskarshamn
            har stråldosen till arbetarna höjts med 50 % från 1985 till 1992.
          </note>
          <note xml:id="i-82165ee6f1b9d3fc-0">
            Herr talman! Tjernobyls nedfall aktualiserade också debatten
            om radioaktiv föda. Man försökte bagatellisera det hela genom
            att säga att det var lika höga värden under kärnvapensprängningarnas
            dagar. Om så var fallet, blev det en ytterligare belastning på
            miljön
          </note>
          <note xml:id="i-5999a3b15d3b0817-0">
            - speciellt på lavar och mossor som har lång livslängd. Samerna
            blev i dubbel bemärkelse drabbade.
          </note>
          <note xml:id="i-87a15bb8478e1fe1-0">
            Hela deras näring föll samman över en natt. Renar nödslaktades,
            och samerna själva blev mest utsatta för radioaktiviteten. Det
            visar också de helkroppsmätningar som utförts på samer. Men inte
            långt efter på skalan kom folk från Gävle- och Härnösandstrakten.
          </note>
          <note xml:id="i-88cb82d18157e148-0">
            Det makabra är emellertid att Livsmedelsverket höjer den tillåtna
            gränsen fem gånger vad gäller kött från vilt. Exakt samma sak
            skedde i det forna Sovjet!
          </note>
          <note xml:id="i-342dea08c5d5fea8-0">
            Vem skall avväga, och vem kan avväga?
          </note>
          <note xml:id="i-08ffa5324119d376-0">
            Eftersom det uppenbarligen kan föreligga osäkerhet på flera avgörande
            och viktiga områden inom det etablerade strålskyddet - osäkerhet
            om dosens storlek, om riskens storlek, om riskens natur, om de
            mekanismer som leder till strålskada och om vad som är rätt åtgärd
            - kan det ifrågasättas om man i dag utifrån vetenskap och beprövad
            erfarenhet kan göra långsiktigt hållbara bedömningar av riskerna
            med glesjoniserande strålning.
          </note>
          <note xml:id="i-6cc832c73f9a7312-0">
            Om man trots allt utgår från att strålskyddsmyndigheter är kompetenta
            att bedöma riskerna med glesjoniserande strålning reser sig frågan
            om strålskyddsmyndigheter även kan anses kompetenta att bedöma
            de kostnader och nackdelar som åtgärderna kan medföra. Dessa kostnader
            och nackdelar är av så pass olika natur och är ofta så osäkra
            att expertis inom strålskyddet med stor sannolikhet inte har kompetens
            att göra relevanta bedömningar av kostnader och nackdelar som
            är förknippade med strålskyddsåtgärderna.
          </note>
          <note xml:id="i-b4e1c080b5fdf3e2-0">
            Dessa avvägningar borde endast få göras av politiker, eftersom
            ansvaret här inte ligger i den vetenskapliga utan i den politiska
            och etiska dimensionen.
          </note>
          <note xml:id="i-e79afc17e1f996fc-0">
            Med detta yrkar jag bifall till reservationen i försvarsutskottets
            betänkande 3.
          </note>
          <note xml:id="i-a24c526e4d4c7296-0">
            Anf. 192 BARBRO JOHANSSON (mp)
          </note>
          <note xml:id="i-e9df41db3482cdf9-0">
            Herr talman! När det gäller radioaktiv strålning från skilda
            källor har vi genom Tjernobylolyckan, som inträffade för nio år
            sedan, nämligen den 26 april
          </note>
          <note xml:id="i-68f2f40b34b00500-0">
            1986, lärt oss en del ovedersägliga fakta. När jag den dagen
            tidigt på morgonen kl. 6 på nyheterna hörde att det hade upptäckts,
            detekterats, neptunium i Sverige förstod jag att en allvarlig
            kärnkraftsolycka nyligen hade inträffat.
          </note>
          <note xml:id="i-7968543742e19f2d-0">
            Neptunium är ett radioaktivt ämne som i just denna isotop har
            en halveringstid på två dagar. Detta visar att ett utsläpp låg
            nära i tiden. Eftersom jag tidigare hade arbetat som strålskyddsingenjör
            var sambandet mellan neptunium och ett accelererat kärnsönderfall
            uppenbart.
          </note>
          <note xml:id="i-1cdef44711e78b2b-0">
            Nyheterna under dagen blev allt knapphändigare.
          </note>
          <note xml:id="i-193f8fbe6b8172fa-0">
            Men till slut, framåt kvällen, framstod det ändå att ett stort
            radioaktivt utsläpp hade skett från en rysk kärnkraftsreaktor.
          </note>
          <note xml:id="i-598660dd1b10fe69-0">
            Vid en kärnsprängning eller en härdsmälta kommer en mängd olika
            ämnen loss, närmare 200 stycken.
          </note>
          <note xml:id="i-e35fcc2a33752b18-0">
            Alla är radioaktiva och påverkar människan och naturen på skilda
            sätt.
          </note>
          <note xml:id="i-8aef45a07f5c16cb-0">
            Ett ämne som sprids är en s.k. isotop av jod, nr 131. Denna jodisotop
            har en halveringstid på tio dagar. Jod upptas mycket lätt av sköldkörteln
            och absorberas där. Strålningen påverkar celler i sköldkörteln
            så att sköldkörtelcancer uppstår.
          </note>
          <note xml:id="i-ba091e23144eea5c-0">
            Myndigheter i närheten av kärnkraftverk delar därför ut jodtabletter
            till närboende människor för att skydda åtminstone sköldkörteln.
            I fråga om verkningarna efter Tjernobyl har det, förutom att en
            stor mängd människor har dött av direkta strålskador och senare
            skador på blodsystemet m.m., visat sig att minst 10 000 barn har
            drabbats av sköldkörtelcancer.
          </note>
          <note xml:id="i-3a9c5b8348e6b6f2-0">
            Att barn drabbas hårdare och med snabbare effekt är nu ett ovedersägligt
            faktum. Vetenskapliga fakta visar att barn är betydligt känsligare
            än vuxna människor, och långt fler barn har drabbats än vad som
            först antogs 1986 vid Tjernobylolyckan.
          </note>
          <note xml:id="i-f44f607510e76aee-0">
            Vid en fission, en delning av atomkärnor genom atombombssprängningar
            eller vid en härdsmälta, sprids således 200 olika ämnen. Alla
            är radioaktiva isotoper, och 50 av dessa upptas och anrikas biologiskt
            i växter och djur samt i våra kroppar.
          </note>
          <note xml:id="i-fe24a3c5fb47cef4-0">
            När det gäller konsekvenser av s.k. lågdosstrålning visar det
            sig att där människor ständigt utsätts för strålning utvecklas
            olika cancerformer, leukemier m.m. På olika håll i världen, i
            USA och i Ryssland, har lågdosstrålning gett skador på befolkningen
            på grund av strålning från närliggande utsläppskällor.
          </note>
          <note xml:id="i-034dcb523224323d-0">
            Små städer i USA visar höga värden beträffande cancer. I norra
            f.d. Sovjetunionen och i Sibirien är många orter drabbade, och
            befolkningen har genetiska skador och även skador i form av cancer.
          </note>
          <note xml:id="i-1cbacc4d5da1fcb9-0">
            Herr talman! Sammantaget visar rapporter och undersökningar att
            det inte finns någon ofarlig nivå.
          </note>
          <note xml:id="i-3ff90c1c5ed9db57-0">
            Det finns ett förhållande mellan effekterna, alltså uppkomna
            skador av strålning och doser, vilket är lika med mängden strålning
            som upptas i en kropp.
          </note>
          <note xml:id="i-4de3eea2dd13ca72-0">
            Det antogs tidigare finnas ett tröskelvärde, innan dosen blev
            tillräckligt hög för att medföra skador.
          </note>
          <note xml:id="i-b662224ad9d0cdc8-0">
            Men förhållandet effekt-dos visar på ett icke-linjärt förhållande.
            Förhållandet är i stället en andragradskurva. Detta medför att
            ju högre dosen är, desto större blir skadorna och dödligheten
            till följd av radioaktiv strålning. Men det faktum att förhållandet
            inte är linjärt innebär också att det, även om dosen är mycket
            låg, inte finns någon ofarlig nivå, eftersom kurvan planar ut
            mycket långsamt.
          </note>
          <note xml:id="i-b73877875db142ca-0">
            Detta är den verklighet som är för handen. Därför vill Miljöpartiet
            sänka gränsvärdena. Det finns ju, som sagt, ingen ofarlig nivå.
          </note>
          <note xml:id="i-751dc32e70d5be58-0">
            Strålskyddsgränserna sägs ha sänkts på 80-talet.
          </note>
          <note xml:id="i-0477ec0b936f9b88-0">
            Men det som gjordes på 80-talet efter en undersökning och en
            rapport med underlag från Japan var att det infördes en medeldos
            för olika år, och den sattes till 20 millisivert. Denna medeldos
            gäller för anställda i radiologiskt arbete och har bara haft betydelse
            för någon enstaka person som har utsatts för väldigt hög strålning.
            Årsvärdet är fortfarande 50 millisivert, som det varit de senaste
            30 åren.
          </note>
          <note xml:id="i-d5be3e27b38e7bfe-0">
            I vår strävan att sänka gränsvärdena har vi i Miljöpartiet stöd
            av strålskyddsfysikerna, som vid remissrundan om gränsvärdessättningen
            ville har ner det allmänna gränsvärdet från 50 millisivert till
            20 millisivert. Detta skulle gälla alla.
          </note>
          <note xml:id="i-738ddc50c260c4c4-0">
            Motståndet till denna lägre gränsdragning fanns naturligtvis
            hos kärnkraftsindustrin.
          </note>
          <note xml:id="i-40aa5751847e3c68-0">
            Fakta som visar på effekter av lågdosstrålning gör att Miljöpartiets
            motion är högaktuell. Jag vill därför, herr talman, passa på att
            yrka bifall till Miljöpartiets reservation i försvarsutskottets
            betänkande nr 3.
          </note>
          <note xml:id="i-ac4f301de16a2645-0">
            Herr talman! I betänkandet behandlas också en miljöpartimotion
            om att försiktighetsprincipen bör användas vid exponering av elektriska
            och magnetiska fält.
          </note>
          <note xml:id="i-daa04a986ec25eb1-0">
            S.k. radiofrekventa fält utsänds av ficktelefoner, vilka med
            stor sannolikhet har inverkan på människokroppen. Eftersom telefonerna
            har fått en sådan spridning kommer de s.k. SAR-värdena att öka.
            Det är bekant att Telia sålt 23 000 ficktelefoner under det senaste
            året och att försäljningen har ökat.
          </note>
          <note xml:id="i-510539ae8aee85ba-0">
            Vid låga nivåer har effekter på nervsystem, hjärnvävnad och ögon
            observerats. Ett förslag är att en varningstext lik den som finns
            på cigarettpaket sätts på telefonerna för att varna för alltför
            flitigt användande. I riksdagen kan vi också se att telefoner
            används jämt och ständigt. Själv är jag absolut inget undantag.
          </note>
          <note xml:id="i-c72db24cae82b02c-0">
            SSI har uppmärksammat att Miljöpartiet har väckt en motion i
            frågan och visat intresse. Om trots det inget händer återkommer
            vi i frågan.
          </note>
          <note xml:id="i-160bf4fd69cd8e37-0">
            Anf. 193 HÅKAN JUHOLT (s)
          </note>
          <note xml:id="i-103c9329e4e3ab7a-0">
            Herr talman! Strålskyddslagen reglerar skyldigheter, tillsyn,
            tillstånd m.m. Den är en ramlag, och det ankommer på regeringen
            eller den myndighet som regeringen bestämmer att meddela de föreskrifter
            som krävs till skydd mot strålning samt för att utöva tillsyn
            och kontroll av den verksamhet som lagen reglerar.
          </note>
          <note xml:id="i-edf796c88f90cfde-0">
            Det är SSI som är den myndighet som har ansvaret för att verka
            för att intentionerna i strålskyddslagen uppfylls. Institutet
            handlägger frågor om skydd för människor, djur och miljö samt
            frågor om skadlig verkan av joniserande och icke-joniserande strålning.
          </note>
          <note xml:id="i-9313b08d9928b127-0">
            Huvuddelen av de motionsyrkanden som nu diskuteras behandlar
            frågor som riksdagen har delegerat till
          </note>
          <note xml:id="i-53c507ce18d5f09c-0">
            SSI. Trots det kan det finnas skäl att kommentera några av kraven
            i motionerna 801 och 802. Det är också uppgifter från SSI som
            ligger till grund för utskottets olika ställningstaganden.
          </note>
          <note xml:id="i-6ef7235a5c01e67d-0">
            Myndigheten redovisar att de nya bedömningarna av effekterna
            från låga stråldoser redan är tillräckligt beaktade. SSI genomför
            kontinuerligt helkroppsmätningar, och med vissa mellanrum genomförs
            också vissa specialmätningar exempelvis på jägare. En omfattande
            sådan mätning har just avslutats. Nya helkroppsmätningar är befogade
            och planeras också äga rum på samma sätt som hittills.
          </note>
          <note xml:id="i-dbe34a8871a90a0f-0">
            Det är viktigt att påpeka att resultatet av samtliga
          </note>
          <note xml:id="i-6798ea446d6dce57-0">
            SSI:s mätningar av strontium, plutonium och "hot spots" redan
            är offentliga. Strålnivåer efter olyckor kan inte jämföras med
            verksamhet som planeras.
          </note>
          <note xml:id="i-a7316f73791e69fb-0">
            Gränsvärden för en olyckssituation bör därför inte fastställas
            i förväg. Det ankommer på regeringen och myndigheterna att göra
            sådana avvägningar.
          </note>
          <note xml:id="i-49d79392edf1067a-0">
            Så några ord om Tjernobyl. Det finns ett uttalat bevis för att
            ett stort antal barn har fått sköldkörtelcancer endast några få
            år efter tragedin. Men dessa barncancerfall är inte följden av
            bestrålning med låga doser. Barnen har utsatts för mycket höga
            doser till sköldkörteln. Där har vi orsaken till sköldkörtelcancern.
          </note>
          <note xml:id="i-c7ceba01f93dc759-0">
            Beträffande gränsvärdena vid de svenska kärnkraftverken ger högsta
            tillåtna utsläpp stråldoser som är långt mindre än variationen
            i naturlig bakgrundsstrålning mellan olika svenska orter.
          </note>
          <note xml:id="i-2dfc3c52850d606f-0">
            Herr talman! Eva Goës påstår att de omfattande reparationer som
            skett vid Oskarshamnsverket har medfört anmärkningsvärt stora
            utsläpp. Så är inte fallet.
          </note>
          <note xml:id="i-16b26d138163cdf5-0">
            Utsläppen från såväl Oskarshamnsverket som övriga kärntekniska
            anläggningar har ej varit högre än vad som kan betraktas som normalt.
            Alla i Sverige hittillsvarande utsläpp från kärnkraftverk har
            med betryggande marginal legat under det av SSI fastlagda normutsläppsvärdet
            för kärnkraftens normaldrift. Det innebär alltså stråldoser som
            är långt mindre än variationen i naturlig bakgrundsstrålning mellan
            svenska orter.
          </note>
          <note xml:id="i-5f3cd906323b6660-0">
            Avslutningsvis, herr talman, väcker Barbro Johansson frågan om
            varningstexter på mobiltelefoner.
          </note>
          <note xml:id="i-a05b60c24d7505e0-0">
            Den enda verkansform från mobiltelefoner på människokroppen är
            uppvärmning. Moderna ficktelefoner utstrålar 0,25 watt, 2 watt
            vid sändning, varför det inte finns några skäl att misstänka hälsorisker.
            Någon varningstext behövs inte heller. Undantaget för kontroll
            av apparater med mindre uteffekt än 7 watt är väl motiverat.
          </note>
          <note xml:id="i-a25ba45462d8a5e0-0">
            Herr talman! Som jag tidigare nämnde berör flertalet motionsyrkanden
            frågor som riksdagen delegerat till en kompetent myndighet.
          </note>
          <note xml:id="i-17c4fa259a8be8c1-0">
            Det finns alla skäl att bifalla utskottets hemställan, vilket
            jag också härmed gör.
          </note>
          <note xml:id="i-122d4d7cb92b5a91-0">
            Anf. 194 BARBRO JOHANSSON (mp)
          </note>
          <note xml:id="i-95ed3d3a11b2b55b-12">
            replik
          </note>
          <note xml:id="i-6961a1c107076ad3-0">
            Herr talman! Helkroppsmätningar gjordes på samer redan i slutet
            av 60-talet för att mäta hur utsläppen verkade från atomgassprängningen
            i Novaja
          </note>
          <note xml:id="i-89b835eea4f558e3-0">
            Semlja. Men det hindrar ju inte att gränsvärdena för strålning
            skall sänkas i alla fall. All forskning visar att gränsvärdena
            är för höga, vilket vi vill få fram i vår motion.
          </note>
          <note xml:id="i-56144eff399c9691-0">
            När det sedan gäller varningstexter på ficktelefoner gäller att
            mätningar inte skall göras på utstrålning under 7 watt. Men forskning
            har visat att man inte kan bortse från att det kan bli skador.
            Man tror att detta kommer att bli en stor sak, just för att man
            så kraftigt har ökat antalet mobiltelefoner. De har ju sålts ut
            otroligt billigt för att de skall spridas. Därför vill vi att
            försiktighetsprincipen skall gälla och föreslår en varningstext.
            Allting visar ju att om man inte använder sig av försiktighetsprincipen
            kommer skador att visa sig senare, och då är det för sent.
          </note>
          <note xml:id="i-14446e4a2589ff66-0">
            Anf. 195 HÅKAN JUHOLT (s) replik
          </note>
          <note xml:id="i-2a2926d384c3afce-0">
            Herr talman! Det finns anledning att påminna om att dagens högsta
            tillåtna utsläpp vid de svenska kärnkraftverken ger stråldoser
            som är långt mindre än variationen i naturlig bakgrundsstrålning
            mellan svenska orter.
          </note>
          <note xml:id="i-16c982c06885dab3-0">
            Barbro Johansson påtalar att all forskning visar och all forskning
            påstår. Jag tror att det är oförsiktigt att uttala sig så generellt
            i de här sammanhangen. Det gäller inte minst frågan om varningstexter
            på mobiltelefoner, där myndigheten SSI konstaterar att den påverkan
            mobiltelefonerna har på människokroppen beror på uppvärmningen
            från telefonerna. De utstrålar
          </note>
          <note xml:id="i-38f9a7644518ed77-0">
            0,25 watt, 2 watt vid sändning, vilket är långt under nivån 7
            watt som motiverar varningstexter. Barbro
          </note>
          <note xml:id="i-b2a163f9f4bcb637-0">
            Johanssons resonemang innebär ju i så fall att ytterligare teknisk
            utrustning med strålningsvärden på uppemot 7 watt skulle förses
            med varningstexter.
          </note>
          <note xml:id="i-df1d779e1608944e-0">
            Det finns all anledning att än en gång yrka bifall till utskottets
            hemställan.
          </note>
          <note xml:id="i-0efbcfcdefe1e51b-0">
            Anf. 196 BARBRO JOHANSSON (mp)
          </note>
          <note xml:id="i-95ed3d3a11b2b55b-13">
            replik
          </note>
          <note xml:id="i-de58f4b1980903de-0">
            Herr talman! Vad jag påpekar är att användningen ökar. Därför
            ökar också de s.k. SAR-värdena. Det är ju därför man vill utfärda
            varningen. Om man hade en normal användning av ficktelefonerna,
            som man förr använde telefonen, hade det inte varit någon fara
            med uppvärmningen. Men i och med att användningen ökar så starkt
            - även jag bär jämt min ficktelefon -
          </note>
          <note xml:id="i-6c7fcaceaf84a083-0">
            kan en varningstext vara befogad. Det är just försiktighetsprincipen
            som jag tycker skall gälla.
          </note>
          <note xml:id="i-eb325b6de8e41056-0">
            Även om Håkan Juholt säger att utsläppen från kärnkraftverken
            är så pass små, måste man ändå se vad lågdosstrålningen ger. Man
            får inte bortse från att det också kan ske ett utsläpp. Det har
            skett många utsläpp. Uppgifterna om det har inte jag, men det
            har nog Eva Goes.
          </note>
          <note xml:id="i-d1d153ddd2d2ec1c-0">
            Anf. 197 EVA GOES (mp)
          </note>
          <note xml:id="i-ec28aeafb413ba13-0">
            Herr talman! Ja, vad är naturlig bakgrundsstrålning? Om man hela
            tiden adderar utsläpp efter utsläpp så blir värdena högre och
            högre. Detta tycker jag är att föra på en smygande anpassning
            till högre stråldoser och kemikalisering.
          </note>
          <note xml:id="i-78025fce458730c6-0">
            Enligt SSI:s egna rapporter har det framkommit att stråldosen
            har ökat med 50 % från 1985 till 1992 i samband med reparationsarbeten,
            så det är inte mina egna uppgifter.
          </note>
          <note xml:id="i-fddb80f388852b43-0">
            Håkan Juholt säger att SSI är en kompetent myndighet. Ja, men
            vetenskapen går framåt. Jag undrar hur långt de har kommit på
            det radikalbiologiska området. Jag försökte nå några på SSI i
            dag, men alla som håller på med detta är nu i Kina. De har knutit
            en man från Karolinska sjukhuset till Strålskyddsinstitutet, vilket
            lovar gott för framtiden. Det visar att de förstår att det finns
            ett samband mellan kroppen och det fysiska som kommer utifrån.
          </note>
          <note xml:id="i-686081ad70d45228-0">
            Det talades om att helkroppsmätning utförs. Jag kan tala om att
            det gjordes på bönderna i mina hemtrakter i Härnösand första året
            1986, men sedan slutade man med det. Det tog bara slut. När man
            nu har stressat med att försöka att få dem att ta tag i detta
            igen, säger de att de skall fortsätta. Det viktigaste man hade
            kunnat göra 1986 hade varit att fortsätta med helkroppsmätningarna.
            Man kunde ha fått blodanalyser utförda i Tyskland, där man har
            erfarenheter av sådana här mätningar, för att se hur de vita blodkropparna
            utvecklas. Blodbilden har förändrats även hos oss som bor i Sverige.
            Vi är också drabbade.
          </note>
          <note xml:id="i-2514ff879967e178-0">
            Lågdosstrålningen som man talar om påverkar även hastigheten
            i ökningen av dosen hos människor.
          </note>
          <note xml:id="i-a168d06932611c80-0">
            Detta är ett outforskat fält.
          </note>
          <note xml:id="i-24ee608ec998c1ab-9">
            Överläggningen var härmed avslutad.
          </note>
          <note xml:id="i-1283397c461f213d-0">
            16 § Bordläggning
          </note>
          <note xml:id="i-912420eaa9245196-0">
            Anmäldes och bordlades
          </note>
          <note xml:id="i-50fa98ff5c4dc00b-0">
            Proposition
          </note>
          <note xml:id="i-c540d99f892aa258-0">
            1994/95:151 Droit de suite och längre upphovsrättsligt skydd
          </note>
          <note xml:id="i-8f4ec4a08483e6d8-0">
            17 § Anmälan om interpellation
          </note>
          <note xml:id="i-5f9115521798be4a-0">
            Anmäldes att följande interpellationer framställts
          </note>
          <note xml:id="i-4b265f52adedc091-0">
            den 28 mars
          </note>
          <note xml:id="i-aa7a0f127f830ec8-0">
            1994/95:405 av andre vice talman Görel Thurdin (c)
          </note>
          <note xml:id="i-6678017c2fb226ba-0">
            till miljöministern om Gideälven
          </note>
          <note xml:id="i-f462a309c56937cf-0">
            Interpellationen redovisas i bilaga som fogas till riksdagens
            snabbprotokoll tisdagen den 4 april.
          </note>
          <note xml:id="i-ca81ba5ef32c05ec-0">
            18 § Anmälan om frågor
          </note>
          <note xml:id="i-48591f43e51013a7-0">
            Anmäldes att följande frågor framställts
          </note>
          <note xml:id="i-4b265f52adedc091-1">
            den 28 mars
          </note>
          <note xml:id="i-b358f9ef4748fbc6-0">
            1994/95:93 av Gudrun Schyman (v) till miljöministern om Sverige
            och klimatkonventionen
          </note>
          <note xml:id="i-09a749fb5122e883-0">
            1994/95:94 av Siv Holma (v) till statsrådet Mats
          </note>
          <note xml:id="i-b4be87416e654e5f-0">
            Hellström om svenska som EU-språk
          </note>
          <note xml:id="i-611f71a9b217ad14-0">
            1994/95:95 av Eva Johansson (s) till utbildningsministern om
            flyttning av lärarutbildningen från Södertälje
          </note>
          <note xml:id="i-80abd2793a8f7ac5-0">
            Frågorna redovisas i bilaga som fogas till riksdagens snabbprotokoll
            tisdagen den 4 april
          </note>
          <note xml:id="i-aa7b3c755ca0d113-0">
            19 § Kammaren åtskildes kl. 22.19.
          </note>
          <note xml:id="i-ace78a89c9b5d9fe-0"/>
          <note xml:id="i-d31e1b1e5368832b-0">
            Förhandlingarna leddes av förste vice talmannen från sammanträdets
            början t.o.m.8 § anf. 36 (delvis), av andre vice talmannen därefter
            t.o.m. 9 § anf. 62
          </note>
          <note xml:id="i-00f59236cb110488-0">
            (delvis), av tredje vice talmannen därefter t.o.m. 11 § anf.
            90
          </note>
          <note xml:id="i-6a8ae66140a58e96-0">
            (delvis), av talmannen därefter t.o.m. anf. 120 (delvis), av
            förste vice talmannen därefter t.o.m. ajourneringen kl. 17.50,
            av andre vice talmannen därefter t.o.m. 12 § anf. 166
          </note>
          <note xml:id="i-0536b903ad05713f-0">
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
