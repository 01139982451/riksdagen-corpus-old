<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--13</head>
          <docDate when="2007-10-19">2007-10-19</docDate>
        </div>
      </front>
      <body>
        <div>
          <note xml:id="i-8451baf2b18f17e3-0">
            ﻿
          </note>
          <note xml:id="i-046606d33a59084c-0">
            Riksdagens protokoll
          </note>
          <note xml:id="i-64b06ffe2cb33f50-0">
            2007/08:13
          </note>
          <note xml:id="i-7e8eef8784d71eb2-0" type="date">
            Fredagen den 19 oktober
          </note>
          <note xml:id="i-6e30feb3c11b1191-0">
            Kl. 09:00 - 17:00
          </note>
          <note xml:id="i-081bd640cdb45440-0">
            1 § Anmälan om sammansatt utrikes- och försvarsutskott
          </note>
          <note xml:id="i-913f5e0553d98d3b-0">
            Från sammansatta utrikes- och försvarsutskottet hade följande
            promemoria inkommit:
          </note>
          <note xml:id="i-964dca9956b4ced2-0">
            Sammansatt utrikes- och försvarsutskott
          </note>
          <note xml:id="i-0a73f5150162e339-0">
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut den 27 september respektive den 2
            oktober 2007 överenskommit att genom deputerade i sammansatt utskott
            gemensamt bereda proposition 2007/08:7 Svenskt deltagande i Förenta
            nationernas och Afrikanska unionens gemensamma fredsfrämjande
            insats i Darfur , en aviserad proposition om svenskt deltagande
            i en fredsfrämjande EU-insats i Tchad och en aviserad skrivelse
            om en nationell strategi för svenskt deltagande i internationell
            freds- och säkerhetsfrämjande verksamhet.
          </note>
          <note xml:id="i-101ff9dc0e565820-0">
            Till deputerade och suppleanter i det sammansatta utskottet har
            utsetts de i bifogade förteckning upptagna riksdagsledamöterna.
          </note>
          <note xml:id="i-feca51a94d2f54d3-0">
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde den
            18 oktober utsett följande presidium:
          </note>
          <note xml:id="i-8494e366bdb0fc98-0">
            Rolf Gunnarsson (m), ordförande
          </note>
          <note xml:id="i-829641022c25d267-0">
            Urban Ahlin (s), vice ordföranden
          </note>
          <note xml:id="i-7b8ff11c31fe7262-0">
            Thomas Hörberg
          </note>
          <note xml:id="i-2fef321d06e6536d-0">
            Ingemar Wahlberg
          </note>
          <note xml:id="i-c6d26cf4931583d2-0">
            Bilagan hade följande lydelse:
          </note>
          <note xml:id="i-46109f4391063446-0">
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note xml:id="i-bc51e941fcc391a9-0">
            Ledamöter
          </note>
          <note xml:id="i-9e8b7c2514d02483-0">
            Suppleanter
          </note>
          <note xml:id="i-bc51e941fcc391a9-1">
            Ledamöter
          </note>
          <note xml:id="i-9e8b7c2514d02483-1">
            Suppleanter
          </note>
          <note xml:id="i-d76602121c5a7204-0">
            Promemorian lades till handlingarna.
          </note>
          <note xml:id="i-44a011f7d2137b0f-0">
            2 § Anmälan om fördröjt svar på interpellation
          </note>
          <note xml:id="i-2e328b72ab12e1dc-0">
            Till riksdagen hade inkommit följande skrivelse:
          </note>
          <note xml:id="i-4807e8bd763e6e08-0">
            Interpellation 2007/08:48
          </note>
          <note xml:id="i-d831e5ebcb45fbfc-0">
            Interpellation 2007/08:48 Bättre äldreomsorg för döva, dövblinda
            och hörselskadade
          </note>
          <note xml:id="i-3b0e7692b30c9b4f-0">
            Interpellationen kommer att besvaras den 2 november 2007.
          </note>
          <note xml:id="i-a58d9b5176db697c-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-7a79911739e755a9-0">
            Marianne Jenryd
          </note>
          <note xml:id="i-070d7fd1899f166f-0">
            3 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-6db09639c6ecfc14-0">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-2c75984680395356-0">
            KOM(200)498
          </note>
          <note xml:id="i-181558cc4007f35d-0">
            4 § Hänvisning av ärenden till utskott
          </note>
          <note xml:id="i-1ce4e17f54bd8d9c-0">
            Föredrogs och hänvisades
          </note>
          <note xml:id="i-cff10a40cf89e5eb-0">
            5 § Allmänpolitisk debatt (forts. från prot. 12)
          </note>
          <note xml:id="i-29a424edd91bab71-0">
            Sexualbrottslagen
          </note>
          <note type="speaker" xml:id="i-b6f30048e8012c14-0">
            Anf. 1 THOMAS BODSTRÖM (s):
          </note>
          <u who="thomas_bodstrom_8a617a" next="cont" xml:id="i-38feb1236b8f3f5a-0">
            <seg xml:id="i-22549c489efe56d7-0">
              Herr talman! När det gäller en sådan här debatt är det förstås
              självklart att alla härinne vill samma sak, nämligen det allra
              bästa för dem som utsätts för brott. Men alla är också måna om
              att vi ska ha så hög rättssäkerhet som möjligt. Jag hoppas att
              vi slipper att ha något slags tävlan i att vilja mest för de utsatta.
              Jag är övertygad om att vi alla har exakt samma ambition.
            </seg>
            <seg xml:id="i-1fa006d7b9c24da8-0">
              Frågan i dag kommer naturligtvis att handla om: Vad ska vi göra
              med en ny utvärdering? Vad innebär det? Vad ska finnas med? Vi
              införde enigt en ny lag år 2005. Det var en av de största förändringarna
              som har gjorts.
            </seg>
            <seg xml:id="i-58245ead1a63706f-0">
              Vi sade redan då att det kommer att behövas en utvärdering. Med
              en så stor lagstiftningsförändring är det naturligt att det uppstår
              frågor i domstolarna som kräver att det görs en utvärdering.
            </seg>
            <seg xml:id="i-2bdfb91e66347a3a-0">
              Vi kan nu se ett par år senare framför allt när det gäller personer
              som har varit berusade eller sovande att det har blivit klara
              förbättringar. Det har blivit fler anmälningar och fler dömda.
            </seg>
            <seg xml:id="i-a2c23532ba238b18-0">
              Vi har också sett att det finns frågor som redan tidigt skapade
              en viss oro inte minst i Högsta domstolen. Det gäller åldersfrågan
              och gränserna för när det ska vara friande, sexuellt utnyttjande
              eller våldtäkt. Där är det så illa att Högsta domstolen i olika
              rättsfall har kommit fram till olika slutsatser. Det är den fråga
              som framför allt behöver utvärderas.
            </seg>
            <seg xml:id="i-bcd3a38019b7e604-0">
              Det gäller också gränsdragningen för hjälplöst tillstånd. Det
              är en svår fråga. Hjälplöst tillstånd är inte något bra uttryck.
              Det ger intrycket av att man måste ligga helt utslagen. Så är
              det inte. Även kvinnor som tar initiativ kan i vissa fall bedömas
              vara i hjälplöst tillstånd. Frågan var gränsen ska gå för att
              inte hota rättsäkerheten är inte alldeles enkel.
            </seg>
            <seg xml:id="i-d9f7089703b31511-0">
              Frågan om samtycke kommer naturligtvis att diskuteras. Just nu
              ställs en del märkliga krav samtidigt. Vi ska införa en samtyckesbestämmelse,
              och vi ska se till att fokus i rättssalarna inte är på kvinnan.
              Problemet är att om vi ändrar samtyckesregeln är det just vad
              som händer. Det är då fokus blir på kvinnan även i lagen.
            </seg>
            <seg xml:id="i-73d7eb15e97cd862-0">
              Låt oss en gång för alla slå fast hur det är i dag. Ett nej är
              ett nej. Även om någon tidigare kollega till mig inom advokatrörelsen
              har uttryckt sig annorlunda är det ingen diskussion om att ett
              nej är ett nej. Fokus i lagen är på mannen eller den som begår
              brottet.
            </seg>
            <seg xml:id="i-1e05d900327a0176-0">
              Att det sedan i praktiken ibland ställs frågor och fokus riktas
              mot brottsoffer på ett sätt som inte bör göras är en annan sak.
              Om vi ändrar bestämmelsen till samtycke tror jag att det varken
              blir en förbättring eller en försämring när det gäller bevisfrågor.
              Det blir varken fler eller värre fällande domar.
            </seg>
            <seg xml:id="i-66b481fa81593cf5-0">
              Det kom den eniga Sexualbrottskommittén fram till där alla sju
              partier stod bakom. Där blir det ingen skillnad. Vi är väl ändå
              överens om att vi inte ska vända på bevisbördor och så vidare?
              Det som då händer är att fokus ställs på just frågan om det har
              blivit samtycke eller inte.
            </seg>
            <seg xml:id="i-c8fa456c8d20507a-0">
              Fokus flyttar över. Det är då frågor uppkommer om klädsel och
              tidigare sexualvanor. Vad tyckte du egentligen i den situationen
              och precis innan samlaget? Vad sade du på diskoteket? Hade du
              inte samtyckt? Borde inte männen ha trott att du hade samtyckt?
              Det är trots allt inte kontrakt vi talar om. Det är den risk som
              det innebär.
            </seg>
            <seg xml:id="i-73b0f730e762d521-0">
              Jag har full respekt för dem som ändå anför detta. Om det ska
              vara en utvärdering ska naturligtvis den här frågan också utredas.
              Även om sju partier var överens förra gången är det klart att
              vi ska ha med den frågan.
            </seg>
            <seg xml:id="i-aa37408fec3f7b7f-0">
              Fram till dess är det viktigt att vi diskuterar det. Det är en
              av de mest central frågor som nu finns med i hela debatten. Det
              är viktigt att ändå klargöra de skillnader som finns.
            </seg>
            <seg xml:id="i-247a5b3c4abd81b5-0">
              När det gäller de frågor som ställs i vissa fall till kvinnorna
              på ett felaktigt sätt finns det regler i dag. Rättens ordförande
              ska avbryta alla frågor som inte har med målet att göra. Advokatetiska
              regler säger att inga frågor får ställas i syfte att kränka motparten.
              Målsägandebiträdets uppgift är att skydda målsägande. De reglerna
              finns. Men de måste tillämpas bättre. Reglerna blir aldrig bättre
              än deras tillämpning.
            </seg>
            <seg xml:id="i-5538099fcc4107c5-0">
              Vi ska ändå ha utvärderingen. Det är viktigt. Vi hörde tidigare
              i våras att det skulle dröja ända till år 2009. Nu har ministern
              ändrat sig. Det är bra att hon lyssnar på oss som tycker att den
              ska vara tidigare. Det är en förändring.
            </seg>
            <seg xml:id="i-e6d5004b9640ba1f-0">
              Vi kunde i våras läsa att den skulle börja år 2009. Det är bra
              att den nu kommer till stånd. Tidigare har ministern sagt: Nej,
              det går inte, vi har inga HD-domar. Nu har hon ändrat sig och
              säger att man ska utvärdera bland annat tingsrättsdomar. Det tycker
              jag däremot inte är så lämpligt. Jag undrar när de har fått prejudikatvärde.
            </seg>
            <seg xml:id="i-cb9a2a8bebe06cbd-0">
              Det jag tycker vore särskilt viktigt, Beatrice Ask, är att du
              nu kliver fram och säger vad du tycker om frågan om samtycke och
              inte hänvisar till en kommande utredning. Det är en fråga där
              alla har en stark åsikt. Vi kommer att respektera vilken åsikt
              du än har. Vi har stått på samma sida i den här frågan du och
              jag sedan år 2005, och jag tror att vi kanske gör det fortfarande.
            </seg>
            <seg xml:id="i-b90e7edf5598edbc-0">
              Det vore väldigt bra med ett klargörande. Jag kommer att ha respekt
              för vilken åsikt du än har. Men jag kommer kräva att du ändå har
              en synpunkt och inte bara hänvisar till kommande utredning. Jag
              hoppas att vi står på samma sida i den här frågan. Det behövs
              mer klargörande än att bara vänta på en utredning.
            </seg>
          </u>
          <note xml:id="i-f7c629be7bdac2c7-0">
            Anf. 2 CECILIA WIGSTRÖM i Göteborg (fp) replik:
          </note>
          <u who="thomas_bodstrom_8a617a" prev="cont" xml:id="i-0cb12958b60f2f7d-0">
            <seg xml:id="i-7137d2f3c08e53cf-0">
              Herr talman! Thomas Bodström säger att vi var eniga om den nya
              sexualbrottslagstiftningen som antogs 2005. Om Thomas Bodström
              hade varit här i kammaren som minister då, när den debatten fördes
              och lagen antogs, hade han vetat att det inte var full enighet.
              Vi stod bakom förändringarna från Folkpartiets sida, men vi ville
              gå längre. Folkpartiet och flera andra partier liksom Lagrådet
              ville stärka kvinnors skydd ytterligare genom att utvidga begreppet
              hjälplöst tillstånd. Thomas Bodström var själv inne på att detta
              är alldeles för snävt. Man måste i princip vara helt medvetslös
              för att få något extra skydd av lagen.
            </seg>
            <seg xml:id="i-55c347f3eb486716-0">
              Jag har en uppmaning till Thomas Bodström nu när du är här. Du
              var inte här då, men nu är du det. Ge oss ett besked om varför
              ni inte utvidgade begreppet hjälplöst tillstånd till att omfatta
              även andra särskilt utsatta situationer så att kvinnor kunde ha
              fått ett ökat skydd mot våldtäktsmän!
            </seg>
          </u>
          <note type="speaker" xml:id="i-ab20419723d095a4-0">
            Anf. 3 THOMAS BODSTRÖM (s) replik:
          </note>
          <u who="thomas_bodstrom_8a617a" next="cont" xml:id="i-38feb1236b8f3f5a-1">
            <seg xml:id="i-6278c4b5445a5dc0-0">
              Herr talman! Det ska jag gärna göra. Vi förde diskussioner, och
              vi förde dem med din partikamrat Johan Pehrson. Under hela gången
              med 75 större eller mindre förändringar kom det synpunkter allteftersom.
              Bland annat dök frågan om samtycke upp i sista stund. Delar av
              vissa partier ville att vi skulle skjuta på det.
            </seg>
            <seg xml:id="i-83c208d64cae497c-0">
              Vi sade att nu har vi 75 större eller mindre förändringar. Vissa
              frågor har dykt upp även i slutskedet. Men låt oss inte skjuta
              upp lagen! Låt oss inte svika alla dem som vi har lovat lagen,
              bland annat i det samarbete vi hade med Folkpartiet! Låt oss genomföra
              lagen, och låt oss se till att vi får en snabb utvärdering när
              det gäller de frågor som har kommit till i slutet! Det var precis
              på det sättet vi gjorde.
            </seg>
            <seg xml:id="i-961337155cb257fd-0">
              Om vi hade valt den linje som Cecilia Wigström förespråkar hade
              det inte blivit någon lag alls. Då hade vi satt till nya utredningar
              och utvärderingar. Ett påpekande från Lagrådet var inte tillräckligt,
              utan då hade de krävts nya utvärderingar vilket hade lett till
              en försening av lagen. Det hade inte varit det bästa.
            </seg>
          </u>
          <note xml:id="i-e4f1f9fe155d318c-0">
            Anf. 4 CECILIA WIGSTRÖM i Göteborg (fp) replik:
          </note>
          <u who="thomas_bodstrom_8a617a" prev="cont" xml:id="i-0cb12958b60f2f7d-1">
            <seg xml:id="i-f8241a0aeb809119-0">
              Herr talman! Jag tycker att Thomas Bodström blandar ihop korten.
              Det var många frågor som var uppe, bland annat samtycke, som kanske
              hade behövt ytterligare utredningar. Men just i frågan om hjälplöst
              tillstånd har vi ett antal HD-domar Tumbamålet och Södertäljemålet
              som gör att vi hade tillräckligt underlag för att vi redan för
              två år sedan när du var ansvarig minister hade kunnat se till
              att få en bättre lagstiftning. Vi hade kunnat se till att kvinnor
              som inte bara är i hjälplöst tillstånd utan också i en särskilt
              utsatt situation hade kunnat få bättre skydd.
            </seg>
          </u>
          <note type="speaker" xml:id="i-dd8c2fb5d38dd06d-0">
            Anf. 5 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-0">
            <seg xml:id="i-75eaa4e63cd17610-0">
              Herr talman! Jag ber Cecilia Wigström att läsa den nya propositionen.
              Där står just om förändringar efter Tumbamålet. Men man kan inte
              lagstifta utifrån enskilda fall. Man kan hänvisa till dem, men
              man kan inte lagstifta direkt från olika rättsfall. Det man då
              får göra är att sätta i gång en ny utredning, vilket i sin tur
              innebär att det sedan ska remissbehandlas och beredas igen. Då
              hade vi skjutit lagen ett eller två år framåt. Det var väl mycket
              bättre att genomföra lagen och se till att vi får en snabb utvärdering?
            </seg>
          </u>
          <note type="speaker" xml:id="i-985c0477ec6dc2c6-0">
            Anf. 6 INGER DAVIDSON (kd) replik:
          </note>
          <u who="inger_davidson_3ab678" xml:id="i-5232e5752d9f368b-0">
            <seg xml:id="i-2c643c56350de16c-0">
              Herr talman! Jag vill fråga Thomas Bodström om han är nöjd. Det
              lät så när du beskrev lagen. Du var glad för lagstiftningen. 2006
              var det 5 procent fällande domar av över 4 000 anmälda våldtäktsfall.
            </seg>
            <seg xml:id="i-3e4b41db6739b721-0">
              Det är inte sant att diskussionen om att ändra rekvisitet hjälplöst
              tillstånd till särskilt utsatt situation kom sent i behandlingen.
              Detta fanns med som ett stort krav från oss här i riksdagen och
              från många debattörer eftersom det redan hade prövats och man
              visste att det inte riktigt höll. Ångrar du att du inte tog in
              den förändringen, Thomas Bodström?
            </seg>
          </u>
          <note type="speaker" xml:id="i-60382d2508d4a46f-0">
            Anf. 7 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-1">
            <seg xml:id="i-93931f95ab1242bf-0">
              Herr talman! Det blir en upprepning: Nej, Inger Davidson, vi
              ångrar inte att vi genomförde den lag som gav ett ökat skydd för
              kvinnor som är berusade, sovande och så vidare. Vi tyckte att
              det var mycket bättre att genomföra förbättringarna för att sedan
              snabbt kunna göra en utvärdering och kanske ta in ytterligare
              förändringar.
            </seg>
            <seg xml:id="i-dd0da63ed534d907-0">
              Det fanns inget underlag. Den sexualbrottskommitté där bland
              andra Kristdemokraterna stod bakom förslagen var det vi hade i
              beredningsunderlag. Det var därför vi genomförde lagen, och det
              var därför vi också sade: Se till att vi får en snabb utvärdering!
              Det var också därför vi ställde krav på ministern att göra den.
            </seg>
            <seg xml:id="i-4e952f46e5081f71-0">
              Lyckligtvis kommer den nu också. Det är precis samma svar som
              tidigare: Ja, det var bra att vi genomförde lagen, men vi visste
              att det skulle till en snabb utvärdering. Det hade varit olyckligt
              att skjuta upp det här för att i stället sätta i gång nya utredningar.
              Är du, Inger Davidson, av uppfattningen att vi verkligen skulle
              ha struntat i lagen och satt i gång nya utredningar när vi hade
              utrett det här så länge? Det är ju en av de största förändringar
              som har gjorts på det här området någonsin. Hade du verkligen
              velat skjuta upp det och börja utreda i stället?
            </seg>
          </u>
          <note type="speaker" xml:id="i-176c5c5e1b778219-0">
            Anf. 8 INGER DAVIDSON (kd) replik:
          </note>
          <u who="inger_davidson_3ab678" xml:id="i-5232e5752d9f368b-1">
            <seg xml:id="i-745fe2f2620a5a7d-0">
              Herr talman! Det är en märklig historieskrivning som Thomas Bodström
              står för. Det fanns en enighet i Sexualbrottskommittén; det är
              sant. Men sedan upphörde den enigheten, och det fanns olika krav
              i reservationer och motioner här i riksdagen som man mycket väl
              hade kunnat gå på.
            </seg>
            <seg xml:id="i-cc2faf89ce504d15-0">
              Lagrådet var tydligt med att man ville ha den här förändringen
              för att fler fällande domar skulle kunna komma till. Det är det
              vi är ute efter. Fler ska dömas för de övergrepp de begår.
            </seg>
          </u>
          <note type="speaker" xml:id="i-a773cb3f56fae695-0">
            Anf. 9 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-2">
            <seg xml:id="i-eeae70571989fc7e-0">
              Herr talman! Återigen säger jag att vi hade varit tvungna att
              sätta i gång utredningar. Det var inte det som behövdes.
            </seg>
            <seg xml:id="i-20dbe264e1f7e3e8-0">
              Riksåklagaren skriver i dag i Dagens Nyheter att det inte är
              lagstiftningen det handlar om. Man är nöjd med den nya lagstiftningen,
              men andra saker kan bli bättre. Det är också de saker som vi har
              drivit fram. Vi har sett till att det har blivit bättre rättsintyg,
              utvidgad DNA och så vidare.
            </seg>
            <seg xml:id="i-62d1f1437ae7eb62-0">
              Men det är viktigt att lagarna tillämpas på bästa sätt. Det kan
              leda till fler fällande domar. Vi kommer aldrig att se samma resultat
              som i trafikbrott och så vidare. Men naturligtvis kan det bli
              högre andel än i dag.
            </seg>
          </u>
          <note type="speaker" xml:id="i-19c1d312d3fc3130-0">
            Anf. 10 JOHAN LINANDER (c) replik:
          </note>
          <u who="johan_linander_51610c" xml:id="i-4d163065be737aa6-0">
            <seg xml:id="i-fe475c08b777b1c5-0">
              Herr talman! Thomas Bodström talar fortfarande om att samtyckeskrav
              i lagstiftningen skulle innebära större fokus på kvinnan. Jag
              är övertygad om att de kvinnor som har varit med om en våldtäktsrättegångssituation
              inte känner igen sig i Thomas Bodströms beskrivning av att fokus
              i dag inte ligger på kvinnan. Redan i dag måste ju åklagaren bevisa
              att mannen eller männen inte har förstått att kvinnan inte ville
              vara med om det som skedde, till exempel våldsinslag i de sexuella
              handlingarna.
            </seg>
            <seg xml:id="i-d76e87f74de70ba3-0">
              Jag kan inte låta bli att kommentera en sak när den före detta
              justitieministern vill ha ett svar av den nuvarande justitieministern
              före utredning. Thomas Bodström var själv expert på att hänvisa
              till kommande utredningar, blivande remissvar och annat. Han svarade
              aldrig på de frågor vi ställde till honom när han var justitieminister.
            </seg>
          </u>
          <note type="speaker" xml:id="i-9baf7cbc6d72daa0-0">
            Anf. 11 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-3">
            <seg xml:id="i-5365c97b6fd90ba3-0">
              Herr talman! Jodå, Johan Linander, jag svarade. Men du lyssnar
              sällan. På samma sätt lyssnade du inte nu när jag sade att det
              i lagen är fokus på gärningsmannen, men i praktiken sätts fokus
              många gånger på kvinnan. Det var det jag sade. Om du hade lyssnat
              hade vi sluppit just den här diskussionen.
            </seg>
            <seg xml:id="i-761ff0cea6709f60-0">
              Det som är viktigt är att man tillämpar de bestämmelser som finns.
              Det som jag nu förväntar mig av att få svar på av Beatrice Ask
              gäller hennes tidigare ställningstagande, som var detsamma som
              Johan Linanders. Det är också det som många i din och min ålder
              har stått för när det gäller de här diskussionerna. Det är därför
              det är viktigt att vi fortsätter diskussionen och inte bara hänvisar
              till kommande utredningar.
            </seg>
            <seg xml:id="i-6f5b3a0ad76d2c26-0">
              Jag har hela tiden haft samma inställning när det gäller samtycke.
              Skulle det visa sig i en kommande utredning att det finns någonting
              som talar för detta är jag naturligtvis den första att ändra mig.
              Men det har inte framkommit någonting så här långt som ger detta
              vid handen. Det fanns en enig sexualbrottskommitté. Jag står fast
              vid den. Beatrice Ask gjorde detsamma. Ni andra gjorde det också.
              Därför är det viktigt att vi får en möjlighet att fortsätta diskussionen
              även under kommande utredningar.
            </seg>
          </u>
          <note type="speaker" xml:id="i-c05217e8e0b4a974-0">
            Anf. 12 JOHAN LINANDER (c) replik:
          </note>
          <u who="johan_linander_51610c" xml:id="i-4d163065be737aa6-1">
            <seg xml:id="i-80f15db95e31fb3b-0">
              Herr talman! Låt oss återgå till vad som hände 2005. Vi yrkade
              och reserverade oss därför att vi direkt ville tillsätta en utredning
              om samtyckeskrav i lagstiftningen. Vi ville inte skjuta på den
              förändring av lagen som gjordes då, utan vi yrkade på att det
              skulle tillsättas en utredning omedelbart. Det sade Thomas Bodström,
              Socialdemokraterna, Vänsterpartiet och Miljöpartiet nej till.
              Om vi hade satt i gång utredningen då, 2005, kanske vi hade varit
              nära en lagstiftning i dag.
            </seg>
          </u>
          <note type="speaker" xml:id="i-850e0a77d3795f4d-0">
            Anf. 13 THOMAS BODSTRÖM (s) replik:
          </note>
          <u who="thomas_bodstrom_8a617a" next="cont" xml:id="i-38feb1236b8f3f5a-2">
            <seg xml:id="i-4e3330f0e3ec277e-0">
              Herr talman! Man kan inte börja utvärdera dag ett, Johan Linander.
              Då finns det inte ett enda mål att utreda. Däremot kan man göra
              det ganska snart, det vill säga efter ett eller två år. Det var
              precis det vi också förespråkade. Det fanns faktiskt domar när
              det gäller bland annat åldern för när man ska döma för våldtäkt
              eller sexuellt utnyttjande. De kom redan under 2006. Då, 2006
              eller 2007, hade det kunnat börja. Det var också därför vi ställde
              krav på Beatrice Ask om att detta skulle påbörjas tidigare. Men
              nu är det ju på väg, så nu ska vi väl inte kritisera eftersom
              vi faktiskt är överens om att det här ska påbörjas.
            </seg>
            <seg xml:id="i-2c0af8ce1ec01d02-0">
              Men vi kan som sagt inte avvakta med frågan i väntan på en utredning,
              remissvar och så vidare. Det är därför det är viktigt att vi för
              en diskussion.
            </seg>
          </u>
          <note xml:id="i-935f8d090ea261be-0">
            Anf. 14 ANDREAS NORLÉN (m) replik:
          </note>
          <u who="thomas_bodstrom_8a617a" prev="cont" xml:id="i-0cb12958b60f2f7d-2">
            <seg xml:id="i-3560e6d1b5f7308a-0">
              Herr talman! Thomas Bodström säger att det finns ett antal åtgärder
              som han har drivit igenom som leder till att fler våldtäkter kan
              klaras upp. Det han inte drev igenom var fler poliser, vilket
              vi däremot levererar nu. Det torde också ha sin betydelse för
              brottsstatistiken framöver.
            </seg>
            <seg xml:id="i-96310f1f56276cf8-0">
              Frågan om samtycke ska beredas på vederbörligt sätt. Thomas Bodström
              säger att han inte kan se några tungt vägande skäl för att införa
              en sådan reglering i dag. Jag kan se några stycken, till exempel
              den signalfunktion det skulle kunna ha i samhället att man uttryckligen
              i lagen reglerar detta och säger att samtycket och ingenting annat
              ska stå i fokus.
            </seg>
            <seg xml:id="i-da6a21996c15adac-0">
              En annan fråga till Thomas Bodström är om han tror att kvinnorna
              faktiskt kan få det värre i rättssalen än vad de har i dag med
              tanke på de många vittnesmål som kommer från utsatta kvinnor.
              Jag har svårt att se det.
            </seg>
            <seg xml:id="i-ed6b0696063be7fc-0">
              När det gäller utvärderingen vill jag ställa frågan om Bodström
              som minister verkligen hade låst sig för en position innan utvärderingen
              hade gjorts.
            </seg>
          </u>
          <note type="speaker" xml:id="i-79be3acc0cb162c4-0">
            Anf. 15 THOMAS BODSTRÖM (s) replik:
          </note>
          <u who="thomas_bodstrom_8a617a" next="cont" xml:id="i-38feb1236b8f3f5a-3">
            <seg xml:id="i-a4c0f6e13e4e1989-0">
              Herr talman! Ja, de kan få det värre. De kan få det som man har
              det i England där man har bestämmelsen om samtycke. Åk gärna på
              besök dit! Gå på Old Bailey i London! Där kan man se hur kvinnor
              utsätts i rättssalen. Där är det betydligt värre än i Sverige.
            </seg>
            <seg xml:id="i-a0a14430e7c1b09f-0">
              Vi ska göra det ännu lättare för kvinnor i rättssalen, men vi
              kan inte förbjuda frågor till brottsoffer. Då gör vi nämligen
              avkall på rättssäkerheten, och det är inte dit vi vill komma.
              Vi vill i stället se till att det blir fler fällande domar för
              dem som är skyldiga till brott men inte på bekostnad av att oskyldiga
              döms.
            </seg>
            <seg xml:id="i-5e61be688422ad87-0">
              Sedan blir jag lite förvånad, Andreas Norlén, över att du som
              riksdagsledamot inte har följt med bättre. Vi såg till att det
              blev fler poliser än någonsin under sex år, 2001, 2002, 2003,
              2004, 2005 och 2006. Stå inte i Sveriges riksdag och påstå sådana
              felaktigheter om du vill ha din heder kvar! Det är ohederligt.
              Du bör känna till att Socialdemokraterna gjorde den största satsningen
              någonsin på polisen. Jag tror aldrig att vi kommer att få se en
              så stor satsning igen.
            </seg>
          </u>
          <note xml:id="i-9c5335cbaa13e0f9-0">
            Anf. 16 ANDREAS NORLÉN (m) replik:
          </note>
          <u who="thomas_bodstrom_8a617a" prev="cont" xml:id="i-0cb12958b60f2f7d-3">
            <seg xml:id="i-12bb26261227fb69-0">
              Herr talman! I så fall var det den största satsningen utöver
              den som nu kommer från alliansregeringen.
            </seg>
            <seg xml:id="i-e9ef5d36885d8d8e-0">
              Jämförelsen med England är väl inte riktigt rättvisande. Som
              Thomas Bodström väl vet är det engelska rättsväsendet helt annorlunda
              mot det svenska på många sätt. Den engelska kulturen är helt annorlunda
              än den svenska. Det är bara att titta på den engelska tabloidpressen
              och jämföra. Då framstår Expressen som rena Lyckoslanten i sammanhanget.
              Det är inte riktigt en relevant jämförelse.
            </seg>
            <seg xml:id="i-a05c205349dd477c-0">
              Frågan kvarstår: Varför säger Thomas Bodström att det inte finns
              några argument för ett samtyckeskrav?
            </seg>
          </u>
          <note type="speaker" xml:id="i-b5df002b7a992b4b-0">
            Anf. 17 THOMAS BODSTRÖM (s) replik:
          </note>
          <u who="thomas_bodstrom_8a617a" next="cont" xml:id="i-38feb1236b8f3f5a-4">
            <seg xml:id="i-d9b589e928cfa8a3-0">
              Herr talman! Nu är det fel igen, Andreas Norlén. Förra mandatperioden
              satsades det 5 miljarder. Om ni kommer upp i 5 miljarder ska jag
              bjuda dig på lunch. Det lovar jag dig, men ni kommer inte att
              göra det. Då kommer jag också att säga att ni har gjort den största
              satsningen någonsin.
            </seg>
            <seg xml:id="i-6b039ebc9f5200f6-0">
              Det är rätt att det finns en annan kultur, men det är också så
              att man har fokus på samtycket i engelsk lagstiftning. Jag ser
              vissa fördelar, framför allt pedagogiska fördelar, med samtycke,
              men jag tycker inte att det är tillräckligt. Jag vill inte överdramatisera
              frågan. Jag tror inte att det blir sämre om man inför det, men
              jag tror inte heller att det blir några förbättringar. Det är
              därför som det egentligen är fel fokus. Det måste många andra
              saker som kan göra det bättre än att införa samtycke.
            </seg>
          </u>
          <note xml:id="i-0e40fe6b57dbf49b-0">
            Anf. 18 ULRIKA KARLSSON i Uppsala (m) replik:
          </note>
          <u who="thomas_bodstrom_8a617a" prev="cont" xml:id="i-0cb12958b60f2f7d-4">
            <seg xml:id="i-996d927badf16bf7-0">
              Herr talman! Först och främst vill jag tacka riksdagsledamot
              Thomas Bodström för det anförande som han höll. Jag tycker att
              ansatsen om den ökade rättssäkerheten och synen på rättssäkerheten
              i början var viktig.
            </seg>
            <seg xml:id="i-71a2ed9027f45879-0">
              En siffra från den förra mandatperioden visade att mer än var
              fjärde kvinna ofta eller ibland var rädd att röra sig ute i sitt
              eget bostadsområde när det var mörkt. Det är en allvarlig situation
              när mer än var fjärde kvinna inte vågar gå ut när det är mörkt.
            </seg>
            <seg xml:id="i-521a32f9971d976a-0">
              En annan anmärkningsvärd siffra är att det under 2005 anmäldes
              3 787 våldtäkter men bara 1 867 klarades upp. Jag vill fråga riksdagsledamot
              Thomas Bodström vilken syn han har på det stora antalet våldtäkter
              som inte ens klaras upp. Det är verkligen ett hot mot rättssäkerheten.
            </seg>
          </u>
          <note type="speaker" xml:id="i-5c8a5fe2e8e91a1d-0">
            Anf. 19 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-4">
            <seg xml:id="i-7e64066c47672b61-0">
              Herr talman! Det största problemet är att kvinnor över huvud
              taget inte anmäler våldtäkter. Det var också därför jag gav i
              uppdrag till dåvarande JämO, Claes Borgström, att komma med förslag
              som delvis har genomförts och delvis kommer att genomföras. Det
              är det största problemet.
            </seg>
            <seg xml:id="i-1b35deaa6741a933-0">
              Nästa problem är att det är för få av de anmälda våldtäkterna
              som leder till fällande dom. Men låt oss inte tro att det optimala
              är 100 procent! 100 procent av anmälningarna är inte samma sak
              som att det är ställt utom rimligt tvivel i 100 procent av fallen.
              Däremot kan betydligt fler fall klaras upp om man använder till
              exempel det som användes i det så kallade Stureplansfallet, nämligen
              att kvinnan direkt får möjlighet till behandling och får komma
              på polisförhör. Det sker nu i Helsingfors, och jag anser att det
              ska ske i hela landet. Det är väldigt viktigt att kvinnan omedelbart
              blir omhändertagen, får sina skador undersökta och får en möjlighet
              att berätta detta för polisen. På så sätt kommer vi att få betydligt
              fler fällande domar.
            </seg>
            <seg xml:id="i-72a5b1633ca1b950-0">
              Anf. 20 ULRIKA KARLSSON i Uppsala (m) replik:
            </seg>
            <seg xml:id="i-f413085a3f7c8580-0">
              Herr talman! Ja, Thomas Bodström, du sade att du drev igenom
              åtgärder så att fler våldtäkter klarades upp. Men det är inte
              bara den nya sexualbrottslagen som är ett hinder för att våldtäkter
              klaras upp. Det handlar också om möjligheten att anmäla, att man
              vågar anmäla en våldtäkt, polisens möjligheter att utreda de här
              brotten och också bemötande i tingsrätterna. Att så få våldtäkter
              klaras upp visar att det finns en väldigt stor problematik i just
              tingsrätterna. Dessa siffror är från din tid som justitieminister.
            </seg>
          </u>
          <note type="speaker" xml:id="i-4fb954a763d11054-0">
            Anf. 21 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-5">
            <seg xml:id="i-d115f5fd443ec823-0">
              Herr talman! Det är helt riktigt, och det var just därför som
              vi inte bara nöjde oss med en ny lag. Det var därför vi krävde
              bättre rättsintyg, det var därför vi såg till att utvidga användningen
              av dna-tekniken och det var också därför vi låg på polis och åklagarna
              för att prioritera de här sakerna. Och inte minst försökte vi
              föra en debatt om hur det går till i rättssalen. Där finns det,
              som jag sade tidigare, klara och tydliga regler, men de är inte
              till något skydd för kvinnan om de inte används på rätt sätt.
              Där är det inte regelförändringar som behövs, utan där är det
              tillämpningen som ska göras mycket bättre.
            </seg>
          </u>
          <note type="speaker" xml:id="i-42c91c16ce455fc6-0">
            Anf. 22 ALICE ÅSTRÖM (v):
          </note>
          <u who="alice_astrom_01eda6" next="cont" xml:id="i-a3f0fbd19099d88d-0">
            <seg xml:id="i-335475e2e343b765-0">
              Herr talman! Den debatt vi för i dag är oerhört viktig. Den är
              inte bara viktig för att vi diskuterar lagstiftningsfrågor, förändringar
              eller formuleringar i lagstiftningen utan just för att detta är
              något som pågår dag ut och dag in ute i samhället. Unga flickor
              kränks i skolan. Unga kvinnor kränks ute på gatan. Unga kvinnor
              kränks i krogmiljöer. Vi vet att antalet anmälda våldtäktsfall
              är långt ifrån det antal våldtäkter som verkligen sker. Därför
              är det viktigt att vi här i riksdagen för debatten om sexualiteten,
              om förtrycket mot kvinnor och om det yttersta förtrycket som våldtäkt
              och våld mot kvinnor är.
            </seg>
            <seg xml:id="i-a7f4b069f3bf81a6-0">
              Vi i Vänsterpartiet stod bakom den nya sexualbrottslagstiftningen.
              Vi såg fram emot att vi skulle få en förbättrad process i rättsväsendet.
              Satsningarna på polisen, satsningarna på åklagarväsendet och en
              förbättrad lagstiftning skulle ge ett ökat skydd för kvinnor och
              barn. Vi ser att detta har haft effekt. Det har blivit förbättringar.
              Men vi måste också vara ärliga och säga att vi inte nådde så långt
              som vi trodde att vi skulle göra.
            </seg>
            <seg xml:id="i-627d59bb5ded8b78-0">
              Det har varit problem när det gäller HD:s rättsfall som gäller
              barnen. Där måste det till en översyn och en förändring av lagstiftningen.
              Vi var alla eniga om vilken skyddsnivå vi ville uppnå, men den
              lagstiftning vi införde räckte faktiskt inte till.
            </seg>
            <seg xml:id="i-63c26c1bf1ab3ff1-0">
              Flera i den här salen lyfte upp frågan om hjälplöst tillstånd
              i den debatten. Det fanns frågetecken om detta med hjälplöst tillstånd
              skulle vara tillräckligt, precis som Lagrådet påpekade. I det
              skedet i lagstiftningsarbetet, med den utredning och det material
              vi hade som underlag, valde vi i Vänsterpartiet att ändå gå fram
              med lagstiftningen med vetskap om att detta skulle utvärderas.
            </seg>
            <seg xml:id="i-697f85460beb8f7c-0">
              I dag är vi i Vänsterpartiet beredda att säga att vi hade fel.
              Det visade sig att den oro och den kritik mot begreppet hjälplöst
              tillstånd som fanns var riktig. Det kan man alltid beklaga i efterhand,
              men jag tror, precis som Thomas Bodström, att det var oerhört
              viktigt att få till en lagstiftning i det läget.
            </seg>
            <seg xml:id="i-9cb68201ea92645d-0">
              Det går inte att ångra i efterhand, men man måste också se de
              brister som fanns. Därför är det viktigt att vi nu får en utvärdering.
              För Vänsterpartiet är det självklart att kvinnans rätt till sin
              egen kropp och sexualitet är en mänsklig rättighet. En sådan är
              vare sig kompromissbar eller förhandlingsbar.
            </seg>
            <seg xml:id="i-3338c45a4ff7e5ec-0">
              Vi ser också att det finns attityder ute i samhället som vi måste
              bearbeta. Det måste till mer kunskap i utbildningsväsendet och
              inom rättsväsendet ja, på alla olika plan.
            </seg>
            <seg xml:id="i-f426128f576da87b-0">
              Det finns insändare om man tittar i tidningarna i dag som faktiskt
              gör mig något mörkrädd. Där säger man att med de domar som nu
              har fallit vågar man väl inte ha sex med en kvinna längre, för
              då kommer man att bli anmäld och fälld för våldtäkt. Men statistiken
              talar sitt tydliga språk: 5 procent av de anmälda våldtäkterna
              leder till en fällande dom. Detta visar att vi som lagstiftare
              också har ett oerhört stort opinionsarbete att göra.
            </seg>
            <seg xml:id="i-cf2ceeeae515cc9c-0">
              Vänsterpartiet har också under denna period som gått faktiskt
              ändrat åsikt när det gäller begreppet samtycke. Vi var oroliga
              när lagstiftningen antogs att fokus skulle hamna på kvinnan, och
              att vi snarare skulle göra brottsoffret mer utsatt än i dag. Men
              när man har kunnat följa utvecklingen av hur rättegångar är oavsett
              om det finns regler och om man behöver förändra detta ser vi att
              det faktiskt är dags att utreda frågan om samtycke. Det borde
              ju i rimlighetens namn vara så att kvinnans rätt till sin egen
              kropp, som vi alla är överens om, givetvis borde leda till en
              lagstiftning där kvinnan ska säga ja till att någon får tillgång
              till hennes egen kropp.
            </seg>
            <seg xml:id="i-14c5d792473cf562-0">
              I dag är det faktiskt så att om man inte har sagt nej, sagt nej
              på ett tydligt sätt och om den som nu har kränkt en och utnyttjat
              en inte ens har förstått att man hade sagt nej är det ett slags
              allmän tillgång till kvinnors kroppar.
            </seg>
            <seg xml:id="i-4eada34f492e3f9b-0">
              Rätten till kvinnans kropp ska alltid ligga hos kvinnan. Därför
              är det faktiskt dags att utreda frågan om samtycke. Det kommer
              inte, tror jag, att leda till fler fällande domar. Jag tror inte
              att fler våldtäktsmän kommer att dömas, men jag tror att det har
              en normativ verkan, och jag tror att det på lång sikt är en tydlig
              signal från lagstiftarna att kvinnors kroppar är kvinnors egna
              kroppar och att det är de som har beslutanderätten över den.
            </seg>
          </u>
          <note xml:id="i-d321edd6348e4482-0">
            I detta anförande instämde Lena Olsson (v).
          </note>
          <note xml:id="i-05db1e5a6e5568f9-0">
            Anf. 23 CECILIA WIGSTRÖM i Göteborg (fp) replik:
          </note>
          <u who="alice_astrom_01eda6" prev="cont" xml:id="i-08d27d576ba85078-0">
            <seg xml:id="i-2f34693cdb3ca9ca-0">
              Herr talman! Jag tycker att det var insiktsfullt av Alice Åström
              att till skillnad från Thomas Bodström som inte ville vidgå det
              erkänna att det fanns brister i lagstiftningen 2005 och att Vänsterpartiet
              håller med Folkpartiet vad gäller begreppet hjälplöst tillstånd.
            </seg>
            <seg xml:id="i-721e102a26d52b13-0">
              Jag vill dock ändå ta upp detta med samtyckesfrågan. Varför driver
              ni nu med sådan kraft samtyckesfrågan när du själv säger i ditt
              anförande att det inte kommer att leda till att fler döms? Det
              kommer bara att ha en normativ verkan.
            </seg>
            <seg xml:id="i-379d1e48c75fd1f8-0">
              Jag tycker att det är viktigt att vi stiftar lagar som har någon
              betydelse för människor och som har en verkan för kvinnor så att
              de kan känna en ökad trygghet. Då är begreppet hjälplöst tillstånd
              en sådan förändring som behövs. Däremot kommer samtyckesreglering
              att leda till ökat fokus på kvinnan. Hur var hon klädd, hur betedde
              hon sig och vilka signaler skickade hon ut för att ge sitt samtycke?
            </seg>
            <seg xml:id="i-c03c4eb5a6ce5bf6-0">
              Min fråga är: Är det verkligen tillåtet i dag att ha sex med
              en kvinna utan hennes samtycke? Det vill ju ni ge sken av.
            </seg>
          </u>
          <note type="speaker" xml:id="i-31d90059ee9744fa-0">
            Anf. 24 ALICE ÅSTRÖM (v) replik:
          </note>
          <u who="alice_astrom_01eda6" next="cont" xml:id="i-a3f0fbd19099d88d-1">
            <seg xml:id="i-cce84850a248d1e9-0">
              Herr talman! Nej, precis som jag sade i mitt anförande tror jag
              inte att samtyckesfrågan kommer att ge fler fällande domar omedelbart
              i rättssalen, men jag tycker att det är viktigt att poängtera
              att man inte ska skapa förväntningar om någonting som faktiskt
              inte kommer att förändra. Det kommer fortfarande att vara en bevisfråga
              när det gäller samtycke. Men jag tror heller inte att vi ska underskatta
              den normativa verkan av lagstiftningen. Det är en av de effekter
              lagstiftning har.
            </seg>
            <seg xml:id="i-8a7fd0592075f30a-0">
              Den normativa verkan ger signalen att det är kvinnor som har
              den fullständiga rätten till sin egen kropp och att det är ett
              ja som ska gälla och inte frågan om jag sagt nej tillräckligt
              hårt. Det vore fullständigt absurt att tänka sig den lagstiftningsproblematiken
              när det gäller stöld. Sade jag tydligt nej att personen inte fick
              ta pengar ur min plånbok?
            </seg>
            <seg xml:id="i-494c7fa12cc52e05-0">
              Är det detta som ska prövas, eller är inte det fullständigt naturliga
              att pröva om jag sade ja till att någon fick ta pengar? Där har
              vi en helt annan syn.
            </seg>
          </u>
          <note xml:id="i-83818abcba746b39-0">
            Anf. 25 CECILIA WIGSTRÖM i Göteborg (fp) replik:
          </note>
          <u who="alice_astrom_01eda6" prev="cont" xml:id="i-08d27d576ba85078-1">
            <seg xml:id="i-11d054326973609c-0">
              Herr talman! Jag tycker ändå att det är märkligt att man vill
              ha en lagstiftning som inte kommer att ge kvinnor något ökat skydd
              i praktiken. Samtyckesregleringen kommer ju i stället bara att
              öka fokus på kvinnan. Som Alice Åström säger kommer ord fortfarande
              att stå mot ord, och det blir en jättesvår bevisfråga.
            </seg>
            <seg xml:id="i-07fcab8ef56e4d41-0">
              Domstolarna kommer då med en samtyckesreglering att behöva utveckla
              en praxis för hur man ger samtycke. I de flesta sexuella relationer
              i dag skriver man inte under ett papper på att man har samtyckt.
              Det är inte ens så att man talar med varandra, utan i sexuella
              relationer ger man sitt samtycke via signaler, och det ska nu
              domstolen om Alice Åström får som hon vill behöva utveckla en
              praxis för.
            </seg>
          </u>
          <note type="speaker" xml:id="i-56e46dc4657fcd21-0">
            Anf. 26 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-8799724606ab310a-0">
            <seg xml:id="i-d212a5cf4695ad77-0">
              Herr talman! I dag är det precis det domstolar gör. Man utvärderar
              signaler. Hur sade du nej? Sade du nej tillräckligt tydligt? Förstod
              den du sade nej till att du faktiskt sade nej?
            </seg>
            <seg xml:id="i-b8d31ac10a312130-0">
              Precis den problematiken finns redan i dag. Men signalen om att
              det inte är om kvinnan sade nej som ska vara det vägledande utan
              om hon sade ja och den verkan detta kommer att ha på sikt, nämligen
              kvinnors rätt till sin egen kropp, är det som lagstiftningen också
              ska stå bakom.
            </seg>
          </u>
          <note type="speaker" xml:id="i-95be71bdbaafa201-0">
            Anf. 27 JOHAN LINANDER (c) replik:
          </note>
          <u who="johan_linander_51610c" xml:id="i-4d163065be737aa6-2">
            <seg xml:id="i-7d9ae3e2bc939a63-0">
              Herr talman! Stor heder till Alice Åström och Vänsterpartiet
              för att de nu medger att det var ett misstag 2005! Om jag minns
              rätt var det dock faktiskt så redan 2005 att två vänsterpartister
              röstade för Centerpartiets reservation om en utvidgning av begreppet
              hjälplöst tillstånd. Det fanns alltså vänsterpartister som redan
              då hade insett problemet.
            </seg>
            <seg xml:id="i-83ccae66c17d28ac-0">
              Sedan vill jag bara ge en liten kommentar till att man inte hann
              med att få med allt i lagstiftningen 2005. Då ska vi minnas att
              det tog sju år från att Sexualbrottskommittén tillsattes till
              att vi hade en ny lagstiftning på plats.
            </seg>
            <seg xml:id="i-f41b6405f3a40e9a-0">
              Sexualbrottskommitténs betänkande låg i departementet i över
              tre år i nästan fyra år. Det gick alltså inte våldsamt snabbt
              den där gången att få fram en ny sexualbrottslagstiftning. Hade
              man från justitieministerns och departementets sida haft lite
              mer fart hade vi nog kunnat ha en bättre lagstiftning på plats
              i dag.
            </seg>
          </u>
          <note type="speaker" xml:id="i-424eb6947f2b6193-0">
            Anf. 28 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-8799724606ab310a-1">
            <seg xml:id="i-8e9cc476b0cd35e8-0">
              Herr talman! Ja, det tog lång tid, men man ska också se att detta
              var en utredning där man faktiskt var eniga om hur sexualbrottslagstiftningen
              skulle se ut. Det var inte så klockrent även om jag nu erkänner
              att vi hade fel hur hjälplöst tillstånd skulle komma att tolkas
              i domstolen.
            </seg>
            <seg xml:id="i-88f65eeb533f31e4-0">
              Det fanns farhågor om detta, och därför hade vi den diskussionen
              i Vänsterpartiet. Det är en av anledningarna till att vi hade
              vänsterpartister som valde att stödja Centerpartiets reservation
              i det läget. Vi såg ändå att helheten i lagstiftningen, vikten
              av att vi fattade beslut om den, faktiskt var det som blev prioriterat
              men också frågan om att vi skulle utvärdera och ha den uppföljningen.
            </seg>
            <seg xml:id="i-0aba6d57bdbd6172-0">
              Jag tror att man vore oklok om man som politiker aldrig skulle
              säga: Vi hade fel, och nu måste vi göra någonting annat.
            </seg>
          </u>
          <note type="speaker" xml:id="i-423b31a4ffb696e4-0">
            Anf. 29 JOHAN LINANDER (c) replik:
          </note>
          <u who="johan_linander_51610c" xml:id="i-4d163065be737aa6-3">
            <seg xml:id="i-4851fe044667b4ef-0">
              Herr talman! I princip är jag och Alice Åström överens. Vi behöver
              inte stå och framställa det som att vi är motståndare i den här
              frågan.
            </seg>
            <seg xml:id="i-ddc43d725fd35cbf-0">
              Diskussionen kring sexualbrotten har förändrats. Från att sexualbrottskommittén
              tillsattes för snart tio år sedan till i dag har diskussionen
              utvecklats. Det är inte så konstigt att vi som politiker också
              tar intryck och kommer till nya ståndpunkter.
            </seg>
            <seg xml:id="i-033866e7f0a2139a-0">
              Jag ser fram emot ett fortsatt arbete så brett som möjligt över
              de politiska gränserna.
            </seg>
          </u>
          <note type="speaker" xml:id="i-ced8e89cca548441-0">
            Anf. 30 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-8799724606ab310a-2">
            <seg xml:id="i-cd7ecaa826f62b06-0">
              Herr talman! Detta är ett sådant område där jag är övertygad
              om precis som Thomas Bodström inledde med att alla i denna kammare
              oavsett vilket parti man tillhör har den allra högsta ambitionen
              att skapa det allra bästa skyddet för våra barn, våra kvinnor
              och de som blir utsatta för brott. Sedan kanske vi ibland kommer
              fram till olika slutsatser om hur det ska göras, men ambitionen
              och viljan är jag övertygad om är exakt likadan hos alla partier.
            </seg>
          </u>
          <note type="speaker" xml:id="i-ae0b10a19aae675f-0">
            Anf. 31 ANTI AVSAN (m) replik:
          </note>
          <u who="anti_avsan_5d499f" xml:id="i-0e160ed3dc5ca896-0">
            <seg xml:id="i-c163d1c85d6027d7-0">
              Herr talman! Jag är också övertygad, precis som Alice Åström
              och tidigare Thomas Bodström, om att viljan är densamma hos oss
              alla. Vi vill åstadkomma det bästa.
            </seg>
            <seg xml:id="i-6f360f67e70f74a7-0">
              Något som är viktigt att komma ihåg i det här sammanhanget är
              inte bara att skyldiga döms. I en rättsstat är det faktiskt ännu
              viktigare att oskyldiga inte blir dömda. I den typ av mål som
              vi diskuterar här är bevisproblematiken någonting som alltid finns
              närvarande. Den kan vi inte komma ifrån hur vi än försöker vrida
              och vända på några små enskilda bestämmelser.
            </seg>
            <seg xml:id="i-478ee091cee421cd-0">
              Just det här med samtycke är ju faktiskt inte någon lösning på
              något problem egentligen. Man kan diskutera att det har olika
              typer av signalvärden och normativ verkan, men svårigheten är
              också att det har ett samband med den reglering som finns i dag
              i brottsbalken. Vi har en ansvarsfrihetsgrund som heter samtycke,
              och enligt den ansvarsfrihetsgrunden är det tillräckligt med tyst
              samtycke. En eventuell samtyckesreglering skulle se likadan ut
              i någon mån, och det blir i varje fall med en sådan reglering
              inte bättre för kvinnor i en rättssal.
            </seg>
          </u>
          <note type="speaker" xml:id="i-08e59a29b7716855-0">
            Anf. 32 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-8799724606ab310a-3">
            <seg xml:id="i-688b7db9dbeac686-0">
              Herr talman! Som jag sade tidigare: Jag tror, som Anti Avsan
              sade, att bevisfrågan kommer att vara exakt likadan i domstolarna
              och prövningen.
            </seg>
            <seg xml:id="i-fbca5e1b0cf6486c-0">
              Men jag tror att den normativa verkan också har en betydelse.
              Vi ska ju inte bara ha lagstiftning för att se till att döma dem
              som har begått brott. Lagstiftningen har ju också den normativa
              verkan att vi vill förebygga brott. Vi vill ju egentligen inte
              att våldtäkter ska ske. Där tror jag att den normativa verkan
              ett samtyckeskrav kan ha faktiskt är förebyggande. Det kommer
              att ta tid, men får vi till ett samhälle där det är fullständigt
              självklart att kvinnan har den fullständiga rätten till sin egen
              kropp tror jag också att det kommer att kunna förebygga att män
              och unga pojkar anser att man kan utnyttja kvinnors kroppar.
            </seg>
          </u>
          <note type="speaker" xml:id="i-64b9f1f41ceed9f8-0">
            Anf. 33 ANTI AVSAN (m) replik:
          </note>
          <u who="anti_avsan_5d499f" xml:id="i-0e160ed3dc5ca896-1">
            <seg xml:id="i-2bbea59d82cd5985-0">
              Herr talman! Sexualbrottsutredningen berörde också frågan om
              den eventuella normativa verkan ett samtyckeskrav skulle ha, och
              man fann att det inte skulle ha någon större normativ verkan.
              Utifrån vad Alice Åström säger kan man också säga att om det inte
              har någon praktisk betydelse i rättsprocessen kan man också på
              den grunden ifrågasätta den normativa verkan.
            </seg>
            <seg xml:id="i-b6444018070cd500-0">
              Nej, jag tror att det här handlar om attitydfrågor i bredare
              mening i samhället, och det är den vägen vi i första hand ska
              gå.
            </seg>
          </u>
          <note type="speaker" xml:id="i-1c6581a66ed6c7bd-0">
            Anf. 34 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-8799724606ab310a-4">
            <seg xml:id="i-7098b70aa451a5e9-0">
              Herr talman! Jag är övertygad om att det behövs ett brett arbete
              på alla områden och att det egentligen i grunden är viktigare
              än lagstiftningen. Men jag tror ändå att det är en undervärdering
              av vilken normativ verkan detta skulle ha. Jag tycker att vi som
              lagstiftare också har en viktig roll att ge en tydlig signal till
              alla kvinnor och unga flickor att rätten till kroppen är deras
              egen och ingen annans.
            </seg>
            <seg xml:id="i-196cd19e4b2a3f49-0">
              Anf. 35 ULRIKA KARLSSON i Uppsala (m) replik:
            </seg>
            <seg xml:id="i-3fd737d5a5ef97a0-0">
              Herr talman! Jag vill tacka Alice Åström för ett insiktsfullt
              anförande om att lagstiftningen inte riktigt räcker till. Jag
              kan nog instämma i att den kanske inte var tillräcklig.
            </seg>
            <seg xml:id="i-0b1e24a74af7b1a4-0">
              Alice Åström sade att 5 procent av anmälda våldtäkter leder till
              fällande dom. Det är skrämmande siffror fruktansvärda siffror.
              Det är också fruktansvärda siffror att endast ca 20 procent av
              anmälda våldtäkter leder till åtal. Det är ett svek mot varje
              person som har utsatts för detta allvarliga övergrepp att det
              inte ens leder till åtal.
            </seg>
            <seg xml:id="i-2251c0884cc2a374-0">
              Jag vill fråga Alice Åström om hon anser att det behövs fler
              åtgärder än en eventuellt ändrad lagstiftning för att komma till
              rätta med de här allvarliga och anmärkningsvärda siffrorna som
              är alldeles urusla, speciellt när det gäller hur många som leder
              till åtal.
            </seg>
          </u>
          <note type="speaker" xml:id="i-f98bf01e6004695a-0">
            Anf. 36 ALICE ÅSTRÖM (v) replik:
          </note>
          <u who="alice_astrom_01eda6" next="cont" xml:id="i-a3f0fbd19099d88d-2">
            <seg xml:id="i-26f672da5f3f8606-0">
              Herr talman! Vi har förslag på ett stort antal åtgärder. Det
              handlar bland annat om utbildningsfrågor. Vi ser att kvaliteten
              på förundersökningarna skiftar väldigt mycket i landet. Vi ser
              att de åtgärder som polisen vidtar vid allra första tillfället
              är oerhört skiftande. Vi vet att man på de ställen där man jobbar
              aktivt mellan polis, åklagare och familjebrottsenheter får en
              helt annan procentandel av fallen som går till åtal och att man
              även får mer fällande domar.
            </seg>
            <seg xml:id="i-f60358045ae3c506-0">
              Det finns alltså en mängd åtgärder som behöver vidtas för att
              vi också ska få en bättre utredning. Det handlar om utbildning,
              kunskap och att vi ser till att det rättstekniska fortsätter att
              utvecklas.
            </seg>
            <seg xml:id="i-70963cb644978854-0">
              Men vi får heller inte glömma att våldtäkt är ett av de brott
              där kvinnor i ren chock många gånger förstör all möjlighet till
              bevisning, och det är en stor problematik som vi behöver diskutera
              mer.
            </seg>
          </u>
          <note xml:id="i-407147d0018079fb-0">
            Anf. 37 ULRIKA KARLSSON i Uppsala (m) replik:
          </note>
          <u who="alice_astrom_01eda6" prev="cont" xml:id="i-08d27d576ba85078-2">
            <seg xml:id="i-bc64ee82139736cc-0">
              Herr talman! Det är bra och viktigt att vi diskuterar de här
              frågorna i ett vidare sammanhang än bara lagstiftningen. I dag
              säger riksåklagaren i DN att lagstiftningsförändringar inte är
              det enda verktyget att komma till rätta med detta. Han säger tvärtom
              att bevisproblematiken skulle vara densamma även med ny lagstiftning.
              Han säger också att man i huvudsak har den lagstiftning och de
              verktyg man behöver för att kunna utreda åtal och anmälda våldtäkter.
              Man behöver andra satsningar i stället.
            </seg>
            <seg xml:id="i-68bb9cab0ecb4ce1-0">
              Därför vill jag påpeka att det inte hände så mycket under den
              förra mandatperioden mer än ändrad lagstiftning. Det är ett svek
              när man glömmer övriga satsningar.
            </seg>
          </u>
          <note type="speaker" xml:id="i-140071f60992af2c-0">
            Anf. 38 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-8799724606ab310a-5">
            <seg xml:id="i-2482bdfeb393e18b-0">
              Herr talman! Det skedde oerhört stora satsningar under förra
              mandatperioden, inte bara när det gäller resurser. Det handlade
              också om utbildning, om prioriteringar och om förbättrade verktyg
              och åtgärder. Men vi kan konstatera att det inte har räckt.
            </seg>
            <seg xml:id="i-7cf0d79b7589f6c3-0">
              Det arbetet fortsätter pågå. Det vet jag att den nuvarande majoriteten
              kommer att se till också. Men jag tror aldrig att vi kommer att
              bli nöjda.
            </seg>
          </u>
          <note type="speaker" xml:id="i-2e6cd811f9d3178d-0">
            Anf. 39 ESABELLE RESHDOUNI (mp):
          </note>
          <u who="unknown" xml:id="i-a0e4657bfd45eb60-0">
            <seg xml:id="i-5bad1b9606e69ca0-0">
              Herr talman! Mäns våld mot kvinnor och våldtäkter i synnerhet,
              som talats om tidigare, är en viktig fråga inte bara för Miljöpartiet
              utan för alla partier som är representerade här i dag. Och ändå
              har vi i dag, 2007, i vad som betraktas som världens mest jämställda
              land, en våldtäktslagstiftning som inte skyddar alla kvinnor som
              blir våldtagna. Vi har en lagstiftning som inte omfattar alla
              påtvingade sexualhandlingar, en lagstiftning som inte förmår att
              skydda de kvinnor som inte gör motstånd av rädsla eller för att
              de hamnat i ett chocktillstånd. Vi har med andra ord ingen lagstiftning
              som tydligt markerar varje människas rätt till sin egen kropp
              och integritet. Vår lag uppfyller inte Europakonventionens krav
              om de mänskliga rättigheterna att lagföra varje non consensual
              sexualakt.
            </seg>
            <seg xml:id="i-f550b849f3dde290-0">
              Herr talman! Är inte detta anmärkningsvärt?
            </seg>
            <seg xml:id="i-2145ea40b4eee5f7-0">
              Jag vill påminna riksdagens ledamöter och alla lyssnare om att
              de jämställdhetspolitiska målen bland annat säger att mäns våld
              mot kvinnor ska upphöra, det vill säga att kvinnor och män, flickor
              och pojkar, ska ha samma rätt och möjlighet till kroppslig integritet.
              Detta antogs av riksdagen så sent som förra året. Ska dessa ord
              ha någon form av dignitet bör vi politiker och lagstiftare sluta
              huka för behovet av en modernisering av lagen som skulle öka kvinnors
              rättssäkerhet.
            </seg>
            <seg xml:id="i-58c0782fb767ea2b-0">
              Herr talman! Miljöpartiet har utvärderat våldtäktsparagrafen
              efter att den reviderades 2005. Vi har sett på tillämpningen av
              den som varit avsikten i propositionen om sexualbrottet. Och vi
              har, tråkigt nog, kunnat konstatera att förändringen vi var med
              och gjorde inte räcker till. Vi behöver ta steget ut och renodla
              lagen.
            </seg>
            <seg xml:id="i-4838604909a7ace4-0">
              Våldtäktslagen är i dag konstruerad för att hantera en överfallssituation
              detta trots att vi vet att sju av tio våldtäkter begås av en man
              som är känd av kvinnan. Det innebär också att man underförstått
              ser fysiskt våld som en självklar del av brottet. Denna lucka
              i lagens bedömning måste stängas. Vi måste ge alla individer i
              samhället den absoluta rätten över deras egna kroppar och sexuella
              integritet.
            </seg>
            <seg xml:id="i-162a2f68ecd84730-0">
              Under den senaste tidens debatter har vi fått höra vilka hinder
              och svårigheter det finns för en lagändring av detta slag. Det
              har sagts att rättssäkerheten skulle försvagas genom att bevisbördan
              skulle öka på mannen och därmed skifta från kvinnan till mannen.
              Det menar vi är en felaktig slutsats. Det är ju åklagaren som
              har bevisbördan och inte försvaret. Den viktiga skillnaden blir
              att samtyckeskravet i lagstiftningen uppmanar rätten att säkerställa
              hur mannen försäkrade sig om att kvinnan var med på samlaget.
            </seg>
            <seg xml:id="i-46566b6a5bd63a5e-0">
              Vidare hävdar man att kvinnan med en lag som kräver samtycke
              skulle utsättas för fler kränkande frågor. Här kan ju rättens
              ordförande redan i dag protestera mot sådana irrelevanta frågor.
              Men visst, bevisningen i våldtäktsfall är svår, och den kommer
              också i fortsättningen att vara svår även om vi ändrar lagstiftningen.
            </seg>
            <seg xml:id="i-96c87aa139909698-0">
              Enligt vår bedömning blir det ändå ett rättsligt mer jämställt
              förhållande med en samtyckeslagstiftning. Frågan handlar om lagstiftningens
              ansvar att agera normgivare i samhället. En ändring krävs för
              att skicka signalen till samhället, och till rättsväsendet, att
              sex är något som sker genom samtycke och att allt annat ses som
              en kränkning av den enskildes kroppsliga integritet.
            </seg>
            <seg xml:id="i-5e2564b0766ddfe4-0">
              Det vilar ett ansvar på båda parter i sexualakten att inte utnyttja
              eller kränka utan i stället försäkra sig om att samtycke föreligger.
              Med en ny lag kommer fler våldtäkter att nå fram till domstolarna
              för ett avgörande.
            </seg>
            <seg xml:id="i-5a2cd18b7c162a05-0">
              Herr talman! Justitieminister Beatrice Ask har flaggat för en
              ny utredning, och det är vi mycket glada över. Frågan är hur länge
              vi ska vänta för att få se en ny lag, och därför undrar jag hur
              ministern planerar att gå vidare med denna fråga. Har regeringen
              tänkt sig något annat än att tillsätta en utredning?
            </seg>
            <seg xml:id="i-eff55f3805ef75a1-0">
              Slutligen: En förändrad lagstiftning behöver naturligtvis också
              kompletteras med ökat stöd till misshandlade och våldtagna kvinnor
              för att dokumentera och följa upp anmälningarna. Erfarenheterna
              från olika landsting visar att polisens samarbete med mottagningarna
              för våldtagna och rättsmedicin lett till att fler kvinnor kunnat
              få rättslig upprättelse efter våldtäkt.
            </seg>
            <seg xml:id="i-989ca7f6103808e6-0">
              Anf. 40 CECILIA WIGSTRÖM i Göteborg (fp) replik:
            </seg>
            <seg xml:id="i-948cfb3ae69df9bb-0">
              Herr talman! Samtyckeskravet, som nu förs fram av Miljöpartiet,
              kommer inte att skydda fler kvinnor. Vi hörde Alice Åström säga
              att det inte kommer att bli fler som döms. Däremot är hjälplöst
              tillstånd inte en fråga om att ord kommer att stå mot ord, utan
              det är lättare att bevisa. En sådan förändring av våldtäktslagstiftningen
              skulle skydda kvinnor mycket mer än ett samtyckeskrav.
            </seg>
            <seg xml:id="i-9536f20352f9d2bc-0">
              Jag tycker att det är beklämmande att höra Miljöpartiet ge sken
              av att det i dag är okej i vårt samhälle att ha sex med en kvinna
              mot hennes vilja. Det är inte okej i dagens lagstiftning. Där
              framgår mycket tydligt att man måste ha båda parters godkännande
              och vilja för att ha sex. Det är inte okej att kränka någons kropp
              i dagens Sverige. Det är förbjudet enligt den lag vi har.
            </seg>
            <seg xml:id="i-1ab5c0001c2cc1e9-0">
              Lagen sätter i dag fokus på gärningsmannen. Det är ett problem
              att fokus i domstolarna inte enbart sätts på gärningsmannen utan
              också på kvinnan. Ni vill sätta mer fokus på kvinnan, och min
              fråga är därför: Hur tänker Esabelle Reshdouni att ett samtycke
              ska bevisas?
            </seg>
          </u>
          <note type="speaker" xml:id="i-565b3f92f5409f5e-0">
            Anf. 41 ESABELLE RESHDOUNI (mp) replik:
          </note>
          <u who="unknown" next="cont" xml:id="i-7f48c6ac0878df03-0">
            <seg xml:id="i-0e37d1954b172436-0">
              Herr talman! Vi tycker att det är viktigt med samtycke eftersom
              den normativa betydelsen av lagen har stort värde. Det som händer
              i samhället i dag är att våldet går allt längre ned i åldrarna.
              Det är inte så att killar i 20-årsåldern plötsligt kommer på att
              de ska börja våldta tjejer. På grund av lagens normativa betydelse
              är det därför viktigt att vi är tydliga i lagstiftningen.
            </seg>
          </u>
          <note xml:id="i-a01897b685166fad-0">
            Anf. 42 CECILIA WIGSTRÖM i Göteborg (fp) replik:
          </note>
          <u who="unknown" prev="cont" xml:id="i-561b794f7b78e64a-0">
            <seg xml:id="i-4666c69c2c01190d-0">
              Herr talman! Jag håller med om att ett problem i samhället är
              normerna bland ungdomar, men det är ingenting som vi kan lagstifta
              bort. Där måste vi vuxna ta vårt ansvar. Föräldrar måste ta ett
              ansvar. Lärare måste ta ett ansvar.
            </seg>
            <seg xml:id="i-d9ae09faa3df4e94-0">
              Jag tycker att det är viktigt att få svar på hur ni tänkt att
              ett samtycke ska bevisas. Vad innebär ett samtycke? Kanske har
              Esabelle Reshdouni exempel från Storbritannien, som är ett av
              de få länder som infört detta. Vad har rättspraxis utvecklat?
              Vad är ett samtycke, och hur visar man det?
            </seg>
          </u>
          <note type="speaker" xml:id="i-88dd12eaf11121c0-0">
            Anf. 43 ESABELLE RESHDOUNI (mp) replik:
          </note>
          <u who="unknown" xml:id="i-a0e4657bfd45eb60-1">
            <seg xml:id="i-a1286f02436b6fbb-0">
              Herr talman! Som jag sade i mitt anförande kommer bevisningen
              inte att bli enklare, men lagstiftning har en normativ verkan.
              Det innebär också, som någon sade tidigare, att vi måste ändra
              på beteenden. Lagstiftning finns till för att ändra människors
              beteende. Det kan man se om man tittar på förbudet mot aga av
              barn. Det finns i dag en förändring i attityden hos den svenska
              befolkningen vad gäller barnaga.
            </seg>
          </u>
          <note type="speaker" xml:id="i-c8778ab0ec0068a5-0">
            Anf. 44 JOHAN LINANDER (c) replik:
          </note>
          <u who="johan_linander_51610c" xml:id="i-4d163065be737aa6-4">
            <seg xml:id="i-0e8279c6eac6fb8e-0">
              Herr talman! Först av allt vill jag välkomna att Miljöpartiet
              ändrat uppfattning i fråga om samtycke. Det var beklagligt att
              ni inte insåg det innan vi ändrade lagen 2005, men det är alltid
              bättre sent än aldrig.
            </seg>
            <seg xml:id="i-8c27ab9143b51fb4-0">
              När detta sagts vill jag ändå försäkra mig om var bevisbördan
              ligger i dessa frågor. Det lät nämligen lite tveksamt i Esabelle
              Reshdounis anförande, där hon sade ungefär: hur mannen försäkrade
              sig om att samtycke fanns. Vi ska komma ihåg att det i domstolsprocessen
              räcker med att den tilltalade, den misstänkte, säger att det fanns
              samtycke. Då ligger bevisbördan fortfarande på åklagaren, som
              måste bevisa att samtycket inte fanns.
            </seg>
            <seg xml:id="i-78b7171b2f24ff27-0">
              Jag vill bara försäkra mig om att Miljöpartiet står bakom detta
              och inte vill ändra bevisbördan på något sätt.
            </seg>
          </u>
          <note type="speaker" xml:id="i-6d5ad6387aab675a-0">
            Anf. 45 ESABELLE RESHDOUNI (mp) replik:
          </note>
          <u who="unknown" xml:id="i-a0e4657bfd45eb60-2">
            <seg xml:id="i-7de23d742c9b89de-0">
              Herr talman! Johan Linander kan vara helt försäkrad om det. Vi
              står bakom förslaget. Det är inga problem med det.
            </seg>
          </u>
          <note type="speaker" xml:id="i-5f5c32ebe8925509-0">
            Anf. 46 Justitieminister BEATRICE ASK (m):
          </note>
          <u who="unknown" xml:id="i-a0e4657bfd45eb60-3">
            <seg xml:id="i-79526ba61f9b059b-0">
              Herr talman! Ledamöter! Vi har den senaste tiden på ett ganska
              brett plan och i flera sammanhang fått anledning att fundera över
              hur vi beter oss mot varandra. Våldtäktsdebatten är en sådan anledning.
              Debatten om våld bland unga en annan. Dessa debatter har rört
              olika typer av våldshandlingar.
            </seg>
            <seg xml:id="i-a58db24bec1b5a26-0">
              De har emellertid en gemensam utgångspunkt eller beröringspunkt,
              nämligen värderingar. Hur beter vi oss egentligen mot varandra?
              Vilka krav kan vi ställa på oss själva och på våra medmänniskor?
              Vilket är vårt eget ansvar? Hur kan vi bryta våldsspiralen och
              bidra till ett mer värdigt samhälle där vars och ens rätt att
              bestämma över sig själv, sin kropp och sin sexualitet respekteras?
            </seg>
            <seg xml:id="i-c865f531b2ff44c9-0">
              Att få bestämma över sin egen kropp borde vara en självklarhet,
              och enligt svensk lag ska det vara så. Både grundlagen och brottsbalken
              innehåller regler till skydd för den kroppsliga integriteten.
              Men denna för oss så självklara utgångspunkt respekteras inte
              av alla. Vi vet det. Alldeles för ofta utsätts människor för övergrepp.
              Det är det vi diskuterar i dag.
            </seg>
            <seg xml:id="i-ec594a3a0b9fb18d-0">
              Antalet anmälda sexualbrott är fortfarande för högt, och antalet
              anmälda våldtäkter ökar. Kvinnor vittnar om att de känner rädsla
              för att gå ut, och medierna lyfter fram skrämmande exempel på
              hur illa det går när sexualiteten missförstås, misshandlas och
              missbrukas.
            </seg>
            <seg xml:id="i-96da851845f45f98-0">
              För mig är det självklart att ett ja är ett ja och ett nej är
              ett nej. Ska man ha sex är utgångspunkten rimligen den att man
              är överens om saken. Att omsätta det i en lagreglering är dock
              inte lika enkelt. Ett beteende som är önskvärt när de inblandade
              är överens kan, om samma beteende sker mot någons vilja, bli avskyvärt,
              kränkande och straffvärt.
            </seg>
            <seg xml:id="i-fe111077f0e4af05-0">
              Sexualbrott är därför svåra att hantera. De är svåra för brottsoffret,
              som ofta upplever utredningen som kränkande. De är svåra för polis
              och åklagare, som möter chockade och traumatiserade människor
              och ändå måste ställa känsliga och närmast privata frågor under
              förundersökningen. Domstolarna har en krävande uppgift i att bedöma
              bevisningen. Vi måste ha respekt för alla dessa moment när vi
              diskuterar sexualbrott och sexualbrottslagstiftning.
            </seg>
            <seg xml:id="i-22d5d4558a2c7b4f-0">
              Lagstiftningen är relativt ny, men jag vill ändå påminna om att
              den innebar flera steg för ökat skydd mot sexuella övergrepp,
              inte minst på barn. Det var också en tämligen enig riksdag som
              fattade beslutet. Vi ville mycket. Redan när den nu gällande sexualbrottslagen
              infördes drev vi moderater kravet på en skyndsam utvärdering av
              lagstiftningen eftersom vi insåg att den skulle vara viktig. I
              dag är vi där.
            </seg>
            <seg xml:id="i-01750bc37f08d2b9-0">
              Arbetet med att utvärdera sexualbrottslagstiftningen kommer att
              inledas nästa år. Vi kommer att noga överväga de närmare formerna
              för hur det arbetet ska genomföras. Det har i debatten sagts att
              jag skulle ha tyckt att det skulle ske 2009. Ibland undrar jag
              om det är någon som hittar på olika saker man skulle ha sagt.
              Jag var ganska tydlig med att vi inte kommer att försena arbetet,
              men att vi inte kunde starta i går, därför att det finns en del
              som man måste bereda innan man sätter i gång en så viktig insats
              som utvärdering av en lag.
            </seg>
            <seg xml:id="i-40974e1c19646780-0">
              I den kommande utvärderingen ska vi analysera och överväga frågan
              om en eventuell samtyckesreglering på nytt. Detsamma gäller för
              begreppet hjälplöst tillstånd. I det kommande arbetet menar jag
              också att det finns anledning att inkludera och analysera den
              så kallade Bulgariendomens betydelse för den svenska sexualbrottslagstiftningen.
              Den fanns med i debatten när vi diskuterade frågan 2005, men det
              finns naturligtvis skäl att fundera över hur det ser ut i dagsläget.
            </seg>
            <seg xml:id="i-2356625f39618c93-0">
              För mig är det viktigast att skapa ett starkt och väl fungerande
              skydd mot sexuella kränkningar och övergrepp. Lagen ska stämma
              överens med samhällets värdegrund och kunna tillämpas på ett tydligt
              och rättssäkert sätt. Exakt vilka tekniska lösningar som ska väljas
              tycker jag att man behöver utvärderingens analys för att bedöma.
              Min enkla utgångspunkt är att om man tillsätter en utredning är
              det därför att man inte har tänkt färdigt i alla led själv. Det
              är därför fullständigt meningslöst för mig att säga exakt hur
              det ska se ut och sedan tillsätta en utredning. Det blir en konstig
              ordning.
            </seg>
            <seg xml:id="i-3e3adc1e1fcb5101-0">
              Diskussionen i kammaren kretsar mycket kring lagstiftning. Den
              diskussionen är viktig, men lagstiftning är inte det enda verkningsfulla
              sättet att komma till rätta med sexualbrott. Det krävs också åtgärder
              på andra områden, vilket bland annat riksåklagaren påpekar i tidningen
              i dag. Regeringen har redan sjösatt en bred satsning för att stärka
              rättsväsendets möjligheter att bekämpa sexualbrott och för att
              öka stödet till brottsoffer. Det är viktigt att stärka stödet
              till dem som drabbas av sexualbrott, dels därför att den som drabbats
              är den som är kränkt, dels därför att ett professionellt bemötande
              av brottsoffer och vittnen ger säkrare och tryggare bevispersoner.
              Det är särskilt viktigt när det är fråga om så allvarliga och
              svårutredda brott som våldtäkt och övergrepp mot barn.
            </seg>
            <seg xml:id="i-bf04f494bdf78257-0">
              Nationellt centrum för kunskap om mäns våld mot kvinnor i Uppsala
              har fått ett uppdrag att utarbeta ett nationellt program för hälso-
              och sjukvården avseende omhändertagande av offer för sexualbrott.
              Bemötandet behöver förbättras och provtagning och dokumentation
              ska genomföras, så att rättsväsendets beslutsunderlag blir så
              fullständigt och ändamålsenligt som möjligt.
            </seg>
            <seg xml:id="i-1617a7641bcb50cd-0">
              Jag delar den uppfattning som har framförts i debatten om att
              vi har ett bra omhändertagande i Helsingfors. Men kvinnor i Hedemora,
              Sveg och Säffle ska också veta att när de kommer till vårdcentralen
              eller distriktsläkaren gör man rätt saker för att en utredning
              så småningom ska fungera.
            </seg>
            <seg xml:id="i-e6cff5aee5ac9e9f-0">
              Jag är också angelägen om att vården ska försöka förmå kvinnor
              att anmäla övergrepp av det här slaget. Många vågar inte eller
              tänker inte på att ringa polisen, men är tvungna att söka sjukvård.
              Därför måste vi ha en nationell hållning om hur man i sjukvården
              ska möta människor som har utsatts för detta.
            </seg>
            <seg xml:id="i-e9faede54427cb5b-0">
              Brottsoffermyndigheten ska utforma och genomföra ett utbildningsprogram
              som riktar sig till personal inom polisen, åklagarväsendet och
              domstolarna. En del är redan på gång. Syftet är att öka personalens
              kunskaper om bemötande av dessa brottsoffer i samband med polisanmälan,
              förundersökning och rättegång. När det gäller barn som har utsatts
              för sexualbrott ska programmet särskilt fokusera på att öka kunskaperna
              om barns särskilda utsatthet och behov vid just sådana här brott,
              för det är rätt komplicerat.
            </seg>
            <seg xml:id="i-943d268a86d23480-0">
              Rikspolisstyrelsen ska säkerställa att det inom varje polismyndighet
              finns tillgång till kvalificerad kompetens för att förebygga mäns
              våld mot kvinnor och våld riktat mot barn. De ska också vidta
              åtgärder för att säkerställa att varje myndighet kan ge brottsoffer
              relevant information om det stöd man kan få från olika håll. Man
              blir ofta lämnad efter anmälan, men det är väldigt mycket man
              kan behöva ta tag i. Finns då inte den typ av kompetens som till
              exempel Sös här i Helsingfors har är det viktigt att polisen kan
              ge den information som man kan behöva.
            </seg>
            <seg xml:id="i-8ab62f52f236311f-0">
              Åklagarmyndigheten har fått i uppdrag att redovisa vad man gör
              för att vidareutveckla åklagarnas kunskaper och kompetens när
              det gäller brottsoffer. Insatser beträffande sexualbrottsoffer
              ska redovisas särskilt. Det är naturligtvis också av stor vikt
              i utredningar om våldtäkt vilken bevisning som kan säkras. Det
              visar till exempel den utvärdering som Åklagarmyndighetens utvecklingscentrum
              i Göteborg har gjort om domstolarnas bevisvärdering i sexualbrottsmål.
            </seg>
            <seg xml:id="i-b07ecbc869430f05-0">
              Ett arbete för att förbättra utredningarnas kvalitet i ärendena
              pågår inom rättsväsendets myndigheter. Polis och åklagare har
              nyligen slutfört en inspektion som rör brottsutredningar om våldtäkter.
              Med tanke på den låga uppklaringsprocenten är det naturligtvis
              helt nödvändigt.
            </seg>
            <seg xml:id="i-bdbd6cd4e8efa2a2-0">
              Domstolsverket och domstolarna ska till regeringen redovisa vilka
              ytterligare åtgärder som vidtagits för att säkerställa att parter,
              målsäganden och vittnen får ett korrekt bemötande. Det gäller
              naturligtvis särskilt brottsoffer och kvinnor utsatta för olika
              former av sexualbrott. Domstolsverket har vidare satsat resurser
              inom ledarskapsutbildning för att öka personalens självinsikt
              om deras egna värderingar och hur de uppfattas av andra, och det
              är bra. Det finns en diskussion om objektivitet som är viktig
              att ta till sig och fundera över.
            </seg>
            <seg xml:id="i-fbedc22e50b3259f-0">
              Att utreda och lagföra sexualbrott är nog så svårt och viktigt,
              men vi gör en rad insatser för att stärka förmågan att klara det.
              Men vi måste naturligtvis också förebygga återfall i brottslighet
              för dem som begår den här typen av brott. Behandling för sexualbrottsdömda
              och dömda för våld i nära relationer är därför en prioriterad
              fråga. Det ställer stora krav på kriminalvårdens verksamhet med
              den här kategorin dömda.
            </seg>
            <seg xml:id="i-2e8c344cfad72e5a-0">
              Regeringen vill utveckla innehållet i verkställigheten genom
              tydliga satsningar på behandling och rehabilitering. Ytterligare
              medel har tillförts innevarande år, och vi har för avsikt att
              inom ramen för arbetet med handlingsplanen mot mäns våld mot kvinnor
              ge Kriminalvården i uppdrag att genomföra en särskild satsning
              på åtgärder ägnade att öka insatserna för behandling av sexualbrottsdömda.
              Det tror jag är otroligt centralt. Även våra förslag om att öka
              möjligheterna för kriminalvårdens personal att neka intagna att
              inneha visst material har bäring på frågan.
            </seg>
            <seg xml:id="i-bb6f721d3b03f634-0">
              Mer kommer att behöva göras i regering och riksdag, men av oss
              alla som medmänniskor också. Vi har ett uppdrag att förmedla och
              värna sunda värderingar och gedigna rättsprinciper. Vi har ett
              uppdrag att agitera för människors fri- och rättigheter och för
              att vinna unga människor för den grund som vi måste ha för att
              få en bättre situation. Vi ska ta det ansvaret på allvar.
            </seg>
          </u>
          <note xml:id="i-db6e26cfd1f033ff-0">
            I detta anförande instämde Inge Garstedt och Ulrika Karlsson
            i Uppsala (båda m) samt Cecilia Wigström i Göteborg (fp).
          </note>
          <note type="speaker" xml:id="i-70cab1e8626308d6-0">
            Anf. 47 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-8799724606ab310a-6">
            <seg xml:id="i-f2b94b72ea00eaf7-0">
              Herr talman! Jag kan instämma i väldigt mycket av vad justitieministern
              sade i sitt anförande. Det känns väldigt glädjande. Men jag har
              ett par konkreta frågor.
            </seg>
            <seg xml:id="i-dc3815d7c06315ef-0">
              Den ena är: Är justitieministern beredd att ta initiativ till
              ett arbete i Regeringskansliet med frågor som gäller det förebyggande,
              till exempel genuskunskap i lärarutbildningen och genuspedagoger
              ute i kommunerna, för att få en helt annan kunskap? Det är sådant
              som inte ligger på justitieministerns bord, men som kan ha effekt
              på justitieministerns område.
            </seg>
            <seg xml:id="i-79a588d328e37269-0">
              Den andra är: Är justitieministern beredd att pröva frågan om
              att man ska kunna ge juridiskt biträde redan under förundersökningen
              vid den här typen av brott? Precis som justitieministern beskrev
              handlar det om en ganska svår situation där man är väldigt utlämnad
              som brottsoffer. Ändå måste svåra frågor ställas. Är justitieministern
              beredd att gå vidare med en sådan fråga?
            </seg>
          </u>
          <note type="speaker" xml:id="i-2e7e56b8fbbeb578-0">
            Anf. 48 Justitieminister BEATRICE ASK (m):
          </note>
          <u who="unknown" xml:id="i-a0e4657bfd45eb60-4">
            <seg xml:id="i-e5f8ab00f43a3572-0">
              Herr talman! När det gäller fortsatta förebyggande insatser kan
              jag säga att vi arbetar väldigt brett med handlingsplanen mot
              mäns våld mot kvinnor. Det arbetet leds av jämställdhets- och
              integrationsministern, och där kommer det olika förslag. Jag tänker
              inte föregripa det, men det är viktigt att jobba inom en rad olika
              områden.
            </seg>
            <seg xml:id="i-7d46b5b92c06acba-0">
              När det gäller frågan om juridiskt biträde under förundersökningen
              har vi gett en massa uppdrag för att se vad det finns för förslag
              och vad som behöver göras. Jag har inte prövat exakt den här frågan,
              men det handlar väldigt mycket om hur man kan stärka målsäganden
              och få situationen att fungera bättre. Det är en pusselbit när
              det gäller att nå en bättre uppklaring. Men jag vill inte ta ställning
              till frågan direkt. Det är klart att vi vänder och vrider på den.
            </seg>
          </u>
          <note type="speaker" xml:id="i-6ebe9e9929720aeb-0">
            Anf. 49 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-8799724606ab310a-7">
            <seg xml:id="i-bd9e8eade0c73787-0">
              Herr talman! Jag är glad att justitieministern är beredd att
              pröva det. Jag tror att det är en väldigt viktig åtgärd. I det
              tillstånd som man befinner sig som brottsoffer i förundersökningen
              är det viktigt att man får det juridiska biträdet att förstå processen.
              Jag tror att det är viktigt att kunna skilja på vad man upplever
              att man blir utsatt för som person och vad juridiken säger.
            </seg>
            <seg xml:id="i-7f953412d64dd434-0">
              Jag har en annan fråga: Är inte justitieministern beredd att
              vidta åtgärder för att vi ska få en obligatorisk utbildning för
              domare? Det är tydligt att många domare inte bryr sig om att ta
              till sig ny kunskap.
            </seg>
          </u>
          <note type="speaker" xml:id="i-117edcc61f454cff-0">
            Anf. 50 Justitieminister BEATRICE ASK (m) replik:
          </note>
          <u who="unknown" xml:id="i-a0e4657bfd45eb60-5">
            <seg xml:id="i-9f6ed3a4bf669890-0">
              Herr talman! Jag delar uppfattningen att det är viktigt för brottsoffer
              att förstå processen och hur undersökningar och domstolsförhandlingar
              går till. Vi riktar in många åtgärder på det. Vi arbetar för att
              klara det på ett bra sätt.
            </seg>
            <seg xml:id="i-087b30123b5a54eb-0">
              Frågan om obligatorisk utbildning för domare är naturligtvis
              en väldigt het potatis. Skillnaden mellan Vänsterpartiet och det
              parti som jag företräder är att vi oftast vill ha frivilliglinjen.
              Vi gör en massiv insats för att erbjuda möjlighet till diskussion
              domare emellan. Det tror jag räcker.
            </seg>
          </u>
          <note type="speaker" xml:id="i-6ea65fbc9389b07f-0">
            Anf. 51 ESABELLE RESHDOUNI (mp) replik:
          </note>
          <u who="unknown" xml:id="i-a0e4657bfd45eb60-6">
            <seg xml:id="i-1c183ba5dec0554c-0">
              Herr talman! Jag är också glad över att justitieministern har
              höga ambitioner. Jag vill bara erinra ministern om att det saknas
              väldigt mycket pengar. Jag lyssnar på kvinnojourer och länsstyrelser.
              Viljan finns, men det finns inga pengar. Jag skulle vara tacksam
              om jag i vårpropositionen kunde se lite mer pengar i budgeten.
            </seg>
            <seg xml:id="i-ae97ef055edd49b0-0">
              Har justitieministern för avsikt att knyta en parlamentarisk
              grupp till den här utredningen?
            </seg>
          </u>
          <note type="speaker" xml:id="i-c1611e702daa64c9-0">
            Anf. 52 Justitieminister BEATRICE ASK (m) replik:
          </note>
          <u who="unknown" xml:id="i-a0e4657bfd45eb60-7">
            <seg xml:id="i-376e55cfb881b8ea-0">
              Herr talman! Vi kommer att ha en budgetdebatt så småningom, och
              den blir naturligtvis viktig. Medel till kvinnojourer och den
              typen av verksamhet är en fråga som vi arbetar med inom handlingsplanen
              Mäns våld mot kvinnor.
            </seg>
            <seg xml:id="i-7b841686fe019744-0">
              Det är viktigt att stödja de här insatserna. De är betydelsefulla
              för dem som utsätts för sexuella övergrepp.
            </seg>
            <seg xml:id="i-a586505d39a606da-0">
              När det gäller frågan om en parlamentarisk referensgrupp ska
              vi nog tillsätta utredningen innan vi bestämmer exakt hur den
              ska utformas. Det är klart att det är viktigt med ett brett anslag
              i arbetet.
            </seg>
          </u>
          <note type="speaker" xml:id="i-e55d1bba6d648399-0">
            Anf. 53 ESABELLE RESHDOUNI (mp) replik:
          </note>
          <u who="unknown" xml:id="i-a0e4657bfd45eb60-8">
            <seg xml:id="i-0acd600b1e37a81e-0">
              Herr talman! Justitieministern sade något om samtyckeslagstiftning
              i sitt anförande. Jag vill bara än en gång höra om justitieministern
              har för avsikt att pröva samtyckeslagstiftningen i utredningen.
            </seg>
          </u>
          <note type="speaker" xml:id="i-21cd68033a02ca9d-0">
            Anf. 54 Justitieminister BEATRICE ASK (m) replik:
          </note>
          <u who="unknown" xml:id="i-a0e4657bfd45eb60-9">
            <seg xml:id="i-7aed5679185a15ca-0">
              Herr talman! Frågan om samtycke ska prövas i den utvärdering
              som kommer att göras. Vi hade en lång diskussion om det förra
              gången. Vi var eniga om det beslut vi tog. Sexualbrottsutredningen
              var också enig. Frågan är fortsatt väldigt aktuell. Det finns
              anledning att se vad som har flutit under broarna sedan dess.
            </seg>
            <seg xml:id="i-70d3339beaa4656b-0">
              Jag tycker att det är viktigt att pröva frågan eftersom det finns
              många goda argument för två olika slutsatser.
            </seg>
          </u>
          <note type="speaker" xml:id="i-6ab25778f1b372d3-0">
            Anf. 55 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-0">
            <seg xml:id="i-1ce1fd90e576c376-0">
              Herr talman! Även vi socialdemokrater ställer självklart upp
              på justitieministerns tal om att det är viktigt att föra ut sunda
              värderingar för att förhindra den här typen av brott.
            </seg>
            <seg xml:id="i-7c84cb3b95217bb3-0">
              Däremot blir jag lite förvånad över justitieministerns svar till
              Alice Åström om ett eventuellt obligatorium för domare. Det är
              ju jättefint att justitieministern företräder ett parti som har
              en frivilliglinje. Men jag tycker inte att det ska vara frivilligt
              att göra ett bra jobb och ha kompetens när man dömer i sådana
              här frågor. Jag tycker att det ska vara obligatoriskt att de som
              dömer över andra människors framtid och liv har den kompetens
              som erfordras för det.
            </seg>
          </u>
          <note type="speaker" xml:id="i-18f29ee27d87a1b3-0">
            Anf. 56 Justitieminister BEATRICE ASK (m) replik:
          </note>
          <u who="unknown" xml:id="i-a0e4657bfd45eb60-10">
            <seg xml:id="i-e1229d4d98a8bf9d-0">
              Herr talman! Vi har väldigt kompetenta domare. Det ska vi vara
              klara över. Det finns ändå många frågor där man skulle önska att
              flera domare hade ännu bättre kompetens än vad de redan har.
            </seg>
            <seg xml:id="i-b8b8d9277b3cb048-0">
              Vi är inte inriktade på att välja vägen specialdomstolar i första
              hand. Vi tror att många domare måste arbeta brett. Då är det omöjligt
              att kräva obligatorium för varje sak som är viktig.
            </seg>
            <seg xml:id="i-240fb72c02f9994b-0">
              Generellt är den här typen av ärenden mycket komplicerade och
              kräver särskild kompetens. Därför vill vi erbjuda det. Jag tror
              att det är ett bra första steg. Det har inte gjorts tidigare.
              Därför är det här en viktig satsning.
            </seg>
          </u>
          <note type="speaker" xml:id="i-16ff7844aa9ed921-0">
            Anf. 57 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-1">
            <seg xml:id="i-d500b93c516491ff-0">
              Herr talman! Tack för svaret. Det är klart att det är de domare
              som inte vill gå utbildningarna och först anmäler sig på deltagarlistan
              som kanske är mest i behov av sådan fortbildning. Därför hoppas
              jag att justitieministern tar större krafttag för att fylla de
              kompetensluckor som jag tror finns på många olika ställen i rättskedjan.
            </seg>
            <seg xml:id="i-6d70170a99d3ab8d-0">
              En annan fråga som jag vill ta upp med justitieministern är frågan
              om grov oaktsam våldtäkt. Vi har en socialdemokratisk motion om
              det. Jag undrar vad justitieministern tycker om det.
            </seg>
          </u>
          <note type="speaker" xml:id="i-0bf83b2adf13c069-0">
            Anf. 58 Justitieminister BEATRICE ASK (m) replik:
          </note>
          <u who="unknown" xml:id="i-a0e4657bfd45eb60-11">
            <seg xml:id="i-fc06634f84e1d9e0-0">
              Herr talman! För mig är det viktigt att arbeta utifrån att vi
              ska ha självständiga domstolar och självständiga domare. Då är
              det svårt att komma med krav på obligatorisk utbildning av olika
              slag. Då måste man stå för en annan hållning. Jag tror däremot
              att många domare själva känner att de behöver fortbilda sig.
            </seg>
            <seg xml:id="i-58f3a1733f2f79c2-0">
              Grovt oaktsamma våldtäkter är ett begrepp som är hämtat från
              Norge, om jag inte är helt felunderrättad. Det är intressant att
              följa den norska debatten. Man diskuterar olika inriktningar fram
              och tillbaka och ska ompröva sin lagstiftning igen.
            </seg>
          </u>
          <note type="speaker" xml:id="i-db27e1a0e0dd9b46-0">
            Anf. 59 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-6">
            <seg xml:id="i-58789abdee00ce35-0">
              Herr talman! När man ser att det uppkommer en ny fråga brukar
              det behövas en utredning och en utvärdering. Jag tror att vi alla
              har stor förståelse för att man inte kan ha en färdig slutsats.
              Så är det inte när det gäller samtycke. Det har utretts ordentligt.
              Vi har tagit ställning. Vi har olika åsikter. Det har även du,
              Beatrice Ask. Du har haft en klar och tydlig uppfattning. Vid
              flera tillfällen har du sagt: Nej, vi ska inte ha en bestämmelse
              om samtycke.
            </seg>
            <seg xml:id="i-28fb24f65428988b-0">
              Det går ju inte att nu säga: Det ska utvärderas och utredas.
              Därför kan jag inte ange någon ståndpunkt. Det är oerhört viktigt
              för alla här att höra vad du tycker. Jag har full respekt för
              Johan Linander, Alice Åström och andra som tycker att det här
              ska införas. De har säkert goda argument för det. Men så enkelt
              är det inte.
            </seg>
            <seg xml:id="i-7c16bfe75e20c145-0">
              Det är viktigt att en justitieminister för debatten framåt. Därför
              frågar jag: Har du ändrat uppfattning eller har du kvar samma
              uppfattning när det gäller frågan om samtycke?
            </seg>
          </u>
          <note type="speaker" xml:id="i-18b799c7a874eed9-0">
            Anf. 60 Justitieminister BEATRICE ASK (m) replik:
          </note>
          <u who="unknown" xml:id="i-a0e4657bfd45eb60-12">
            <seg xml:id="i-f2e264956ce3fb14-0">
              Herr talman! Det är alldeles riktigt att jag hade en mycket bestämd
              uppfattning och också fattade beslut i riksdagen på samma linje
              som du, Thomas Bodström, när vi sade att vi inte skulle ha en
              samtyckesreglering. Jag kommer att säga till om det blir en förändring
              på den punkten.
            </seg>
            <seg xml:id="i-25c74b12b28758d1-0">
              Det jag har sagt i debatten och det är uppenbarligen det som
              gör Thomas Bodström nervös är att jag tar intryck av att det finns
              en hel del engagerade människor som presterar hyfsade argument
              för att vi möjligen inte hade rätt då. Därför har jag sagt att
              jag är beredd att lyssna. Jag är beredd att se om det har hänt
              något mer. Jag tycker att det finns skäl att ta intryck av det
              i en utredning.
            </seg>
            <seg xml:id="i-1f89017d212c8ca1-0">
              Det betyder inte att jag har en annan uppfattning. Jag är inte
              övertygad än. Men det betyder att jag är öppen för att lyssna
              på dem som är övertygade om att vi fattade fel beslut då. Jag
              ändrar mig självklart inte förrän vi har gjort en sådan utredning.
            </seg>
          </u>
          <note type="speaker" xml:id="i-68398221a41f4eca-0">
            Anf. 61 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-7">
            <seg xml:id="i-0c8924aa97600a5e-0">
              Herr talman! Nu är vi ju helt överens. Jag sade också att om
              det kommer fram bärande argument för en samtyckesreglering, som
              inte kom fram förra gången är jag den förste att ändra mig. Det
              har ju inte gjort det ännu.
            </seg>
            <seg xml:id="i-f69c887041b49e83-0">
              Nu fick jag faktiskt ett klargörande svar. Jag vill bara kontrollera
              att det verkligen är rätt att Beatrice Ask inte har ändrat uppfattning,
              men är beredd att ändra uppfattning om någonting kommer fram i
              utredningen.
            </seg>
            <seg xml:id="i-0a1ce4a8b41f4565-0">
              Det är ett klart och tydligt svar på att Beatrice Ask i dag inte
              anser att det ska införas en bestämmelse om samtycke, bara att
              det kan utredas. Sedan kan hon eventuellt inta en annan ståndpunkt.
            </seg>
          </u>
          <note type="speaker" xml:id="i-d2ee5b9e40e09af9-0">
            Anf. 62 Justitieminister BEATRICE ASK (m) replik:
          </note>
          <u who="unknown" xml:id="i-a0e4657bfd45eb60-13">
            <seg xml:id="i-a808c469a942c19a-0">
              Herr talman! Det är självklart att man berättar om man har ändrat
              uppfattning. Vi moderater brukar stå fast vid våra uppfattningar
              tills något annat bevisats.
            </seg>
            <seg xml:id="i-d59eee394d06854b-0">
              Vad jag har velat säga i debatten är att jag har stor respekt
              för dem som har en annan uppfattning och att det faktiskt har
              gått en tid. Jag tycker att man måste ta intryck av det. Jag är
              beredd att lyssna.
            </seg>
            <seg xml:id="i-0b90912f08aef969-0">
              Som någon sade tidigare i debatten kan man ha haft fel. Jag tror
              att det var Alice Åström som kände att hon hade haft fel när hon
              fattade beslut tillsammans med Socialdemokraterna. Det kan man
              ju förstå.
            </seg>
          </u>
          <note type="speaker" xml:id="i-008ffbfb9b4795c2-0">
            Anf. 63 LENA OLSSON (v) replik:
          </note>
          <u who="lena_olsson_bb92b4" xml:id="i-a4cf63f7c35333f9-0">
            <seg xml:id="i-5387e454c9358008-0">
              Herr talman! Jag kan också ställa mig bakom mycket av det som
              ministern säger. Men jag vill på nytt fråga när det gäller en
              obligatorisk utbildning för domare. Ni tycker att frivilligheten
              ska gälla. Vi tycker att det ska var mer tvingande.
            </seg>
            <seg xml:id="i-3a4b2ad2af97948c-0">
              Domare kan nu välja att gå utbildningen eller att inte göra det.
              Men det är inte frivilligt för den kvinna som står i rättssalen
              att bli utsatt för de domare som frivilligt avstår från utbildningen.
            </seg>
            <seg xml:id="i-aed6b582e1a7d70b-0">
              Ministern borde tänka sig för.
            </seg>
            <seg xml:id="i-d6b1bc02fdb2983d-0">
              När man läser protokoll och sådant från rättegångar ser man att
              det ofta ställs väldigt mycket konstiga frågor som inte har med
              fallet att göra. Jag anser att det är nödvändigt med en utbildning.
            </seg>
          </u>
          <note type="speaker" xml:id="i-faf7430fa8090c8c-0">
            Anf. 64 Justitieminister BEATRICE ASK (m) replik:
          </note>
          <u who="unknown" xml:id="i-a0e4657bfd45eb60-14">
            <seg xml:id="i-9796970e08ce06c5-0">
              Herr talman! Vi har ju en ordning för vad som krävs för att bli
              domare. Det ställs rätt rejäla krav. Det blir man inte hur som
              helst. Det krävs väldigt hög kompetens och bra erfarenhet av svensk
              lagstiftning och allt vad det nu kan vara innan man får den typen
              av positioner.
            </seg>
            <seg xml:id="i-bd9443f4bb6001b9-0">
              Vad frågan nu gäller är om man kan tänka sig en obligatorisk
              kurs eller utbildning i just sexualbrottsfrågor. Jag vänder mig
              emot det av det enkla skälet att jag då kan se 50 olika utbildningar
              till som vi skulle behöva. Då skulle de aldrig ha tid att döma
              i några mål.
            </seg>
            <seg xml:id="i-2ea143ceb28d23ac-0">
              Jag tycker därför att det finns en väldigt bra ordning. Det är
              att man erbjuder bra vidareutbildningar och bra möjligheter för
              dem som känner att de behöver jobba med det här.
            </seg>
            <seg xml:id="i-8c3235d7d0d4b6a3-0">
              Jag är övertygad om att svenska domare själva kan känna om det
              är någonting de behöver fördjupa sig i eller uppdatera. Då klarar
              man det utan påbud från riksdagen.
            </seg>
          </u>
          <note type="speaker" xml:id="i-d45f554567b08710-0">
            Anf. 65 LENA OLSSON (v) replik:
          </note>
          <u who="lena_olsson_bb92b4" xml:id="i-a4cf63f7c35333f9-1">
            <seg xml:id="i-32d67ebe6535d1ea-0">
              Herr talman! Men ministern säger ju i sitt anförande att det
              här är väldigt komplicerade mål att driva. Av just den anledningen
              är det väl ganska nödvändigt att man har en utbildning på det
              här området, att man kan bemöta de här kvinnorna på ett sjyst
              sätt, att man ställer de rätta frågorna och att man som domare
              också går in och bryter där det finns irrelevanta frågor.
            </seg>
            <seg xml:id="i-868e06ef6592ea1a-0">
              Du säger själv i din inledning att det är väldigt komplicerade
              fall. Behövs det då inte en obligatorisk utbildning?
            </seg>
          </u>
          <note type="speaker" xml:id="i-84188d310f9525ce-0">
            Anf. 66 Justitieminister BEATRICE ASK (m) replik:
          </note>
          <u who="unknown" xml:id="i-a0e4657bfd45eb60-15">
            <seg xml:id="i-b2d24fc5aaa56840-0">
              Herr talman! Ja, men man måste se helheten. Det är väldigt komplicerade
              frågor i nästan alla familjerättsliga fall och i väldigt många
              civilmål. Ekobrotten är mycket besvärliga. Jag tänker på grov
              organiserad brottslighet och på våldsbrott över huvud taget. Det
              vore fel att bara lyfta ut denna viktiga pusselbit och kräva ett
              obligatorium.
            </seg>
            <seg xml:id="i-8357242543119b3b-0">
              Jag tycker att vi ska ha rejäla krav på domare i svenska domstolar,
              men vi måste ge domarna den självständighet som är viktig. Vi
              ska inte ha politiskt styrda domare.
            </seg>
          </u>
          <note type="speaker" xml:id="i-396adb4f824c6b69-0">
            Anf. 67 JOHAN LINANDER (c):
          </note>
          <u who="johan_linander_51610c" xml:id="i-4d163065be737aa6-5">
            <seg xml:id="i-2e6a43fd8da185da-0">
              Herr talman! Jag vill börja med att säga att jag tycker att det
              är bra att vi har denna debatt om sexualbrottslagstiftningen här
              i dag efter den livliga debatt som har varit i medierna och i
              samhället de senaste veckorna.
            </seg>
            <seg xml:id="i-5bd2955182063939-0">
              När jag skulle förbereda den här debatten plockade jag fram mitt
              eget gamla anförande från debatten 2005, alltså den vi hade inför
              ändringen av sexualbrottslagstiftningen. Jag blev nästan förvånad.
              Jag skulle kunna hålla samma anförande här i dag. Den kritik som
              vi från Centerpartiet hade mot Socialdemokraternas, Vänsterpartiets
              och Miljöpartiets förslag 2005 gäller i ännu högre grad i dag.
            </seg>
            <seg xml:id="i-f639c6d216c42b8a-0">
              Det var framför allt två saker som jag inriktade mig på 2005.
              Jag ska hålla mig till samma två frågor i dag, nämligen samtyckeskravet
              och att begreppet hjälplöst tillstånd borde utökas eller utvidgas
              till att även innefatta särskilt utsatta situationer. Jag återkommer
              till det och ska förklara det senare.
            </seg>
            <seg xml:id="i-72e6f3a4a9343974-0">
              Det finns många missförstånd kring kravet på samtycke, framför
              allt i mediedebatten. Från Miljöpartiets sida har missförstånden
              varit beklagligt stora. Då menar jag inte enbart att Peter Eriksson
              i diverse debatter och artiklar har påstått att Miljöpartiet nu
              helt plötsligt skulle vara först med att ställa det här kravet
              på samtycke. Han borde åtminstone veta att han röstade emot det
              själv för två år sedan. Men det är väl så ibland inom politiken
              att man har selektivt minne.
            </seg>
            <seg xml:id="i-7dbf8e667af23c4d-0">
              Nej, det allvarligaste felet i Miljöpartiets argumentation har
              varit att ett samtyckeskrav i sexualbrottslagstiftningen automatiskt
              skulle leda till fler åtal och fler fällande domar. Det är att
              dra alldeles för långtgående slutsatser. Det har också många talare
              här i dag sagt.
            </seg>
            <seg xml:id="i-e193055c8fee6fd1-0">
              Det har vid tidigare tillfällen, som jag har följt i medierna,
              verkat som att Miljöpartiet inte har förstått att åklagaren fortfarande
              har bevisbördan när det gäller att visa vad som hänt, även om
              ett samtyckeskrav införs. Men jag vill också säga att Esabelle
              Reshdouni här i dag gav ett betydligt mer genomtänkt och påläst
              intryck än vad hennes partiledare tidigare har gjort i tv och
              tidningar.
            </seg>
            <seg xml:id="i-ec835083a346775c-0">
              Trots allt är det bra att Miljöpartiet och Vänsterpartiet nu
              inser att det var fel att rösta emot en utredning om samtyckeskravet
              år 2005.
            </seg>
            <seg xml:id="i-8bdd3f8f72d9bd8d-0">
              Anledningen till att vi i Centerpartiet då, 2005, drev och nu,
              2007, driver kravet på ett samtycke i sexualbrottslagstiftningen
              är inte att vi tror att det automatiskt skulle leda till fler
              fällande domar, utan vi menar att det är principiellt rätt och
              att det har en normativ verkan i samhället.
            </seg>
            <seg xml:id="i-05de598f31dca6af-0">
              Dagens svenska sexualbrottslagstiftning utgår från att det är
              okej att genomföra sexuella handlingar med en annan person tills
              denna säger nej eller gör motstånd. Med andra ord skulle man kunna
              säga att kvinnan eller mannen är sexuellt tillgänglig tills hon
              eller han säger ifrån eller visar på annat sätt att hon eller
              han inte vill vara med.
            </seg>
            <seg xml:id="i-9332829da27f1fab-0">
              Jag tycker att detta är en mycket förlegad syn på sexualitet.
              Det är en förlegad syn på kvinnan. Det är också en förlegad syn
              på mannen.
            </seg>
            <seg xml:id="i-7d5b64834560e605-0">
              Det självklara för mig, och säkert för alla er andra som sitter
              här i dag, är att det är okej med sexuella handlingar först när
              man vet att den andra personen är med på det. Det är självklart.
              Då kan man fråga sig varför inte denna självklarhet speglas i
              lagstiftningen.
            </seg>
            <seg xml:id="i-a1211fc1e015e704-0">
              Det är, som sagt, inte för att vi tror att det automatiskt kommer
              att bli fler fällande våldtäktsdomar utan för att människors sexuella
              relationer ska bygga på bådas fria vilja och inte på att kvinnor
              eller män är sexuellt tillgängliga tills de säger nej eller gör
              motstånd.
            </seg>
            <seg xml:id="i-9c4e4c8ee1c62b10-0">
              Herr talman! Samtyckeskravet i sexualbrottslagstiftningen vill
              vi ha för att det har en normativ verkan i samhället och för att
              vi tycker att det är principiellt rätt. Men det är självklart
              också viktigt att genomföra lagändringar och andra åtgärder som
              gör att fler som begår sexualbrott också kan dömas för dessa.
            </seg>
            <seg xml:id="i-91357266bace1ace-0">
              Ett lämpligt sätt är att utöka begreppet hjälplöst tillstånd
              genom att lägga till särskilt utsatt situation.
            </seg>
            <seg xml:id="i-3d5d37fd4f3d6da7-0">
              I våldtäktsparagrafen, brottsbalkens 6 kap., befinner sig den
              som är berusad, som är drogad, som sover, som är medvetslös, som
              är sjuk, som har någon kroppslig skada eller psykisk störning
              eller annat i ett hjälplöst tillstånd. Då anses det vara en våldtäkt.
              Men vi menar att man ska tala om den som befinner sig i ett hjälplöst
              tillstånd eller i en annan särskilt utsatt situation. Det skulle
              öppna för åtal om våldtäkt i fler fall, även där den utsatta kvinnan
              inte varit direkt i ett hjälplöst tillstånd. Det kan till exempel
              vara en situation där kvinnan är så rädd för att över huvud taget
              göra något motstånd, kanske på grund av tidigare våld, att hon
              bara är passiv. Då befinner hon sig i en särskilt utsatt situation.
              Det skulle också kunna vara en våldtäktssituation.
            </seg>
            <seg xml:id="i-734760f393b0ffc9-0">
              Detta tror vi är en viktigare lagstiftningsändring för att fler
              ska kunna dömas för våldtäkt än just samtyckeskravet.
            </seg>
            <seg xml:id="i-7f5ebb7dd734dc5e-0">
              Samtidigt ska man komma ihåg det måste alltid betonas att sexualbrottsmål
              är svåra. De kommer att förbli svåra. Men det visar sig, som också
              Alice Åström var inne på, att ett strukturerat arbetssätt ger
              bättre resultat i vissa polisområden än i andra, så polisen och
              övriga rättsväsendet måste ta lärdom av varandra och utveckla
              sina arbetsmetoder. På det sättet kan vi få bättre utredningsresultat,
              en bättre bevissäkring och i förlängningen fler fällda våldtäktsmän,
              detta utan att vi tummar på rättssäkerheten.
            </seg>
          </u>
          <note type="speaker" xml:id="i-970de692f5c04822-0">
            Anf. 68 ESABELLE RESHDOUNI (mp) replik:
          </note>
          <u who="unknown" xml:id="i-a0e4657bfd45eb60-16">
            <seg xml:id="i-b2c2a40f8cbb44bd-0">
              Herr talman! Det gläder mig, Johan Linander. Jag instämmer i
              allt det du säger. Skillnaden mellan dig och mig är att du nu
              sitter i regeringsställning och har makten. Du har även tagit
              ställning i frågan. Du säger uttryckligen att du är för ett samtyckeskrav.
              Då undrar jag hur långt du är beredd att driva den här frågan
              i ditt samarbete.
            </seg>
          </u>
          <note type="speaker" xml:id="i-133a370b8da2545e-0">
            Anf. 69 JOHAN LINANDER (c) replik:
          </note>
          <u who="johan_linander_51610c" xml:id="i-4d163065be737aa6-6">
            <seg xml:id="i-b9ee3fe61ee24b28-0">
              Herr talman! Det är klart att jag önskar att jag satt i regeringen,
              och visst är det så att mitt parti, Centerpartiet, sitter i regeringsställning.
            </seg>
            <seg xml:id="i-db61a5956cdf94b9-0">
              Vi kommer att tillsätta en utredning. En utredning är alltid
              viktig, även om jag i dag tycker att ett samtyckeskrav är bra.
              Det finns andra personer, vilket kanske har varit uppenbart, också
              inom alliansen som tycker att detta kanske inte är riktigt lämpligt.
              Utredningen är oerhört viktig för att vi ska få fakta på bordet.
              Det är så svensk lagstiftning går till, och så ska det gå till
              även i det här fallet.
            </seg>
            <seg xml:id="i-ce13a6a8d5a6dc28-0">
              Visar utredningen entydigt och remissvaren också att en samtyckeslagstiftning
              inte är den bästa vägen att gå är jag beredd att ändra mig. Det
              är just därför vi har ett utredningsväsende. Man ska alltid lyssna
              på goda argument.
            </seg>
          </u>
          <note type="speaker" xml:id="i-f9209cb66243346b-0">
            Anf. 70 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-2">
            <seg xml:id="i-045d7adbd224544d-0">
              Herr talman! Jag blev lite nyfiken på hur den borgerliga alliansen
              ska klara av att sy ihop det här. Jag är också otroligt tveksam
              till samtyckeskravet. Jag tycker att Cecilia Wigström på ett väldigt
              bra sätt under replikskiftena har redogjort för varför det finns
              mycket synpunkter på samtycket.
            </seg>
            <seg xml:id="i-1ae398c5bce0d9fa-0">
              Tror du att ni kommer att gå på Centerpartiets linje, eller kommer
              ni att gå på de andra borgerliga partiernas linje? Det är annars
              en kritik vi i oppositionen får, att vi är så spretiga. Här kanske
              den kritiken kan komma tillbaka till den borgerliga alliansen.
              Ni är väldigt spretiga i er syn.
            </seg>
          </u>
          <note type="speaker" xml:id="i-082af6b1a8d95c45-0">
            Anf. 71 JOHAN LINANDER (c) replik:
          </note>
          <u who="johan_linander_51610c" xml:id="i-4d163065be737aa6-7">
            <seg xml:id="i-98d56496557e2059-0">
              Herr talman! Ungefär lika spretiga som oppositionen, kan man
              väl säga. Socialdemokraterna säger en sak, och Vänsterpartiet
              och Miljöpartiet säger en annan. Det är därför vi tillsätter en
              utredning. Jag är helt övertygad om att om vi hade haft en socialdemokratisk,
              vänsterpartistisk och miljöpartistisk regering, även om inte alla
              i den konstellationen tycker om varandra, så hade ni gjort på
              precis samma sätt. Det är just för att man ska få sakkunskapen.
              Man ska få alla argument.
            </seg>
            <seg xml:id="i-ef4056e1dcfbeb96-0">
              Därför tillsätter vi en utredning. Vi kommer att titta på den.
              Vi kommer att lyssna på remissinstanserna. Sedan är jag övertygad
              om att regeringen kommer till en ståndpunkt. Den tror jag kommer
              att vara riktigt bra faktiskt.
            </seg>
          </u>
          <note type="speaker" xml:id="i-cb915645eadb0bd5-0">
            Anf. 72 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-3">
            <seg xml:id="i-60bb6ec5d946973b-0">
              Herr talman! Skillnaden mellan oppositionen och majoriteten är
              väl att vi aldrig har stuckit under stol med att vi tycker många
              olika saker, och vi tycker att det är sunt att våra åsikter bryts
              mot varandra för att bli ett rättvist alternativ för Sverige i
              nästa val. Ni har hela tiden sagt att ni alltid är eniga. Så därför
              var den här diskussionen väldigt intressant, tycker jag.
            </seg>
          </u>
          <note type="speaker" xml:id="i-737595b687fdc339-0">
            Anf. 73 JOHAN LINANDER (c) replik:
          </note>
          <u who="johan_linander_51610c" next="cont" xml:id="i-80d4f4b241ba1a63-0">
            <seg xml:id="i-dbbea5dea55ee720-0">
              Herr talman! Jag står här och är förvånad. Har vi någonsin sagt
              att vi alltid är eniga? Vi ser väl här i dag att det finns olika
              ståndpunkter. Vi är fyra olika partier, men till skillnad från
              den andra sidan kan vi fyra samarbeta. Vi kan kompromissa med
              varandra, och vi trivs tillsammans. Det är skillnad mot hur det
              ser ut på oppositionssidan.
            </seg>
            <seg xml:id="i-192c677b673324ac-0">
              Vi kommer att lösa det här också, kan jag lova dig.
            </seg>
          </u>
          <note xml:id="i-0a906098378d8374-0">
            Anf. 74 CECILIA WIGSTRÖM i Göteborg (fp):
          </note>
          <u who="johan_linander_51610c" prev="cont" xml:id="i-a4d153db19da7e4a-0">
            <seg xml:id="i-87b5a561cb9ed429-0">
              Herr talman! Är det okej att säga nej efter att man har blivit
              bjuden på en drink? Är det okej att säga nej när man dessutom
              kanske har stått och hånglat i ett hörn på en bar? Är det okej
              att säga nej när man väl har satt sig i en gemensam taxi? Är det
              okej att säga nej när man har stigit innanför tröskeln till en
              mans bostad?
            </seg>
            <seg xml:id="i-6e6694fb836f26c1-0">
              Ja, det är okej att säga nej när som helst. Man kan ångra sig.
              Man kan säga nej. Sådan är den rådande normen i samhället, och
              så är också lagstiftningen utformad. Det ser vi efter domen i
              hovrätten angående Stureplansprofilerna. Men tyvärr är det inte
              självklart bland ungdomar. De frågor jag ställde ställdes i ett
              ungdomsprogram på radion för en vecka sedan. Det var nästan ingen
              som sade att det var okej att säga nej när som helst.
            </seg>
            <seg xml:id="i-798d7b1eb117e198-0">
              Det finns ett förråat klimat bland ungdomar. Man har inte respekt
              för varandra. Tjejer hånas, blir kallade för könsord. Bris rapport
              visar i dag att en tredjedel av killarna har blivit slagna. Det
              behövs mer vuxennärvaro. De normer som vi i den här salen har,
              att det är okej att säga nej när som helst och att allas kroppar
              respekteras, är normer som vi som vuxna måste föra ut till ungdomar
              och barn. Det behövs en skola med arbetsro, där lärare markerar
              mot oacceptabla attityder.
            </seg>
            <seg xml:id="i-c1e980e31f0a3915-0">
              Våldtäkt är något fasansfullt. Jag tror att det är det värsta
              en kvinna kan tänkas utsättas för. Det är det som gör att vi nästan
              som legosoldater tittar efter varenda rörelse när vi går hem på
              nätterna. Vi undrar vad som kommer efter nästa gathörn.
            </seg>
            <seg xml:id="i-5eefcaf546533f48-0">
              Våldtäktslagstiftningen skärptes 2005, men vi ville då från Folkpartiets
              sida se att den gav ytterligare skydd för kvinnor mot våldtäktsmän.
              Vi är väldigt besvikna på att Thomas Bodström, Vänsterpartiet
              och Miljöpartiet då inte lyssnade på oss och andra partier och
              Lagrådet som ville utvidga begreppet hjälplöst tillstånd till
              att också gälla andra särskilt utsatta situationer. I dag måste
              du i princip vara medvetslös för att lagen ska erkänna att du
              är hjälplös och inte kan värja dig. Det behöver vara klarare och
              fler situationer där män måste vara mer försiktiga, där det finns
              en större risk att fällas.
            </seg>
            <seg xml:id="i-5f16cb8ffd4c5409-0">
              I stället driver Miljöpartiet och Vänstern i dag ett krav på
              samtycke i lagstiftningen. Man ger sken av att det i dag skulle
              vara tillåtet att ha sex med en kvinna mot hennes vilja. Så är
              det inte. Det är inte lagligt att ha sex med en person mot den
              personens vilja. Det låter bra, men det är förrädiskt mot brottsoffret.
              Eftersom sexuella kontakter i dag inte sker efter att man har
              slutit ett avtal eller kanske ens uttalat några ord kommer domstolarna
              att behöva utveckla en praxis för vad som är samtycke. Det innebär
              en grillning av offret i stället för gärningsmannen. Det är vad
              vi har sett i Storbritannien, och det var därför en enig sexualbrottskommitté
              avvisade samtyckeskravet.
            </seg>
            <seg xml:id="i-171aaff1576624be-0">
              Samtyckeskravet ändrar inte heller bevisfrågan. Ord kommer fortsatt
              att stå mot ord. Vi har också hört i debatten att samtyckeskravet,
              som Alice Åström säger, inte kommer att spela någon roll. Det
              kommer inte att innebära att fler döms för våldtäkt.
            </seg>
            <seg xml:id="i-099679e90503a2aa-0">
              Jag har blivit väldigt illa berörd. Jag fick mejl det kanske
              andra av er också fick för någon vecka sedan med bild på Stureplansprofilerna,
              foto, hemadress, och inte bara det. Det var knogjärn och knivar
              inklistrade i mejlet. Det var en uppmaning att ta lagen i egna
              händer och inte vänta på domstolens domslut.
            </seg>
            <seg xml:id="i-5ac928b0d90d9269-0">
              Jag ser det som mycket allvarligt. Vi lever trots allt i en rättsstat
              där vi i riksdagen stiftar lagarna, och det är domstolarna som
              dömer. Det är inte vi i riksdagen som dömer. Det är inte folket
              som ska döma. Det är domstolarna som dömer.
            </seg>
            <seg xml:id="i-b31ce1e03c409c43-0">
              Jag tycker att det är viktigt att vi här står upp för detta.
              Vi ska ha höga beviskrav. Står ord mot ord är det väldigt svårt
              att fälla någon om man inte har stödbevisning. Vi har slagit fast
              att principerna i en rättsstat är att det måste vara fastställt
              bortom rimligt tvivel innan man kan döma någon som skyldig. Hellre
              ska vi fria än fälla.
            </seg>
            <seg xml:id="i-95280d52cf85f817-0">
              Justitiekanslern har visat i sin rapport över felaktigt dömda
              att i 60 procent av fallen med de få men dock felaktigt dömda
              handlar det om människor som blivit dömda för sexualbrott. Jag
              vill inte och jag är övertygad om att ni i den här kammaren inte
              heller vill se fler oskyldigt dömda. Det ska vara färre oskyldigt
              dömda.
            </seg>
            <seg xml:id="i-647c23176d3d1325-0">
              Avslutningsvis, herr talman, vill jag säga: Låt inte våldtäktsoffrets
              klädsel, beteende eller tidigare sexualliv bli ännu mer centralt
              i våldtäktsdomstolarna! Det som behövs är en utvidgning av begreppet
              hjälplöst tillstånd. I dag måste man i praktiken vara medvetslös
              för att man som kvinna ska få ett extra skydd. Om Bodström hade
              lyssnat på Folkpartiet och Lagrådet hade vi haft en lag i dag
              som i betydligt högre utsträckning hade skyddat svenska kvinnor.
            </seg>
          </u>
          <note type="speaker" xml:id="i-855b386525d9ab2e-0">
            Anf. 75 ALICE ÅSTRÖM (v) replik:
          </note>
          <u who="alice_astrom_01eda6" next="cont" xml:id="i-a3f0fbd19099d88d-3">
            <seg xml:id="i-abc1f916ba30f936-0">
              Herr talman! Jag vill börja med att säga att jag givetvis instämmer
              i Cecilia Wigströms anförande när det gäller vikten av rättssäkerhet
              och att man inte tar lagen i egna händer. Det är våra domstolar
              som ska döma. Vi ska akta oss väldigt noga för att skapa ett system
              där vi frångår rättssäkerheten och där det snarare är gatans parlament
              som är den dömande makten.
            </seg>
            <seg xml:id="i-422f8695921ed3e3-0">
              Men i den här situationen har vi skyldighet att som lagstiftare
              se hur våra domstolar agerar, hur vår lagstiftning fungerar och
              då vidta de förändringar som behövs. Då blir ändå min fråga till
              Cecilia Wigström: Är det inte principiellt rätt att man faktiskt
              säger ja och inte nej som utgångspunkt i all lagstiftning?
            </seg>
          </u>
          <note xml:id="i-77e1963eeae4e43f-0">
            Anf. 76 CECILIA WIGSTRÖM i Göteborg (fp) replik:
          </note>
          <u who="alice_astrom_01eda6" prev="cont" xml:id="i-08d27d576ba85078-3">
            <seg xml:id="i-fb5021a5706d8774-0">
              Herr talman! Jag håller helt och hållet med Alice Åström om att
              vi som lagstiftande församling självklart har ett ansvar att se
              hur lagarna implementeras i domstolsväsendet. Hovrättens bedömning
              visar nu att lagen är tillräcklig vad gäller att skydda kvinnor
              som ångrar sig i en sexuell situation.
            </seg>
            <seg xml:id="i-38e829d8783ebc4c-0">
              Vi har dock också sett att lagen inte har varit tillfyllest när
              det gäller att skydda kvinnor som har varit i ett hjälplöst tillstånd.
              Domar i Högsta domstolen, till exempel Södertälje- och Tumbamålet,
              pekar på detta. Det gjorde att vi och Lagrådet ville ha en sänkt
              ribba för hjälplöst tillstånd. Däremot skulle samtyckeskrav inte
              hjälpa någon kvinna på något sätt.
            </seg>
          </u>
          <note type="speaker" xml:id="i-12085925c5284bf1-0">
            Anf. 77 ALICE ÅSTRÖM (v) replik:
          </note>
          <u who="alice_astrom_01eda6" next="cont" xml:id="i-a3f0fbd19099d88d-4">
            <seg xml:id="i-06f3f8e96889e496-0">
              Herr talman! Det är oerhört viktigt att se att förutom denna
              hovrättsdom och några andra fällande domar har vi också lika många
              domar där det inte blivit det här utfallet. Jag tror alltså inte
              att vi som lagstiftare ska fokusera för mycket på den senaste
              domen och utgå från att lagstiftningen fungerar, utan se det i
              ett mycket bredare perspektiv.
            </seg>
            <seg xml:id="i-6210d0846b39de2b-0">
              Där ser jag att just den normativa verkan är det som kan förändra
              i grunden. Men vi får återkomma till frågan. Det lär vi göra flera
              gånger.
            </seg>
          </u>
          <note xml:id="i-3302372bc5ef3f22-0">
            Anf. 78 CECILIA WIGSTRÖM i Göteborg (fp) replik:
          </note>
          <u who="alice_astrom_01eda6" prev="cont" xml:id="i-08d27d576ba85078-4">
            <seg xml:id="i-4c355d5bc9a25ea5-0">
              Herr talman! Jag tycker ändå att det blir väldigt tydligt i debatten
              att ett samtyckeskrav inte kommer att få fler våldtäktsmän dömda.
              Ord kommer fortfarande många gånger att stå mot ord, och då har
              inte domstolen tillräcklig bevisning för att fälla någon.
            </seg>
            <seg xml:id="i-5d1ab310fdfa6f12-0">
              Anledningen till att jag känner att ett samtyckeskrav absolut
              bör avvisas är hur det har varit i Storbritannien. Där har det
              blivit ett ökat fokus på offret i stället för på gärningsmannen.
              Man måste utveckla en praxis för vad ett samtycke är. Det blir
              mer fokus på kvinnan med frågor som: Hur uppträdde du? Hur betedde
              du dig? Vad hade du för kläder på dig?
            </seg>
          </u>
          <note type="speaker" xml:id="i-f8f98572a2fcd02a-0">
            Anf. 79 ESABELLE RESHDOUNI (mp) replik:
          </note>
          <u who="unknown" xml:id="i-a0e4657bfd45eb60-17">
            <seg xml:id="i-9efe9500fa7203c3-0">
              Herr talman! Cecilia Wigström är uppenbarligen emot en förändring
              som innebär samtyckeslagstiftning. Problemet i dag är att för
              få anmälningar går till prövning, och vi hävdar att det bästa
              sättet att få människor att förändra attityd är via lagstiftning.
            </seg>
            <seg xml:id="i-70c07e5fcd319c7b-0">
              Min fråga till Cecilia Wigström är: Hur tror du att man påverkar
              människors attityder? Hur tror du att man kan få människor att
              tänka om? Det handlar om att vi måste ändra synen på vad en våldtäkt
              är och inte bara gå i samma tankar som i dag, för då blir det
              ingen förändring.
            </seg>
            <seg xml:id="i-40574f905377d0c8-0">
              Anf. 80 CECILIA WIGSTRÖM i Göteborg (fp) replik:
            </seg>
            <seg xml:id="i-e2eec0d836294b5a-0">
              Herr talman! Jag tror framför allt att vi vuxna har ett ansvar
              att förändra attityder. Jag håller med Esabelle Reshdouni om att
              det är oroväckande med de attityder som finns bland vissa unga.
              Jag berättade här om radioprogrammet jag lyssnade på. Det ska
              vara självklart för ungdomar att man bestämmer över sin egen kropp.
              Ingen ska tvingas ha sex mot sin vilja. Man har rätt att säga
              nej.
            </seg>
            <seg xml:id="i-8b1558236c785844-0">
              Men jag tror inte på endast lagstiftning. Vi måste jobba på många
              andra sätt. Justitieministern redovisade en rad åtgärder från
              regeringen, och jag tror framför allt på fler vuxna som engagerar
              sig, en skola där lärare säger ifrån, där man har arbetsro, och
              där man markerar mot oacceptabla attityder. Det är väldigt viktigt.
            </seg>
            <seg xml:id="i-cff5475eb9e16e6b-0">
              Jag tycker också att det vore intressant att få ett svar från
              Miljöpartiet, eftersom du inte svarade i vårt tidigare replikskifte:
              Hur tänker du dig att samtycke ska visas av en kvinna?
            </seg>
          </u>
          <note type="speaker" xml:id="i-aaf4cf0797c731ad-0">
            Anf. 81 ESABELLE RESHDOUNI (mp) replik:
          </note>
          <u who="unknown" xml:id="i-a0e4657bfd45eb60-18">
            <seg xml:id="i-e1e6d015d287a8b8-0">
              Herr talman! Nu är det jag som ställer frågor.
            </seg>
            <seg xml:id="i-22d33d8b726cb4ad-0">
              Jag menar ändå att det är väldigt konstigt att vi i den här församlingen
              ska stifta lagar om vi ändå inte själva tror på lagstiftningens
              verkan. Det räcker inte med att tro att det beror på informationsproblem
              att människor uppför sig på ett visst sätt. Jag vill peka på lagstiftningen
              mot barnaga. Den har gett effekt, och jag undrar fortfarande vad
              Folkpartiet tycker att man ska göra.
            </seg>
            <seg xml:id="i-50670758c19192f4-0">
              Anf. 82 CECILIA WIGSTRÖM i Göteborg (fp) replik:
            </seg>
            <seg xml:id="i-6ffdb878f70ca092-0">
              Herr talman! Självklart har lagstiftning en roll att spela, och
              jag säger som jag har sagt tidigare: Jag tycker att vi har en
              bra lagstiftning i dag. Vår lagstiftning bygger på att båda parter
              måste samtycka till att ha sex. Miljöpartiet vilseleder när ni
              ger sken av att en kvinna som går ut på gatan bara är ett hett
              villebråd för vilken man som helst. Så är det inte. Det är förbjudet
              i lagen i dag att ha sex mot någons vilja.
            </seg>
          </u>
          <note type="speaker" xml:id="i-4c1027a9359da6d9-0">
            Anf. 83 LENA OLSSON (v) replik:
          </note>
          <u who="lena_olsson_bb92b4" next="cont" xml:id="i-15a91e9a528240e0-0">
            <seg xml:id="i-d632b24641e0097d-0">
              Herr talman! Vi känner till Cecilia Wigströms principiella inställning
              till samtycke. Däremot påkallar hon att man kan göra en massa
              åtgärder. Jag skulle vilja ställa frågan: Är du beredd att driva
              frågan om en obligatorisk utbildning kring sexualbrott för domare?
              Domare kan i dag frivilligt välja en sådan utbildning. Det innebär
              att en kvinna som har blivit våldtagen och kommer in i förhandlingen
              kan bli utsatt för en domare som har valt att avstå från utbildning.
            </seg>
            <seg xml:id="i-795c797bbb143842-0">
              Är du, Cecilia Wigström, beredd att stödja en obligatorisk utbildning?
            </seg>
          </u>
          <note xml:id="i-4edd0fffe3067f9b-0">
            Anf. 84 CECILIA WIGSTRÖM i Göteborg (fp) replik:
          </note>
          <u who="lena_olsson_bb92b4" prev="cont" xml:id="i-544a9e6aa063fd51-0">
            <seg xml:id="i-3fe7e78b182973ed-0">
              Herr talman! Ett klart besked är att jag inte är villig att stödja
              en obligatorisk utbildning för domare. Vi har en kompetent domarkår
              i Sverige. Domarna genomgår en lång obligatorisk utbildning innan
              de blir domare. Där ingår utbildning kring sexualbrottslagen.
            </seg>
            <seg xml:id="i-491800ad68fc2601-0">
              Men eftersom vi har en oberoende domarkår ska vi som politiker
              inte sitta som i Kina och styra domarna som parlamenten gör i
              många diktaturer. Jag vill inte göra annat än att erbjuda utbildning.
              Alliansen har gett ett uppdrag till Brottsoffermyndigheten att
              ta fram en utbildning för domare, åklagare och poliser i hur man
              bättre bemöter offer för sexualbrott.
            </seg>
            <seg xml:id="i-f0e01011ec292732-0">
              Det finns mycket mer att göra. Vi har en handlingsplan mot kvinnovåld
              på gång. Vi har satsat rejält på polisen. Vi gjorde den största
              satsningen på rättsväsendet förra året, och det är ett otroligt
              stöd för utsatta kvinnor.
            </seg>
          </u>
          <note type="speaker" xml:id="i-036eb889f6ea8c2c-0">
            Anf. 85 LENA OLSSON (v) replik:
          </note>
          <u who="lena_olsson_bb92b4" next="cont" xml:id="i-15a91e9a528240e0-1">
            <seg xml:id="i-0a50d3f857a5dafc-0">
              Herr talman! Men vi ställer ju faktiskt dessa krav på polisen.
              På polis och åklagare ställer vi kravet att de ska ha utbildning
              inom det här området. Vore det då inte principiellt viktigt att
              se till att de kvinnor som står i rättssalen inte blir utsatta
              för de domare som avstått från utbildning? Vi har en åldrande
              domarkår som hade en helt annan lagstiftning med sig när de började
              jobba. Det är en annan sak med de nya.
            </seg>
          </u>
          <note xml:id="i-97bcfd09a9e5040c-0">
            Anf. 86 CECILIA WIGSTRÖM i Göteborg (fp) replik:
          </note>
          <u who="lena_olsson_bb92b4" prev="cont" xml:id="i-544a9e6aa063fd51-1">
            <seg xml:id="i-7827609c7586dad3-0">
              Herr talman! Det finns rötägg inom alla organisationer. Det är
              självklart. Jag vill ändå slå fast att vi har en väldigt kompetent
              domarkår. Obligatorisk utbildning finns möjligen för poliser och
              åklagare, men det är en väsentlig skillnad mellan dessa och domstolarna.
              Domare och domstolar ska vara oberoende och självständiga. Vi
              har en maktdelning som innebär att vi stiftar lagar och de dömer.
            </seg>
            <seg xml:id="i-8bb7d97aa835e02b-0">
              Det är dock viktigt att vi försöker underlätta för domare att
              hålla sig uppdaterade med omvärldens förändringar genom att erbjuda
              utbildningar.
            </seg>
          </u>
          <note type="speaker" xml:id="i-293d5666f3eaef62-0">
            Anf. 87 INGER DAVIDSON (kd):
          </note>
          <u who="inger_davidson_3ab678" xml:id="i-5232e5752d9f368b-2">
            <seg xml:id="i-da8c1cfed81bc1b8-0">
              Herr talman! Inte minst efter den senaste tidens händelser finns
              det anledning att föra denna debatt.
            </seg>
            <seg xml:id="i-5d501ebe306b0c07-0">
              Jag tycker att det finns all anledning att fråga sig och fundera
              över vad som har lett fram till att unga män anser sig kunna utnyttja
              en tjej sexuellt som om hon vore vilken sak som helst. Var har
              de fått den kvinnosyn ifrån som de ger uttryck för i de referat
              som kommit från rättegångarna? Vad har fått den våldtagna tjejen
              att tro att hon förväntas ställa upp på vilka sexuella handlingar
              som helst, eftersom hon är kär i en av killarna? Hon uttryckte
              det ungefär så.
            </seg>
            <seg xml:id="i-403b49168f58b52c-0">
              Det finns ingen enkel förklaring det är självklart. Men det är
              inte så långsökt att se ett samband till exempel med de porr-
              och våldsfilmer som många unga är storkonsumenter av, där kvinno-
              och mansidealen ger en förvrängd bild av verkligheten. En av de
              nu dömda männen hänvisar själv till hur det går till i porrfilmer
              i ett väldigt spydigt svar till kvinnans advokat under rättegången.
            </seg>
            <seg xml:id="i-93178fac23026782-0">
              Handlingar börjar ofta med ord. Ordets makt över tanken är stor,
              och på senare år har språkbruket, inte minst i våra skolor men
              också i medierna, förråats på ett sätt som jag inte kunde föreställa
              mig när jag slutade som lärare för 20 år sedan. Att bli kallad
              hora är vardagsmat för både tjejer och många kvinnliga lärare
              i en del skolor, så vanligt att de flesta tjejer rycker på axlarna
              och många lärare inte orkar reagera längre. På idrottsläktarna
              är kvinnliga könsord det mest nedsättande uttryck man kan ta till,
              och det står pappor och skriker intill sina söner. Det är klart
              att de tar intryck av de orden.
            </seg>
            <seg xml:id="i-718c4e49e55c9aea-0">
              Nu har de två unga männen i det uppmärksammade rättsfallet dömts
              för våldtäkt. Rättssamhället har sett till att de får ta ansvar
              för sina handlingar och de våldsamma kränkningar som de har utsatt
              sitt offer för. Men är inte alla de här ungdomarna produkter av
              det samhällsklimat som vi alla är medskyldiga till?
            </seg>
            <seg xml:id="i-d834ade4d21906d4-0">
              Visst behöver lagen skärpas. Det har jag och Kristdemokraterna
              krävt och kommer att kräva i dag också, men det räcker inte. Det
              behövs också en mer djupgående diskussion om etik och moral i
              hela samhället. Skolans sexualundervisning måste inriktas mer
              på relationer än på teknik. Unga män ska lära sig att ett nej
              till sex är ett nej och alltid måste respekteras, oavsett omständigheter.
              Alkoholens och drogernas roll måste också uppmärksammas mer. Fler
              manliga förebilder behövs. Uppropet i en kvällstidning häromkvällen
              tycker jag är ett väldigt gott tecken. Det kanske kan leda till
              ändrad jargong och attityd, för tyvärr finns jargongen och attityden
              i hela samhället, också inom rättsväsendet.
            </seg>
            <seg xml:id="i-4f4da15228c41bff-0">
              Det gäller att börja hos sig själv. Vi måste hjälpas åt varenda
              en för att få ett mjukare samhälle. Om den råa och respektlösa
              människosynen tillåts sprida sig ännu mer blir samhället bara
              otryggare i takt med att kylan breder ut sig.
            </seg>
            <seg xml:id="i-a5b5cfbd08837045-0">
              Nu diskuterar vi sexualbrottslagen, hur vi kan skärpa den och
              täppa till de luckor som jag och många med mig anser finns. Då
              handlar det om hjälplöst tillstånd. Jag ska inte gå in på det.
              Det har så många andra talare gjort. Men det rekvisitet måste
              skärpas, och där verkar det finnas en ganska stor enighet.
            </seg>
            <seg xml:id="i-8ea8256eaefbd26c-0">
              Tyvärr lyckades inte Thomas Bodström ändra just den delen, och
              det kan jag bara beklaga. Det tog faktiskt sju år, så det var
              ingen kort tid, och debatten fördes i alla sammanhang, både här
              i riksdagen och bland många debattörer som ville ha den förändringen
              redan då. Den här fördröjningen har faktiskt lett till att kvinnor
              har varit väldigt utsatta. Vi har Jordbrofallet som ett varnande
              exempel, men det finns fler, där en ensam tjej på rymmen tillsammans
              med tre män inte gjorde så stort motstånd som hon förväntades
              göra, och därför kunde bara två av männen dömas. Det är viktigt
              att vi ändrar den delen.
            </seg>
            <seg xml:id="i-fe4c3796180c99cb-0">
              När det gäller frågan om samtycke finns det stöd för en lagändring
              på högsta nivå. Europadomstolen krävde redan 2003 att varje land
              inom EU ska kriminalisera och effektivt lagföra varje sexuell
              handling mot någon som inte samtycker till den. Så står det.
            </seg>
            <seg xml:id="i-4aa7da2be0276b0b-0">
              Lagstiftningsarbete är en utdragen process. Därför måste vi börja
              med det här nu. Vi ska självklart utreda den här delen, som flera
              har varit inne på. Jag hoppas för min del att det ska kunna leda
              till att vi får en förändring också på det här området, därför
              att jag tror, som flera också har varit inne på, att det har en
              normativ effekt. Vi ska när vi har sexualundervisning i skolan
              kunna säga att det inte finns någon tvekan. Det är samtyckesregeln
              som gäller och ingenting annat.
            </seg>
            <seg xml:id="i-4ccf33267c4571e8-0">
              Tillsammans tror jag jag hoppas i alla fall det att skärpt lagstiftning
              och förändrade attityder kan leda till att färre kvinnor i framtiden
              behöver utsättas för sexuella övergrepp och att de som ändå drabbas
              får upprättelse genom att de som har begått övergreppen döms för
              det.
            </seg>
          </u>
          <note type="speaker" xml:id="i-4457c31b4452d9fc-0">
            Anf. 88 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-8">
            <seg xml:id="i-a34771f4940cafa4-0">
              Herr talman! Vissa historieförfalskningar måste korrigeras. Det
              var inte så att vi satt i sju år med detta. Utredningen kom 2001
              och gick ut på remiss varvid remissinstanserna kunde konstatera
              att den inte höll för lagstiftning, varvid vi fick göra hela arbetet
              själva på departementet. Vi kom fram med förslag 2003 och 2004.
              De gick ut på ny remiss. Sedan kom lagstiftningsarbetet i riksdagen.
              Så gick det till, Inger Davidson. Det borde du känna till.
            </seg>
            <seg xml:id="i-36a59fc1740ea05a-0">
              Då kom det också frågor, eftersom det var 75 större eller mindre
              förändringar, bland annat hjälplöst tillstånd. Vi var helt överens
              med v och mp liksom med Johan Pehrson från Folkpartiet som ursäktade
              sig lite och sade: Vi stöder det här, men det kommer också att
              vara så att vi måste motionera. Men vi vill ju inte försena detta.
              Vi vill inte tillsätta nya utredningar.
            </seg>
            <seg xml:id="i-5303c2bef4605332-0">
              Det var det som var bakgrunden till att vi genomförde den största
              lagstiftningsförändringen någonsin till skydd för kvinnor och
              barn. Jag förstår att det retar upp borgerliga ledamöter, men
              ni var faktiskt med på det, så ni kan ta åt er äran också.
            </seg>
          </u>
          <note type="speaker" xml:id="i-169bc75f11936ae2-0">
            Anf. 89 INGER DAVIDSON (kd) replik:
          </note>
          <u who="inger_davidson_3ab678" xml:id="i-5232e5752d9f368b-3">
            <seg xml:id="i-869ad2258ee25bd8-0">
              Herr talman! Thomas Bodström kan inte komma ifrån att det här
              var en otroligt lång och utdragen process från det att Sexualbrottskommittén
              tillsattes och kom med sitt förslag. Sedan kan man skylla på att
              det inte var så bra och att departementet fick göra om det och
              så vidare. Det är möjligt att det ligger någonting i det. Men
              det var en otroligt utdragen process, och det tillsattes inte
              någon ny utredning omedelbart efteråt, trots att alla de nya förslagen
              hade kommit till.
            </seg>
            <seg xml:id="i-cbe34832fb940aa5-0">
              Om man nu tyckte att det låg någonting i dem behövde det faktiskt
              inte vara en så långdragen process att tillsätta en ny utredning
              och säga: Nu tycker jag att detta har kommit en bit på väg, men
              eftersom de här frågorna också har kommit upp och så många, inklusive
              Lagrådet, vill ha en förändring när det gäller hjälplöst tillstånd
              ser vi över det snabbt. Man kunde ha gjort det i särskild ordning,
              inte sett över hela lagen utan gjort det i särskild ordning. Jag
              tycker att Thomas Bodström har ansvar för att det inte gjordes.
            </seg>
          </u>
          <note type="speaker" xml:id="i-2aeae345591a9e72-0">
            Anf. 90 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-d5a1e358d4df9510-9">
            <seg xml:id="i-ad163ea13560bdb2-0">
              Herr talman! Om vi hade påbörjat en utredning omedelbart hade
              vi kommit i den situationen att den utredningen hade blivit klar
              innan det fanns tillräckliga fall att utreda. Då hade vi kommit
              i den otroliga situationen att ytterligare en utredning hade behövt
              tillsättas för att vara av något värde. Det hade inte varit särskilt
              lyckosamt.
            </seg>
            <seg xml:id="i-cfa9da481f472605-0">
              När det gäller hjälplöst tillstånd tycker jag att man kanske
              ändå bör ha en viss respekt för riksåklagaren och inte minst det
              som har framförts från åklagarhåll om att detta inte ger fler
              fällande domar. När vi nu hör det från olika håll är det väl bättre
              att vi genomför förändringar som leder till fler fällande domar
              än en som bara ska ha symbolvärde.
            </seg>
          </u>
          <note type="speaker" xml:id="i-5317ccfef117a201-0">
            Anf. 91 INGER DAVIDSON (kd) replik:
          </note>
          <u who="inger_davidson_3ab678" xml:id="i-5232e5752d9f368b-4">
            <seg xml:id="i-87df9a7fb5484bd1-0">
              Herr talman! Men detta är ju struntsnack. I den dom som jag hänvisade
              till, som brukar kallas Jordbrofallet, hänvisar domstolen till
              att eftersom inte lagstiftarna utvidgade lagen så att den också
              omfattade en särskilt utsatt situation kan vi inte döma de här
              männen. Så står det i domslutet. Då kan man inte säga att vi har
              gjort allt vad vi har kunnat för att se till att kvinnor skyddas
              i tillräcklig omfattning.
            </seg>
            <seg xml:id="i-b785b1562847a685-0">
              Men nu går vi vidare, och det är bra. Det måste gå fort, Beatrice
              Ask, vill jag bara säga.
            </seg>
          </u>
          <note type="speaker" xml:id="i-cd05b962ec9af169-0">
            Anf. 92 HILLEVI LARSSON (s):
          </note>
          <u who="hillevi_larsson_896639" xml:id="i-b9dbb1814a7902b6-0">
            <seg xml:id="i-f27c91c3f85c9aea-0">
              Herr talman! Det talas väldigt mycket om ungdomars värderingar.
              Där tror jag att det är väldigt farligt att isolera ungdomar som
              en grupp i samhället och säga att ungdomarna har de här värderingarna
              och att vi som vuxna, vi som vet bättre, ska berätta för ungdomarna
              vad de ska tycka.
            </seg>
            <seg xml:id="i-5a07ca91d4f8eb8b-0">
              Barn och ungdomar får ju sina värderingar någonstans ifrån. De
              får värderingarna från vuxna, och de får dem från det samhälle
              de växer upp i. Ända från det man är liten får man hela tiden
              värderingar som man naturligtvis påverkas av. Jag tror att det
              är väldigt viktigt att man även riktar kritik mot vuxenvärlden.
              Vi har faktiskt inte gjort tillräckligt.
            </seg>
            <seg xml:id="i-7af3ee9f69d407b1-0">
              Vi kan inte heller komma ifrån, oavsett hur välutbildade domarna
              är och hur bra rättsväsendet är, att värderingar och attityder
              finns även där. Det är faktiskt människor som finns i rättsväsendet.
              Det kan också vara en förklaring till de skillnader vi har kunnat
              se. Det finns ju forskning nu som visar att det kan vara helt
              avgörande var man bor och var övergreppet har skett, beroende
              på vilken domstol man kommer till, vilka människor som finns och
              verkar där. Det gäller naturligtvis inte bara domare utan även
              åklagare, poliser och hela rättsväsendet.
            </seg>
            <seg xml:id="i-16a9d339adfefd05-0">
              Vi kan naturligtvis inte lagstifta om värderingar. Däremot får
              vi göra vad vi kan för att förbättra värderingarna, attityderna
              och bemötandet av brottsoffren. Jag tycker när det gäller domarna
              att det faktiskt vore lämpligt om i alla fall de domare som dömer
              i de här fallen, kanske inte nödvändigtvis domare som dömer i
              andra fall, ändå har någon form av utbildning. Det kommer inte
              att lösa alla problem. Det är ändå en människa som i grunden har
              med sig värderingar, som kan ha verkat under en tid när lagarna
              såg annorlunda ut. Det finns eldsjälar, och det finns sådana som,
              tyvärr, kunde anstränga sig lite mer. Vi kan ändå på det sättet
              verka i rätt riktning.
            </seg>
            <seg xml:id="i-3623589e92f177fa-0">
              Attityderna är tyvärr helt avgörande i många domar. De som försvarar
              de misstänkta gärningsmännen har förstått det. Tyvärr går en del
              av arbetet ut på att skandalisera offret. Man har sett att det
              sänker offrets trovärdighet. Det är svårt att bevisa i de här
              fallen. Där finns de faktiska bevisen, men det är också en trovärdighetsfråga.
            </seg>
            <seg xml:id="i-76a9914f2a0f3056-0">
              Det som hände i Malmö, där jag kommer från, är skrämmande. Det
              var en plastikkirurg som begick övergrepp på en nedsövd flicka.
              Hon skulle genomgå en plastikoperation. Flickan hängdes ut i medierna.
              Det påstods att hon hade varit utvikningsbrud och att hon till
              och med varit prostituerad. Hon hade haft sex på kliniken med
              plastikkirurgens son. Allt detta gjorde gärningsmännen och deras
              försvarare för att hänga ut henne. Det är bara ett av många exempel.
              Detta gick tack och lov inte vägen den här gången. Det fanns för
              övrigt inget som helst belägg för anklagelserna mot henne.
            </seg>
            <seg xml:id="i-249e59e52af64fcc-0">
              Även om det hade varit så är det viktigt att också en flicka
              som har den bakgrunden ska bli trodd. Det finns en gammal syn
              som tyvärr är levande, nämligen att det bara är fina flickor som
              kan våldtas och de andra flickorna får man göra vad man vill med.
              Det är tyvärr lite den synen som ibland genomsyrar en del ungdomars
              värderingar. Ungdomar är ofta väldigt ärliga och säger vad de
              tycker, men värderingarna genomsyrar hela samhället. Vi som lagstiftare
              kan inte bortse från detta. Därför räcker det inte med bra lagar
              utan vi måste också se till att tillämpningen av lagarna blir
              bättre. Självklart ska vi i de fall det går flytta fram positionerna
              även när det gäller lagstiftningen i sig.
            </seg>
            <seg xml:id="i-19d684b851c3c254-0">
              Det var det som skedde med den nya sexualbrottslagstiftningen.
              Det skedde förändringar på ett sjuttiotal punkter. Det var många
              viktiga steg framåt där riksdagen var enig. Men det är naivt att
              tro att man kan göra allt på en gång. Man får ta det stegvis,
              men det viktiga är att vi rör oss framåt i rätt riktning.
            </seg>
            <seg xml:id="i-e70241a4b766d0ae-0">
              Det här handlar om tillämpningen, nämligen värderingsarbete från
              det att barnen är små, i skolan. Det handlar om utbildning för
              domare, och det handlar om en debatt i samhället där dessa frågor
              lyfts upp. Problemet anser jag är mörkertalet. I fall av överfallsvåldtäkt
              på en tjej som går ensam har många lättare för att anmäla. Det
              blir ingen diskussion. Man ska inte bli överfallen när man går
              ute. Däremot om man känner gärningsmannen, eller gärningsmännen,
              om man har följt med dem hem, om man har druckit, om man har sänt
              ut så kallade signaler, då börjar skuldbeläggandet av kvinnan.
            </seg>
            <seg xml:id="i-506968e011f5f721-0">
              Några tjejer i Helsingfors som ibland festar vid Stureplan har
              kommenterat att de nu vågar anmäla om något sådant händer. Det
              är många som inte vågar anmäla, just för att de är rädda för att
              inte bli trodda och för att bli skandaliserade. Det är ett stort
              rättssäkerhetsproblem. Det sker trots allt en hel del, men vi
              måste som lagstiftare se att det inte bara handlar om lagarna
              i sig utan också om tillämpningen. Där har vi också ett ansvar.
            </seg>
          </u>
          <note xml:id="i-97782b270122872e-0">
            I detta anförande instämde Maryam Yazdanfar (s).
          </note>
          <note type="speaker" xml:id="i-a0b665543ae5d195-0">
            Anf. 93 INGE GARSTEDT (m) replik:
          </note>
          <u who="inge_garstedt_49a74a" xml:id="i-c85f7f7dbf393d6f-0">
            <seg xml:id="i-32802262f26707c3-0">
              Fru talman! Jag undrar om Hillevi Larsson anser att den socialdemokratiska
              politiken som har varit förhärskande i vårt land under lång tid
              har någon grund till de värderingar som ungdomar har i dag när
              de kallar varandra för både det ena och det andra i till exempel
              skolorna.
            </seg>
          </u>
          <note type="speaker" xml:id="i-97523e048850a715-0">
            Anf. 94 HILLEVI LARSSON (s) replik:
          </note>
          <u who="hillevi_larsson_896639" xml:id="i-b9dbb1814a7902b6-1">
            <seg xml:id="i-3028d3c816037ed8-0">
              Fru talman! Jag kan inte se att vi har kommit med någon lagstiftning
              i den riktningen eller att vi på något sätt skulle ha uttalat
              oss i den riktningen.
            </seg>
            <seg xml:id="i-5b5ea56d90b8a294-0">
              Självklart kan det alltid göras mer. Jag tycker att vi har gjort
              mycket, men vi måste alltid vara självkritiska och göra mer. Det
              gäller oss alla över partigränserna.
            </seg>
          </u>
          <note type="speaker" xml:id="i-aabbe0eb58f681ea-0">
            Anf. 95 INGE GARSTEDT (m) replik:
          </note>
          <u who="inge_garstedt_49a74a" xml:id="i-c85f7f7dbf393d6f-1">
            <seg xml:id="i-d71a6315429af710-0">
              Fru talman! Hillevi Larsson menar att den socialdemokratiska
              politiken inte alls har påverkat samhällets värderingar och barns
              och ungdomars värderingar i frågorna?
            </seg>
          </u>
          <note type="speaker" xml:id="i-6e044dc1135ed67a-0">
            Anf. 96 HILLEVI LARSSON (s) replik:
          </note>
          <u who="hillevi_larsson_896639" xml:id="i-b9dbb1814a7902b6-2">
            <seg xml:id="i-37266d2151342156-0">
              Fru talman! Jag tror tvärtom att bland annat det vi gjorde häromåret,
              där Thomas Bodström modigt gjorde verkliga framsteg på många punkter,
              har en normativ effekt. Om lagstiftaren tydligt säger att detta
              inte är acceptabelt tror jag också att det påverkar människor.
              Det gör domarna i sig också. Men det gäller även vad vi lagstiftar,
              gör och säger. Till exempel lagen om barnaga har påverkat värderingarna.
            </seg>
          </u>
          <note type="speaker" xml:id="i-518822853b9864b8-0">
            Anf. 97 ANTI AVSAN (m) replik:
          </note>
          <u who="anti_avsan_5d499f" xml:id="i-0e160ed3dc5ca896-2">
            <seg xml:id="i-852f03a937a44c06-0">
              Fru talman! Hillevi Larsson berör frågan om domares utbildning
              och en hel del annat också. Vad som är viktigt att komma ihåg
              i den diskussionen är att domstolar prövar enskilda fall. Vi har
              ett beviskrav som heter ställt utom rimligt tvivel eller styrkt.
              Om bevisningen inte räcker till kan man aldrig ersätta det gapet
              upp till beviskravet med utbildning.
            </seg>
            <seg xml:id="i-1a9d514da17998ae-0">
              Om man tror detta tror man fel. Det är möjligen så att det är
              syftet med alla propåer som finns om obligatorisk utbildning för
              domare och annat just att beviskravet ska fyllas på ett annat
              sätt med andra medel. Jag vill bestämt säga att det inte är möjligt
              om vi ska ha något som kallas rättssäkerhet i det här landet.
              Om man diskuterar från den utgångspunkten har man blandat ihop
              korten.
            </seg>
          </u>
          <note type="speaker" xml:id="i-3a56dc5f51939808-0">
            Anf. 98 HILLEVI LARSSON (s) replik:
          </note>
          <u who="hillevi_larsson_896639" xml:id="i-b9dbb1814a7902b6-3">
            <seg xml:id="i-4158ce0a204838ae-0">
              Fru talman! Problemet är att i många fall finns det bevis. Det
              har funnits allvarliga skador på kvinnornas kroppar. Det gäller
              till och med minderåriga flickor. Ändå har man inte fällt där
              det finns tydliga vittnesmål, bevis och så vidare. Sedan är det
              ytterst en tolkning och en värdering.
            </seg>
            <seg xml:id="i-e219ba82329000dd-0">
              Det senaste Stureplansfallet visar att det kan bli olika resultat.
              Även om det tillkom lite i bevisning i hovrätten fanns en större
              del av bevisningen redan i tingsrätten. Det handlar uppenbarligen
              mycket om värderingar.
            </seg>
            <seg xml:id="i-1606f8ecb5490a4c-0">
              Det är också en fråga om huruvida kränkande frågor släpps fram.
              Många domstolar har tyvärr släppt fram sådana frågor till offren.
              Jag vet inte om det kan räknas som otillåtet, men det kan vara
              en fråga om man väntar sig att få dricka te om man följer med
              två män hem. Det är ett kränkande exempel.
            </seg>
          </u>
          <note type="speaker" xml:id="i-1e9a7ac3c4b28e9a-0">
            Anf. 99 ANTI AVSAN (m) replik:
          </note>
          <u who="anti_avsan_5d499f" xml:id="i-0e160ed3dc5ca896-3">
            <seg xml:id="i-8fa5d9af89e59e32-0">
              Fru talman! Självklart sker det en prövning. Men det är en bevisprövning
              som sker, inte något allmänt psykologiserande. Om man har kunskap
              är det inte säkert att just den kunskapen är tillämplig på det
              fallet. Därför menar jag att den typen av utbildning rent generellt
              inte är lösningen.
            </seg>
            <seg xml:id="i-2888c18005d546e2-0">
              Hillevi Larsson drar slutsatser utifrån de olika domar som meddelas
              bland sexualbrottmål. Då riskerar man att missa det som var avgörande,
              och det tror jag att Hillevi Larsson har gjort i det här fallet.
            </seg>
          </u>
          <note type="speaker" xml:id="i-593f3a8d4933dbb5-0">
            Anf. 100 HILLEVI LARSSON (s) replik:
          </note>
          <u who="hillevi_larsson_896639" xml:id="i-b9dbb1814a7902b6-4">
            <seg xml:id="i-6c6f917422198c5c-0">
              Fru talman! Just Stureplansmålet är egentligen ganska glasklart.
              Där var ju massiv bevisning. Sedan är dessa fall självklart svåra
              eftersom det av naturliga skäl saknas vittnen. Det blir ord som
              står mot ord. Men när det finns tung bevisning tycker jag att
              det är viktigt att kvinnorna ska våga anmäla. Det finns ett enormt
              stort mörkertal.
            </seg>
            <seg xml:id="i-a9dea31b088626b4-0">
              Vi ska inte ha som inriktning att döma över lag, men i de fall
              där det finns tung bevisning ska man kunna döma.
            </seg>
          </u>
          <note type="speaker" xml:id="i-a9203927fbdee338-0">
            Anf. 101 JOHAN LINANDER (c) replik:
          </note>
          <u who="johan_linander_51610c" xml:id="i-4d163065be737aa6-8">
            <seg xml:id="i-7759825abf3e7fc1-0">
              Fru talman! Hillevi Larsson är som vanligt bra på att beskriva
              vilka problem som finns i samhället, men samtidigt är förslagen
              till lösning få.
            </seg>
            <seg xml:id="i-40ee1b778cbaef3a-0">
              Självklart ska domare som dömer i sexualbrottmål ha tillräcklig
              kunskap. Frågan är vem som ska bedöma om en domare som har fått
              ett mål tilldelat sig har tillräcklig kunskap. Där är vi inne
              på en farlig väg. Glöm inte bort att domare är oavsättliga. Eller
              vill Hillevi Larsson ändra på det?
            </seg>
          </u>
          <note type="speaker" xml:id="i-6b1cab03e173da1e-0">
            Anf. 102 HILLEVI LARSSON (s) replik:
          </note>
          <u who="hillevi_larsson_896639" xml:id="i-b9dbb1814a7902b6-5">
            <seg xml:id="i-a5942f93b67edec1-0">
              Fru talman! Att de är oavsättliga gör det väl ännu viktigare
              att se till att de har rätt kompetens. Det är märkligt att man
              just i de här fallen säger att domarna inte behöver ha rätt kompetens.
              Jag tycker att det är extra viktigt här.
            </seg>
            <seg xml:id="i-386f7e58585dfbab-0">
              Man har genom forskning kunnat se att för vissa kvinnor till
              exempel gifta kvinnor som inte har haft många partner, som inte
              hade kort kjol och så vidare är det betydligt lättare att bli
              trodd, självklart även med stöd av bevisning, medan trovärdigheten
              minskar om man har kunnat skandalisera någon. Detta är alltså
              värderingar och attityder, och det kan man inte bortse från.
            </seg>
            <seg xml:id="i-49242828821b023f-0">
              När det gäller vad man ska göra åt det här har jag nämnt några
              saker. Men jag tror att man också till exempel måste ändra regeln
              när det gäller ålder där har det faktiskt brustit flickor under
              15 år som har blivit våldtagna av äldre män, alltså inte bara
              män som har varit ett eller två år äldre utan betydligt äldre
              män. Det är en sak som vi måste göra något åt, som exempel.
            </seg>
          </u>
          <note type="speaker" xml:id="i-db38252a774b0828-0">
            Anf. 103 JOHAN LINANDER (c) replik:
          </note>
          <u who="johan_linander_51610c" xml:id="i-4d163065be737aa6-9">
            <seg xml:id="i-7baf892b51a9db91-0">
              Fru talman! För att inget tvivel ska råda ska domare självklart
              ha rätt kompetens. Det är väl ingen som tycker något annat. Man
              ska också komma ihåg att den domare som väljer att inte gå en
              utbildning kommer att fortsätta att vara domare i alla fall.
            </seg>
            <seg xml:id="i-19a9a409500c855f-0">
              Jag skulle vilja ställa ytterligare en fråga till Hillevi Larsson
              gällande samtyckeskravet. Du har inte tagit upp det under ditt
              anförande, men jag skulle vilja ha ett kort svar på huruvida du
              tycker att samtyckeskrav borde införas i sexualbrottslagstiftningen
              eller inte.
            </seg>
          </u>
          <note type="speaker" xml:id="i-3c1d7ad4ed4c6a60-0">
            Anf. 104 HILLEVI LARSSON (s) replik:
          </note>
          <u who="hillevi_larsson_896639" xml:id="i-b9dbb1814a7902b6-6">
            <seg xml:id="i-f630e1b36ea35078-0">
              Fru talman! Nej, det tycker jag inte. Och det är många som väldigt
              väl har förklarat varför. Här handlar det också om attityder och
              värderingar. Om man följer med någon hem, har man då samtyckt?
              Man kanske till och med har inlett ett samlag och sedan ångrar
              sig. Då har man ju samtyckt. Jag är rädd för att det här kommer
              att göra kvinnans situation ännu svårare.
            </seg>
            <seg xml:id="i-0adad267a196ddd2-0">
              Däremot ansluter jag mig gärna till min partikollega Maryam Yazdanfars
              förslag om grov oaktsam våldtäkt, att om gärningsmannen borde
              ha förstått att kvinnan inte ville ska han dömas.
            </seg>
          </u>
          <note type="speaker" xml:id="i-89d7ce9e386d1c1e-0">
            Anf. 105 ANNA KÖNIG JERLMYR (m):
          </note>
          <u who="anna_konig_jerlmyr_fc5094" xml:id="i-4d5022d811f261be-0">
            <seg xml:id="i-fc4f1c90ef4ea42d-0">
              Fru talman! I dag står jag i den här talarstolen och är väldigt
              glad och tacksam. Det är jag med anledning av att jag för ungefär
              ett år sedan stod här och efterlyste att våldtäkter skulle komma
              högre upp på den politiska dagordningen. I dag kan jag konstatera
              att våldtäktsfrågan är en av de politiska frågor som har fått
              mest uppmärksamhet under det här året.
            </seg>
            <seg xml:id="i-c34c180fcc281cf0-0">
              Men tyvärr har de som bidragit till att frågan har uppmärksammats
              fått betala ett väldigt högt pris, till exempel den kvinna, 20
              år, som fick över 40 olika skador på kroppen eller den kvinna
              som för tjugonde gången blev våldtagen av sin sambo. Bakom varje
              anmälan, brott och åtal finns en stor tragedi, och det är viktigt
              att vi inte glömmer det.
            </seg>
            <seg xml:id="i-4b5a8a12bc75cd97-0">
              Fru talman! Den stora utmaningen handlar inte om att förändra
              lagtexten. Jag håller med om att den nuvarande lagstiftningen
              behöver ses över. Jag är också glad att justitieministern har
              initierat en översyn av lagen.
            </seg>
            <seg xml:id="i-fbc250f0c68304ad-0">
              Den stora utmaningen, och det vet ni som sitter i den här salen,
              är att förändra normer, attityder och värderingar. Det är först
              då som vi kan förebygga att fler våldtäkter begås.
            </seg>
            <seg xml:id="i-f78d1192ef368bb6-0">
              Visst kan vi tala om fler poliser ute på gator och torg och om
              skärpta lagar. Men det viktiga är att vår roll som opinionsbildare
              som mammor, pappor, syskon och vänner talar om för våra unga killar
              att en full tjej nödvändigtvis inte är en billig tjej och att
              det är mer macho att avbryta en gruppvåldtäkt än att titta på.
            </seg>
            <seg xml:id="i-dbbc11fe58c9b516-0">
              Vad kan vi då göra, fru talman? Det är inte så att lagstiftningen
              inte alls är viktig. Jag tror att en översyn av lagen är viktig.
              En skärpning av lagstiftningen kan också innebära ett viktigt
              symbolvärde, vad som är rätt och fel, för samhället.
            </seg>
            <seg xml:id="i-1aaff23d43602462-0">
              En sak som har debatterats mycket under den senaste tiden är
              kravet på samtycke. Jag upplever att frågetecknen är lite för
              många, framför allt eftersom det i efterhand är svårt att bevisa
              om samtycke förevarit eller inte. Däremot har jag stor respekt
              för de argument som till exempel Alice Åström har anfört här i
              talarstolen i dag.
            </seg>
            <seg xml:id="i-ea9945ff562ae3ac-0">
              Jag förordar i stället en översyn av möjligheten att införa grov
              oaktsamhet i sexuallagstiftningen. Det har införts i Norge. Det
              innebär att man inte kan skylla ifrån sig med att kvinnan var
              med på det hela. Vad jag har förstått av erfarenheterna är det
              inte så många fall som har anmälts under den här rubriceringen
              eller ens lett till åtal, så det finns anledning att ifrågasätta
              om det här ger resultat. Men man kan i alla fall se över möjligheten.
            </seg>
            <seg xml:id="i-2aed2f9098c7ad5c-0">
              Fru talman! Jag skulle vilja lista en rad åtgärder som jag är
              övertygad om kommer att ge effekt och som inte innebär en skärpning
              av sexuallagstiftningen. En är ökad forskning om våldtäktsbrott.
            </seg>
            <seg xml:id="i-ef21df45535d3e0d-0">
              I dag finns det massor av forskning kring statistik och siffror,
              men vi saknar fortfarande information om vilka faktorer som ligger
              bakom våldtäkter och sexualbrott. Handlar det om normer, om makt,
              om förövare som själva blivit utsatta när de var små, om frustration
              eller psykisk sjukdom? Allt det här måste vi få svar på. Och är
              det ett önskemål som jag skulle vilja skicka med justitieministern
              i dag så är det att det ska satsas på forskning om sexualbrott.
            </seg>
            <seg xml:id="i-bb623f886bc129f2-0">
              Vi vet att vuxna sexualförövare ofta begår sexuella övergrepp
              som unga. Därför är det av stor vikt att de unga som i dag döms
              genomgår behandling. De kan placeras ut på Statens institutionsstyrelses
              behandlingshem. Trots komplexiteten i behandlingen och den mycket
              svåra målgruppen har ingen av dem som behandlats återfallit i
              brott. Men problemet är att längden på de utdömda LSU-påföljderna,
              som givetvis är i enlighet med straffskalan, inte alls behöver
              motsvara den behandlingstid som behövs på två år.
            </seg>
            <seg xml:id="i-82ebfdc5df198c10-0">
              Forskning visar också att de som påbörjar behandling men sedan
              avbryter den är farligare än de var innan behandlingen inleddes.
              Därför bör det finnas en möjlighet för socialtjänsten att ansöka
              om att pojkarna blir fortsatt omhändertagna enligt LVU. Den möjligheten
              finns men har bara använts vid ett fåtal tillfällen, för problemet
              är att då börjar det kosta pengar för kommunerna. Här har regeringen
              en viktig uppgift att bedriva påtryckningar på kommunerna, så
              att de här unga verkligen får den behandling som de behöver, alternativt
              att ta över kostnaderna för unga sexualförövare.
            </seg>
            <seg xml:id="i-1e6bd0ece6c23b94-0">
              Vi har varit inne på frågan om målsägarbiträde. Jag tror att
              det är viktigt att offren får tillgång till målsägarbiträde, från
              anmälan ända in i rättegångssalen. Det är också viktigt att målsägarbiträdena
              inte bara är tillgängliga utan också aktiva, därför att det är
              minst lika viktigt att förklara för ett offer varför ett brott
              ej kan styrkas, att motivera varför en utredning läggs ned.
            </seg>
            <seg xml:id="i-7dc8db42a3d42c92-0">
              Ytterligare en viktig åtgärd är att kvaliteten på utredningarna
              som ligger till grund för åtal förbättras. Forskning har bedrivits
              här i Helsingforss län. Den visar att en tredjedel av de misstänkta
              utpekade gärningsmännen inte ens har hörts, och det tycker jag
              är det minsta man kan begära.
            </seg>
            <seg xml:id="i-bd3a7ed91fbfb5ca-0">
              Det finns också forskning som visar att det finns ett samband
              mellan sämre utredningskvalitet och icke ideala brottsoffer. Det
              kan handla om tonåringar, det kan handla om kvinnor i misshandelsförhållanden
              eller kvinnor med missbruksproblem.
            </seg>
            <seg xml:id="i-3e3d7722a0a9d3d5-0">
              För att komma åt alla de här problemen tror jag att det är viktigt
              att i alla fall fundera över införande av en brottsutredningsgaranti,
              lik den patienträttighetslag som nu bereds inom Regeringskansliet,
              som kan bidra till kvalitetsmässiga utredningar inom tydliga tidsramar.
            </seg>
            <seg xml:id="i-dd329bc91152f68b-0">
              Det finns givetvis väldigt mycket mer att säga, men jag tror
              att jag stannar här.
            </seg>
            <seg xml:id="i-b656c7659890f425-0">
              Jag vill tacka alla som har engagerat sig i frågan. Och jag hoppas
              att vi fortsätter att samarbeta även efter debatten om den här
              viktiga frågan.
            </seg>
          </u>
          <note type="speaker" xml:id="i-6e9807ccd6f7ff88-0">
            Anf. 106 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-4">
            <seg xml:id="i-5b7a91aed3844aff-0">
              Fru talman! Även Anna König Jerlmyr pratar om normer och värderingar
              väldigt viktiga frågor. Jag undrar om Anna König Jerlmyr anser
              att de härskande normerna och värderingarna på ställen som Stureplan
              och på somrarna Båstad och Visby kan bidra till att sådana normer
              och värderingar sprids i samhället.
            </seg>
          </u>
          <note type="speaker" xml:id="i-e4da349831ffdcf7-0">
            Anf. 107 ANNA KÖNIG JERLMYR (m) replik:
          </note>
          <u who="anna_konig_jerlmyr_fc5094" xml:id="i-4d5022d811f261be-1">
            <seg xml:id="i-9335e6087bc41eee-0">
              Fru talman! Jag kan inte riktigt svara på hur det ser ut i Båstad
              jag tror faktiskt att jag aldrig har varit där eller på andra
              ställen.
            </seg>
            <seg xml:id="i-6f028ed158a1e8ef-0">
              Jag tror att normer och värderingar grundas i tidig ålder. Därför
              är det viktigt att man som förälder, som jag var inne på, och
              skolan talar om sexualitet. Hur ser manlig sexualitet ut? Hur
              ser kvinnlig sexualitet ut? I dag finns det otroligt mycket snedvridna
              attityder och fördomar om vad som är manligt och kvinnligt.
            </seg>
            <seg xml:id="i-9f4c6728ece44b5d-0">
              Det som vi måste göra och som är vårt ansvar är att ta upp de
              här frågorna till diskussion och på så sätt förebygga att de här
              attityderna och fördomarna cementeras.
            </seg>
          </u>
          <note type="speaker" xml:id="i-9e0c30a9fb4427ca-0">
            Anf. 108 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-5">
            <seg xml:id="i-3d1511e8a5186138-0">
              Fru talman! Jag fick bara den funderingen, för när man läser
              dokumentationen av till exempel Stureplansvåldtäkten ser man att
              det finns en härskande norm som säger att tjejer ska vara snygga
              och villiga och att killar ska vara manliga och väldigt översexuella,
              kort uttryckt.
            </seg>
            <seg xml:id="i-9cc467abb10228dc-0">
              De normer och värderingar som sprids på sådana ställen och i
              sådana kulturer tror jag är mer avgörande för att sådana här saker
              händer än till exempel ett långt socialdemokratiskt maktinnehav.
            </seg>
          </u>
          <note type="speaker" xml:id="i-22a5cee89ed077ed-0">
            Anf. 109 ANNA KÖNIG JERLMYR (m) replik:
          </note>
          <u who="anna_konig_jerlmyr_fc5094" xml:id="i-4d5022d811f261be-2">
            <seg xml:id="i-11a710afa1ff8019-0">
              Fru talman! Det är klart att det finns snedvridna attityder och
              normer. Var de sedan föds, om det är på geografiska platser eller
              i vissa kulturer, kan man ifrågasätta. Helt klart är det att vi
              måste föra upp frågan och initiera att detta diskuteras på skolnivå
              och i familjer. Den lätta vägen är inte lagstiftningsvägen, utan
              det viktiga är att vi sätter i gång ett samtal om vad som är manligt
              och kvinnligt och hur vi sätter stopp för de fördomar som finns.
            </seg>
          </u>
          <note type="speaker" xml:id="i-e05c23751f1f4d9c-0">
            Anf. 110 MARYAM YAZDANFAR (s):
          </note>
          <u who="maryam_yazdanfar_d78180" next="cont" xml:id="i-817d213c8bc4e915-0">
            <seg xml:id="i-445323c6bc8456dd-0">
              Fru talman! Kan en kvinna som gillar lack och läder eller en
              tjej som gillar att ha sex med två killar samtidigt inte bli våldtagna?
              Kan homosexuella tjejer eller killar bli våldtagna? Kan direktörer
              eller familjefäder våldta? Alla dessa frågor skulle kunna besvaras
              med ett ja. För det är så. Alla kan bli våldtagna och alla kan
              våldta. Men frågan är om sanningen kan utrönas i domstol och om
              rätt person kan bli dömd för rätt brott i Sverige i dag.
            </seg>
            <seg xml:id="i-ff5cb35adeb3f4a5-0">
              I vad som kallas världens mest jämställda och sexuellt frigjorda
              samhälle är våra föreställningar om kön, genus, makt och sexualitet
              så stereotypa att jag menar att de ibland hindrar rättssystemet
              från att göra rätt tolkningar av lagen. När jag påstår det är
              det många som slår ifrån sig och vägrar diskutera detta. De blir
              arga. Inte skulle väl rättsväsendet, denna objektivitetens högborg,
              döma utifrån något annat än lagstiftarens, det vill säga denna
              kammares, intentioner.
            </seg>
            <seg xml:id="i-304b288634ebde2c-0">
              Men det är människor som har ett rättsmedvetande, det är människor
              som stiftar lagar, det är människor som tolkar lagar och det är
              människor som är aktörer i rättssystemet. Därmed spelar vår förförståelse,
              uppfattning och åsikt roll, även i rättskedjan.
            </seg>
            <seg xml:id="i-9d9390d28a5a4ef2-0">
              Fru talman! Föreställningarna om den kvinnliga sexualiteten är
              starka och stereotypa. Det är den fina flickan, madonnan, och
              den stygga, som vissa kallar horan. Däremellan, eller utanför
              dessa två stereotyper, finns ingenting.
            </seg>
            <seg xml:id="i-8d88472fc70078bb-0">
              Föreställningarna om mannens sexualitet är om möjligt kanske
              ännu mer stereotyp. Mannen är alltid villig och känslokall och
              begriper absolut inte subtila signaler.
            </seg>
            <seg xml:id="i-478e94f9d05923c5-0">
              Unga kvinnor vittnar om en känsla av att det enda som kan leda
              till en fällande sexualbrottsdom är den perfekta våldtäkten. En
              fin flicka, en madonna, som rastar hunden i sitt bostadsområde
              blir påhoppad av en riktig våldtäktsman, en obildad slusk. Polisen
              kommer till platsen efter några minuter, och både offer och gärningsman
              är kvar på plats. Tjejen åker till sjukhus och blir undersökt,
              killen körs till polisen och erkänner. Då kan man kanske få en
              fällande dom.
            </seg>
            <seg xml:id="i-a96796beb135c55e-0">
              Problemet är att den bild som jag målar upp av den perfekta våldtäkten
              till stor del saknar verklighetsförankring. Den typiska våldtäkten
              ser inte ut så här. Den typiska våldtäkten sker i det egna hemmet.
              Den typiska våldtäkten begås av en man som har ett förhållande
              med kvinnan som blir våldtagen. Den typiska våldtäkten har inga
              vittnen.
            </seg>
            <seg xml:id="i-bbbdac611f2893a7-0">
              Kanske har den senaste veckans debatt om hovrättsdomen mot de
              så kallade Stureplansprofilerna gett ett något bättre intryck
              av vårt rättssystem. Men fortfarande frågar sig många om det är
              någon idé att anmäla en våldtäkt, om det är någon idé att fläka
              ut de allra mest intima delarna av sin person för en domstol och
              sedan inte bli trodd.
            </seg>
            <seg xml:id="i-0025487de243b9bd-0">
              Debatten har pågått i många år och hela tiden varit perifer.
              Så kan det inte fortsätta. Frågan om rättssäkerhet och människors
              förtroende för rättssystemet är en av de viktigaste i vår tid.
            </seg>
            <seg xml:id="i-dea1483cb16fc2d1-0">
              Lagändringar kan förvisso vara ett sätt att förbättra rättssäkerheten.
              Därför tycker jag att vi ska utreda det norska exemplet med lagen
              om grov oaktsam våldtäkt. Men det räcker inte. Till syvende och
              sist är det människor som dömer, och människor i rättsväsendet
              måste ha tillräcklig kompetens. Det gäller för såväl den nyutsedda
              nämndemannen som domaren med 40 års arbetslivserfarenhet. Det
              duger inte att erbjuda domarna frivilliga utbildningar lite vid
              sidan om. Det duger inte att bara diskuterar dessa frågor i kammaren.
              Diskussionen måste föras av rättsväsendets aktörer. Diskussionen
              måste in under huden på rättsväsendet.
            </seg>
            <seg xml:id="i-49b1a853058c34e5-0">
              Fru talman! Justitieminister Beatrice Ask säger att sexualbrottslagen
              ska ses över efter årsskiftet. Det är bra. Men jag blir förvånad
              över att hon inte vågar tänka högt innan översynen har påbörjats.
              Jag trodde att politik handlade om att bryta sina åsikter, att
              stå för något och sedan ta diskussionen för att komma fram till
              ett bra beslut. Det är svårt när vi har en minister som hela tiden
              hänvisar till utredningar.
            </seg>
            <seg xml:id="i-e03d312bf99cc207-0">
              Det är skarpt läge nu. Frågan står på dagordningen och diskuteras.
              Vi i kammaren måste vara med.
            </seg>
          </u>
          <note xml:id="i-cd57cd64e3a3492c-0">
            I detta anförande instämde Ameer Sachet (s).
          </note>
          <note xml:id="i-1af1bbe190c58cc2-0">
            Anf. 111 ULRIKA KARLSSON i Uppsala (m) replik:
          </note>
          <u who="maryam_yazdanfar_d78180" prev="cont" xml:id="i-ba9ae8e1eb1bbadf-0">
            <seg xml:id="i-d94f8fdfabf43860-0">
              Fru talman! Maryam Yazdanfar sade i sitt anförande att alla kan
              bli våldtagna och alla kan våldta, och i tidigare replikskifte
              förde hon ett resonemang om Stureplan, Båstad och Visby, kanske
              med en inriktning på en klassfråga.
            </seg>
            <seg xml:id="i-6756960032cfccaf-0">
              Med anledning av detta och det Maryam Yazdanfar sade om kön och
              genus i sitt anförande vill jag fråga om Maryam anser att klass,
              kön och genus är ställt över rättssäkerhetsperspektivet.
            </seg>
          </u>
          <note type="speaker" xml:id="i-41cad07132b66203-0">
            Anf. 112 MARYAM YAZDANFAR (s) replik:
          </note>
          <u who="maryam_yazdanfar_d78180" next="cont" xml:id="i-817d213c8bc4e915-1">
            <seg xml:id="i-78d85a015bbe127e-0">
              Fru talman! Självklart inte!
            </seg>
          </u>
          <note xml:id="i-12ea47614fd04bde-0">
            Anf. 113 ULRIKA KARLSSON i Uppsala (m) replik:
          </note>
          <u who="maryam_yazdanfar_d78180" prev="cont" xml:id="i-ba9ae8e1eb1bbadf-1">
            <seg xml:id="i-664e97c637915c3c-0">
              Fru talman! Tack för svaret! Det låter betryggande att Maryam
              Yazdanfar säger självklart nej.
            </seg>
            <seg xml:id="i-bd9323050feb7d7d-0">
              Samtidigt för Maryam ett resonemang om att könet ska vara överordnat
              i en rättegång. Kvinnan ska bli trodd, och det ska vara ställt
              över rättssäkerheten.
            </seg>
          </u>
          <note type="speaker" xml:id="i-f64f3e85b438a907-0">
            Anf. 114 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-6">
            <seg xml:id="i-9b1bba633e21c9d5-0">
              Fru talman! Det gör jag inte alls.
            </seg>
            <seg xml:id="i-23a3f9e2363f47a5-0">
              Anf. 115 ANDREAS NORLÉN (m) replik:
            </seg>
            <seg xml:id="i-53558a0bb10d7d4c-0">
              Fru talman! Jag reagerade också på anslaget som Maryam Yazdanfar
              hade, nämligen att detta skulle handla om en klassfråga. Hon lyfte
              fram Stureplan och Båstad som miljöer med särskilt förgripliga
              värderingar.
            </seg>
            <seg xml:id="i-88ec5121da679882-0">
              Det är ingen hemlighet att det uppmärksammade Stureplansfallet
              har offentliggjort en hel del synnerligen unkna värderingar som
              vi alla har anledning att utan tvekan ta avstånd från. Frågan
              är om Maryam Yazdanfar anser att det är så enkelt att det bara
              är i sådana miljöer som denna typ av värderingar frodas eller
              om det är ett mer allmänt och brett samhällsproblem. I så fall
              är det ärligare att föra resonemanget utifrån lite andra utgångspunkter.
            </seg>
            <seg xml:id="i-a7fc45b3376e181d-0">
              Man kan också fundera på detta som Maryam Yazdanfar beskrev som
              den typiska våldtäkten och att den inte ser ut som hon beskrev.
              Nej, det gör den absolut inte. Och det är ett grundläggande problem
              att det finns allvarliga svårigheter när det gäller att utreda
              dessa frågor. Samtidigt för hon ett resonemang som bygger på att
              skrämma unga kvinnor ytterligare från att anmäla. Frågan är om
              det är särskilt konstruktivt när mycket har gjorts för att förbättra
              rättsväsendets värderingar.
            </seg>
          </u>
          <note type="speaker" xml:id="i-315d751f0d8de4cb-0">
            Anf. 116 MARYAM YAZDANFAR (s) replik:
          </note>
          <u who="maryam_yazdanfar_d78180" next="cont" xml:id="i-817d213c8bc4e915-2">
            <seg xml:id="i-8060272900624d97-0">
              Fru talman! Jag börjar med det sista. Mycket har gjorts och det
              är bra. Det jag beskriver är intryck från möten på kvinnojourer
              och med expertis som jobbar med dessa frågor. Det här är vad de
              kvinnor som har blivit utsatta känner.
            </seg>
            <seg xml:id="i-99460c04b5725de6-0">
              Svaret på fråga ett är nej. Men däremot var det en av dina partikamrater
              som undrade om dessa normer och värderingar kunde bero på ett
              långt socialdemokratiskt maktinnehav. Då kan man fråga sig om
              det kanske inte beror på de normer och värderingar som råder på
              Stureplan. Det var inte jag som tog in den aspekten.
            </seg>
          </u>
          <note xml:id="i-aec1137138c718bc-0">
            Anf. 117 ANDREAS NORLÉN (m) replik:
          </note>
          <u who="maryam_yazdanfar_d78180" prev="cont" xml:id="i-ba9ae8e1eb1bbadf-2">
            <seg xml:id="i-5c744e197ceb6ade-0">
              Fru talman! Tack för de klargörandena, Maryam Yazdanfar! Mäns
              attityd till kvinnor och kvinnors attityd till sin egen sexualitet
              är en viktig diskussion. Det har vi all anledning att diskutera
              seriöst. Det finns mycket kvar att göra i de frågorna.
            </seg>
            <seg xml:id="i-952d0dcf2a8445b7-0">
              Det man kan fundera på är ungas attityd till sexualitet mer allmänt.
              Vi ser att man har flera olika partner och mer riskfyllt sex i
              många olika sammanhang. Det är snarast ageranden som i viss mån
              har understötts av vänsterrörelsen och den kulturrevolutionära
              strömningen att allt sex är bra sex. Det är lite 68-attityd, och
              jag undrar om det är så lyckat.
            </seg>
          </u>
          <note type="speaker" xml:id="i-8086c5dcad2dae4c-0">
            Anf. 118 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-7">
            <seg xml:id="i-f32b1b0f5a306065-0">
              Fru talman! Jag tycker att allt sex mellan jämlika vuxna människor
              som kan säga ja till det sex de vill utöva är bra sex. När det
              är tvång, barn eller andra avarter med i bilden är jag inte med
              längre.
            </seg>
          </u>
          <note type="speaker" xml:id="i-610dbb923a45c1fa-0">
            Anf. 119 ANTI AVSAN (m) replik:
          </note>
          <u who="anti_avsan_5d499f" xml:id="i-0e160ed3dc5ca896-4">
            <seg xml:id="i-13ccfe31faea8a25-0">
              Fru talman! Jag vet inte om Maryam Yazdanfar vet hur en process
              i domstol går till. Det är mycket möjligt att hon gör det. Det
              är viktigt att framhålla att det som är ramen för processen är
              åklagarens gärningspåstående. Den fråga rätten ska ta ställning
              till är om åklagaren har styrkt att den tilltalade har gjort sig
              skyldig till den påstådda gärningen eller inte. Det är detta som
              är domstolens fråga. Det är alltså inte fråga om något allmänt
              tyckande utifrån olika värderingar, som Maryam Yazdanfar kan ägna
              sig åt.
            </seg>
            <seg xml:id="i-9846ea64092ff230-0">
              Frågan som domstolen ska besvara är alltså om bevisningen räcker
              för en fällande dom. Om den tilltalade befinns skyldig är det
              styrkt. Det kan också vara så att det inte är styrkt. Det kan
              finnas flera förklaringar till att det blir en friande dom. Antingen
              kan man konstatera att den tilltalade är oskyldig eller att domstolen
              inte vet för att bevisningen inte räcker till. Där vill vissa
              fylla gapet med någon form av utbildning och allmänt psykologiserande.
            </seg>
          </u>
          <note type="speaker" xml:id="i-2769783bc52c595c-0">
            Anf. 120 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-8">
            <seg xml:id="i-592219cc794507c9-0">
              Fru talman! Jag talar inte alls om allmänt psykologiserande utan
              om kunskaper om vilka normer och värderingar som styr vårt samhälle.
              Anti Avsan låter som vissa jag har debatterat med inom rättsväsendet
              som säger: Vi behöver inte det där. Vi står fria från de normerna
              och värderingarna. Om man tycker på det sättet är man naiv. Som
              domare, åklagare eller advokat måste man rimligtvis vara en del
              av det samhälle vi lever i och påverkas av samma strukturer som
              alla andra. Annars låser man in sig i ett tyst rum och reflekterar
              inte över samhällsutvecklingen.
            </seg>
          </u>
          <note type="speaker" xml:id="i-26b9d0056ed96e15-0">
            Anf. 121 ANTI AVSAN (m) replik:
          </note>
          <u who="anti_avsan_5d499f" xml:id="i-0e160ed3dc5ca896-5">
            <seg xml:id="i-c11dd918a5497ec9-0">
              Fru talman! Man kan ägna sig åt allmänt tyckande. Det är helt
              uppenbart. Men frågan är hur det är i verkligheten. Det är det
              som är avgörande. Det jag har redogjort för är hur en sådan här
              prövning går till i verkligheten, vilket är en viss kontrast mot
              vad Maryam Yazdanfar ger sken av. Det går inte till på det sättet.
              Det är viktigt att framhålla det. Man kan komma med en massa fantastiska
              förslag om man har fel utgångspunkter. Jag tycker att det är viktigt
              att vi har rätt utgångspunkter för diskussionen, om vi nu alla
              har denna goda ansats.
            </seg>
          </u>
          <note type="speaker" xml:id="i-c1dfd247aa3a5eaa-0">
            Anf. 122 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-7301ea4ca3231ff6-9">
            <seg xml:id="i-598fab55f7a87ff2-0">
              Fru talman! Jag kan citera en domare som jag har mött i mina
              många samtal med aktörer inom rättsväsendet. Hon sade: Det krävs
              en domare med unken kvinnosyn för att saker och ting ska barka
              åt skogen.
            </seg>
            <seg xml:id="i-122fbe3bdf73d236-0">
              Jag tror att det finns unken kvinnosyn också inom rättsväsendet.
              Jag tror att det finns unkna föreställningar även där. Vågar vi
              inte diskutera det är vi naiva.
            </seg>
          </u>
          <note type="speaker" xml:id="i-adda94bf67044646-0">
            Anf. 123 INGE GARSTEDT (m):
          </note>
          <u who="inge_garstedt_49a74a" xml:id="i-c85f7f7dbf393d6f-2">
            <seg xml:id="i-d03f0e12fd688421-0">
              Fru talman! Sexuella övergrepp är vidriga. För den som drabbas
              sätts outplånliga spår. Offret, den drabbade, måste alltid få
              allt stöd och all hjälp som är möjlig, vilket också justitieministern
              har poängterat. Samtidigt är det oerhört viktigt att inte en oskyldig
              döms.
            </seg>
            <seg xml:id="i-44c62e3f51edb535-0">
              Stureplansfallet har nu väckt starka känslor, och kvinnor kanske
              känner sig lite säkrare. Samtidigt måste man komma ihåg att Stureplansfallet
              visar hur viktigt det är att man inte följer instinkten att rusa
              hem och tvätta sig innan man anmäler utan i stället omedelbart
              kontakta polisen och få en bevissäkring.
            </seg>
            <seg xml:id="i-cedeb0a9b6e80b10-0">
              Kompetens och arbetsmetoder måste hela tiden utvecklas hos alla
              som har att utreda sexualbrott. Det är därför väldigt tillfredsställande
              att det nu i den nya domarutbildningen ingår obligatorisk utbildning
              om sexualbrott. Domarutbildningen sker innan man får sin fullmakt.
              Sedan kan man inte tvinga domare att gå utbildning, men självklart
              är det önskvärt att man på olika sätt påverkar så att så många
              domare som möjligt går den här utbildningen.
            </seg>
            <seg xml:id="i-4dcc243fd368397f-0">
              Det är också viktigt att det görs en kompetent utredning oavsett
              om det är i Malmö eller Sveg. Så är inte situationen i dag. Det
              är något som vi i alliansen trycker hårt på att vi bör förändra.
            </seg>
            <seg xml:id="i-443b17bed9d7ec47-0">
              När det gäller sexualbrott är det oerhört viktigt att man hela
              tiden flyttar fram positionerna. Det har skett successivt under
              det förra århundradet, och det sker nu. Det finns kvinnor i vårt
              land som kommer ihåg att det var fullständigt meningslöst att
              anmäla våldtäkter på grund av samhällets inställning och det bemötande
              man fick. Detta har gudskelov förändrats. Själv kommer jag ihåg
              hur urbota ilsken jag blev när jag hörde om hur domare hade frågat
              vilken klädsel offren hade om det var lång eller kort kjol och
              urringning etcetera. Detta kunde till och med finnas med i skrivningarna
              i domen. Så är det inte i någon större utsträckning längre, och
              man hittar det sällan i domstolarnas skrivningar.
            </seg>
            <seg xml:id="i-4ee3f55f9ce4703f-0">
              Huruvida offret gör motstånd eller inte har egentligen ingen
              betydelse i svenskt rättsväsende. Samtidigt frågar man ibland
              hur kvinnan har agerat i situationen. Då måste man vara medveten
              om att män och kvinnor reagerar olika i olika situationer. Mäns
              reptilhjärna är lite annorlunda än kvinnors reptilhjärna. Här
              finns en risk för att domstolar fortfarande utgår från männens
              sätt att reagera och inte från kvinnans sätt att reagera. Där
              behöver vi en större forskning och en bättre kunskap.
            </seg>
            <seg xml:id="i-227be1799628bd04-0">
              Sedan kommer jag till detta med ålder. Det är inte rimligt att
              man i ett rättssamhälle, där man i lagstiftningen har specifika
              åldersgränser utsatta, gör bedömningar av huruvida en 14-årig
              flicka ser äldre ut. En 14-årig flicka är ett barn, och det är
              fullständigt irrelevant om hon ser ut som 17 eller 18. Det finns
              åldersgränser. Här kan vi se hur man på olika sätt har slirat.
              Nu bortser jag från fall där parterna är ungefär jämnåriga.
            </seg>
            <seg xml:id="i-8a2359232672a577-0">
              Här krävs också mer utredning, men framför allt måste man här
              få till stånd en diskussion och debatt så att man flyttar tillbaka
              normer och värdering till vad lagstiftaren säger. Offrets mognad
              och utseende får i Sverige 2007 aldrig ha någon betydelse för
              rättsutslaget.
            </seg>
          </u>
          <note type="speaker" xml:id="i-d067ed5cdf5ddf7a-0">
            Anf. 124 MATS G NILSSON (m):
          </note>
          <u who="ulf_nilsson_15fa88" xml:id="i-63f9893da0928b43-0">
            <seg xml:id="i-889ee5094bba167b-0">
              Fru talman! En förmån med att vara sist i en debatt är att man
              kan snabbrecensera de andra. Jag vill passa på att tacka samtliga
              deltagare. Jag tycker att det har varit en väldigt bra debatt.
              Man skulle egentligen kunna knyta ihop det på samma sätt som Thomas
              Bodström inledde: Egentligen vill vi alla samma sak. Det är faktiskt
              glädjande i en så viktig fråga.
            </seg>
            <seg xml:id="i-1e352c55ced909fe-0">
              Våldtäkt är en fruktansvärd kränkning av en individ. Det är en
              ohyggligt viktig utgångspunkt. Om man träffar våldtäktsoffer är
              det svårt att inte bli berörd och inte ta till sig historierna
              in i märgen. Man minns våldet, förödmjukelsen och smärtan, och
              man talar ofta om att man aldrig känner sig riktigt hel, riktigt
              ren eller riktigt säker igen.
            </seg>
            <seg xml:id="i-ffbe6c586408fc0d-0">
              Även om många av mina partikamrater reagerade annorlunda tycker
              jag att det var bra att Maryam Yazdanfar tog upp ett antal situationer
              som inte rör det nu omtalade Stureplansmålet. Vi vet ju faktiskt
              om att de flesta våldtäkterna äger rum i hemmet och i relationen.
            </seg>
            <seg xml:id="i-523a6b4b93d48feb-0">
              Där finns ganska mycket forskning som är intressant om att våldtäkter
              ofta är betingade som en våldshandling. Det är ofta ett ytterligare
              steg i en misshandelsutveckling som är rätt skrämmande.
            </seg>
            <seg xml:id="i-c183392ae30ba444-0">
              Familjen och skolan har en uppgift i att lära ut en människas
              omistliga rätt att inte behöva bli kränkt. Polisen behöver resurser
              och kompetens för att ingripa och helst förhindra att våldtäkter
              äger rum. Domstolsväsendet behöver förmåga att hantera svåra och
              komplicerade brottmål. Även sjukvården, som inte har tagits upp
              här, har en väldigt viktig inte bara vårdande utan faktiskt uppsökande
              roll för att finna riskpersoner och vårda dem i preventivt syfte.
              Riskpersoner behöver nämligen nås tidigt då de flesta inte är
              kända förövare.
            </seg>
            <seg xml:id="i-ecabbf0a358c09b8-0">
              Vi är nog alla eniga om att samhället har ett ansvar för att
              varje våldtäktsoffer ska få bästa tänkbara stöd och hjälp tillbaka
              till ett värdigt och bra liv.
            </seg>
            <seg xml:id="i-8afd86dd2899674a-0">
              Samhället har också ett särskilt ansvar att inte låta förövare
              få begå samma brott igen, och här brister det i dag. Jag tycker
              att vi har ägnat för lite uppmärksamhet åt det. Var tredje person
              som döms för sexualbrott lämnar kriminalvården utan behandling.
            </seg>
            <seg xml:id="i-b5b12f1fc1f9c0e8-0">
              Det finns en hormonmodulerande behandling som kallas kemisk kastrering.
              Det är ett mycket provokativt ord. Men det är en hormonmodulerande
              behandling som hämmar könshormoner under entre månader. Det är
              en behandling som används i Tyskland, Danmark, Frankrike, Nederländerna,
              Finland, Norge, USA, Kanada och Sverige. Den används i Sverige
              inom relations- och samlevnadsprogrammet för behandling av sexualbrottslingar.
              Den kopplas ihop med ett motivationsprogram och olika terapiinsatser
              för att en människa inte ska gå tillbaka till ett destruktivt
              våldtäktsbeteende.
            </seg>
            <seg xml:id="i-f7eef2feff7dbdf4-0">
              Det finns stater i USA som har infört lagbestämmelser om införande
              av kemisk kastrering som en straff- och behandlingsmetod. Socialdemokraterna
              i Danmark har föreslagit just detta, och man hänvisar där till
              studier som visar att metoden är hundraprocentig, det vill säga
              att ingen återfaller och begår nya sexualbrott.
            </seg>
            <seg xml:id="i-128c7fbf9742d1e6-0">
              Jag tycker att det är dags att vi i Sverige gör en översyn av
              om inte vi också ska införa kemisk kastrering som en straff- och
              behandlingsmetod. Det är ett straff för den lagförde våldtäktsmannen
              som inte under några omständigheter kan betraktas som värre än
              det öde som drabbar ett våldtäktsoffer.
            </seg>
            <seg xml:id="i-bbfddda95c7ca222-0">
              Socialpolitik
            </seg>
          </u>
          <note type="speaker" xml:id="i-34f971ef80780ecc-0">
            Anf. 125 KURT KVARNSTRÖM (s):
          </note>
          <u who="kurt_kvarnstrom_4cf575" xml:id="i-c80f88b8096163ea-0">
            <seg xml:id="i-6f6c9a499af8c2b4-0">
              Fru talman! Jag tänkte tala om rehabilitering och finansiell
              samordning. Rehabiliteringsarbete är mycket viktigt för att hjälpa
              människor till arbete eller tillbaka till ett arbete. Samhällets
              olika organisationer är till för att ge den enskilde stöd, och
              detta arbete måste ske mycket mer samordnat än i dag och med utgångspunkt
              i den enskilde.
            </seg>
            <seg xml:id="i-e6113d593ec50d27-0">
              Men regeringen minskar andelen köp när det gäller arbetslivsinriktad
              rehabilitering. Nästa år minskar stödet med 200 miljoner kronor,
              2009 med ytterligare 500 miljoner kronor och 2010 med 800 miljoner
              kronor. Dessa resurser ska i stället användas till arbetsförmågebedömningar
              och utredningar. Dessutom drar man ned på anslagen till rehabiliteringspenning.
            </seg>
            <seg xml:id="i-c2f363e0500cf39f-0">
              En närmare granskning visar att det som regeringen kallar sin
              rehabiliteringsgaranti snarare är en sorteringsgaranti, inte minst
              den så kallade rehabiliteringskedjan som man nu inför i kombination
              med ensidiga tidsgränser när det gäller sjukpenningsprövningar.
            </seg>
            <seg xml:id="i-7f8c776a9b19544d-0">
              Vi socialdemokrater tror inte att det bara är arbetsförmågebedömningar
              och tester som behövs. Regeringen börjar i fel ände. Man är på
              jakt efter de långtidssjukas och de förtidspensionerades villkor
              i stället för att lägga kraft på att nysta i de system som vi
              har och den oförmåga som finns i dag och på att hitta lösningar
              på de problem som alla medborgare ser orimligheten i att sjukskriva
              människor till passivitet när kostnaderna vida överstiger kostnaderna
              för just rehabilitering.
            </seg>
            <seg xml:id="i-93135238df43e57c-0">
              I stället behövs åtgärder som ska underlätta tidiga insatser
              och förhindra att människor faller mellan stolarna. Individens
              behov måste alltid stå i centrum.
            </seg>
            <seg xml:id="i-1cb9bfd5d08512ab-0">
              Under den förra mandatperioden pekade vi socialdemokrater i regeringsställning
              ut sjukskrivningarna och de höga ohälsotalen som en av mandatperiodens
              största utmaningar. Vi vidtog också en rad åtgärder i syfte att
              sätta individen i centrum och öka resurserna för att varje individ
              ska komma tillbaka till arbete för att man därigenom ska få ned
              de höga ohälsotalen.
            </seg>
            <seg xml:id="i-0991bdc62538801e-0">
              Att individen ska stå i centrum låter sig lätt sägas, men i praktiken
              är det svårare. Det borde vara så att tjänstemän som ska hjälpa
              till med rehabilitering oftare ska vara mindre än en meter från
              den som de ska hjälpa.
            </seg>
            <seg xml:id="i-41afd3970d65abf5-0">
              När det gäller rehabilitering tillskapade vi finansiell samordning,
              Finsam. Jag engagerade mig en hel del för att få i gång Finsamsamarbete,
              inte bara i mitt eget hemlän Dalarna utan även på andra platser
              i landet. I Dalarna har vi fem samordningsförbund som omfattar
              nio kommuner. Finsam omfattar Försäkringskassan, arbetsförmedlingen,
              landsting och kommuner som gemensamt var och en satsar 25 procent
              och bildar ett förbund som har till uppgift att hjälpa och stödja
              människor med det gemensamma målet att den enskilde ska få ett
              eget arbete och en egen försörjning. Detta samarbete är mycket
              viktigt och framgångsrikt.
            </seg>
            <seg xml:id="i-24debd02c35c8b9d-0">
              Finsam i AvestaHedemora, som jag känner väl till, har varit i
              gång i snart två år. Där har vi valt att i första hand arbeta
              med människor mellan 20 och 40 år. Vi har fyra medarbetare som
              var och en har sin anställning i respektive organisation men som
              arbetar tillsammans i gemensamma lokaler. Där möter dessa medarbetare
              hela tiden de enskilda människorna med utgångspunkt i att hitta
              olika former av rehabiliterande insatser som den enskilde behöver.
              Utgångspunkten är alltid den enskilde. Det gemensamma målet är
              att hjälpa den enskilde till en egen försörjning.
            </seg>
            <seg xml:id="i-07a77b3e38319b00-0">
              Detta har varit ett mycket bra sätt att skapa en bra samordning
              mellan samhällets olika instanser som tillsammans stöder den enskilde
              till en egen försörjning.
            </seg>
            <seg xml:id="i-9fbc0a300afe5dce-0">
              Vi har under dessa knappa två år konstaterat att det som ungdomar
              i väldigt stor omfattning behöver är stöd i vardagen. De flesta
              behöver inte några ytterligare utredningar, utan de behöver faktiskt
              stöd i vardagen för att komma tillbaka.
            </seg>
            <seg xml:id="i-bb8a35435560ab1c-0">
              Vi har fört en diskussion om att nu höja målsättningen och öka
              resurserna för att också nå en grupp äldre, nämligen personer
              över 40 år. I den första diskussionen som vi har haft med huvudmännen
              har Försäkringskassan och länsarbetsnämnden varit mycket positiva.
              När vi sedan ber att få ett mer definitivt besked när budgeten
              har lagts fram säger man att man är tveksam om resurserna räcker
              till.
            </seg>
            <seg xml:id="i-14aac292d1f4e576-0">
              Personer med behov av socialt bistånd under en lång tid kommer
              tillbaka till arbetsmarknaden förbluffande snabbt. Därför vill
              jag ställa en fråga till regeringens företrädare. Varför är man
              inte beredd att satsa resurser för att faktiskt genomföra rehabilitering
              för den enskilde?
            </seg>
          </u>
          <note type="speaker" xml:id="i-5709978570d3302b-0">
            Anf. 126 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-19">
            <seg xml:id="i-b7c3b5e867204515-0">
              Fru talman! Det är ljuv musik i öronen att höra Kurt Kvarnström
              från Socialdemokraterna tala om individen i centrum och göra det
              dessutom upprepade gånger. Det är sällan man hör sådana väsentliga
              ord om vårdens innehåll.
            </seg>
            <seg xml:id="i-12c1ac897e3a7fea-0">
              Låt mig ställa en fråga till Kurt Kvarnström. Samtidigt som man
              säger dessa vackra ord, hur fyller man dem med innehåll?
            </seg>
            <seg xml:id="i-fc92fbb1a94f9249-0">
              Jag skulle gärna vilja veta vilka konkreta reformer som Socialdemokraterna,
              under den gångna regeringsperioden av Socialdemokraterna med hela
              tolv år, har föreslagit och röstat igenom här i riksdagen som
              har ökat möjligheten för just individen att själv välja, att få
              ett fritt vårdval, oavsett som det gäller hälso- och sjukvård
              eller äldrevård? Vad har den ambitionen i verkligheten lett till?
            </seg>
            <seg xml:id="i-6fa63489c0968517-0">
              Låt mig dessutom ställa en annan fråga. För att vårdvalet ska
              fungera måste det även finnas en möjlighet för den som utför vården
              att ha ett fritt val vid sidan om en toppstyrande, ofta landstingets,
              organisation. Vilka var de reformerna under denna tolvårsperiod?
            </seg>
          </u>
          <note type="speaker" xml:id="i-5bf629c3e14ed475-0">
            Anf. 127 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-c80f88b8096163ea-1">
            <seg xml:id="i-d5c2e7b293373347-0">
              Fru talman! Det jag beskriver är en av de åtgärder som vi vidtog
              under den förra mandatperioden för att faktiskt placera människor
              mer i centrum. Det visar sig väldigt tydligt efter de knappa två
              åren att det inte är något vårdbehov de flesta av de här människorna
              har. Det är mycket begränsat i den här gruppen människor. Vad
              man behöver är hjälp och stöd i vardagen för att hitta formerna
              tillbaka till ett aktivt arbetsliv.
            </seg>
            <seg xml:id="i-26c0e48c59b4813d-0">
              Det är inte på vårdens område som behoven finns. Som jag sagt
              tidigare behöver de absolut inga ytterligare utredningar eller
              bedömningar. De behöver hjälp i sin vardag för att kunna komma
              tillbaka. Det är ett av de tydligaste exemplen där man har placerat
              människor i centrum för att ge dem hjälp och stöd att komma tillbaka
              till sitt arbete. Jag har flera exempel som jag nu inte hinner
              ta upp på människor med långvarigt socialbidragsberoende som med
              det här stödet i vardagen har hittat tillbaka till arbete.
            </seg>
          </u>
          <note type="speaker" xml:id="i-4b8434175c87ad45-0">
            Anf. 128 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-20">
            <seg xml:id="i-d5371094ddb87cb8-0">
              Fru talman! Min erfarenhet kommer från Östergötlands län, där
              jag satt som ledamot i landstinget under förra mandatperioden.
              Gång efter annan under socialdemokratiskt styre fick vi höra att
              det inte fanns utrymme för just individen att välja. Individen
              var inte i centrum. Det var för kollektivets skull som man tog
              på sig manteln att skydda alla sina medborgare genom beslut som
              ju tyvärr ofta ledde till ransonering i stället för expansion
              av den här typen av insatser.
            </seg>
            <seg xml:id="i-61d25852fc59f555-0">
              Har Kurt Kvarnström någon kommentar till detta på riksplanet?
            </seg>
          </u>
          <note type="speaker" xml:id="i-c6c867be29c15753-0">
            Anf. 129 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-c80f88b8096163ea-2">
            <seg xml:id="i-68f19c97bb8e62a4-0">
              Fru talman! Nej, jag kan egentligen bara upprepa det väldigt
              tydliga i finansiell samordning och en lagstiftning som man har
              skapat, där man faktiskt ordentligt sätter individen i centrum
              och där man över huvud taget inte fackar in personer enligt olika
              behov. Den enskilde är utgångspunkten utifrån de behov som man
              faktiskt har.
            </seg>
            <seg xml:id="i-3a41aa35f802e183-0">
              Det visar sig att väldigt få i den grupp människor som står väldigt
              långt från arbetsmarknaden är i behov av medicinska insatser.
              Några av dem finns inom den psykiatriska vården, men de behöver
              samtal och stöd i sin vardag.
            </seg>
          </u>
          <note type="speaker" xml:id="i-d4b39f41e1b43eba-0">
            Anf. 130 MATS G NILSSON (m) replik:
          </note>
          <u who="ulf_nilsson_15fa88" xml:id="i-63f9893da0928b43-1">
            <seg xml:id="i-b03f3eea7fc6c9a0-0">
              Fru talman! Jag vet inte om jag skulle använda ordet ljuv musik,
              men det är mycket intressant att höra Kurt.
            </seg>
            <seg xml:id="i-1f411e569cfc5a1b-0">
              Du talar om att du vill ha mer samarbete. Sedan talar du emot
              regeringen som just arbetar för mer samarbete mellan de instanser
              som du själv nämner. Du pratar om att du vill ha mer rehabilitering,
              men du är emot att man inför regler för att man ska få i gång
              snabbare rehabilitering. Du är emot att man inför en rehabiliteringsgaranti.
            </seg>
            <seg xml:id="i-43fd439bbe8344ba-0">
              Min fråga är: Vad är du emot egentligen av de här sakerna sakligt
              sett? Eller är det bara så att den alliansregering som överglänser
              vad din tidigare regering gjorde är vad du är emot? Finns det
              något sakligt så skulle jag gärna vilja höra det.
            </seg>
          </u>
          <note type="speaker" xml:id="i-690423f21532c05f-0">
            Anf. 131 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-c80f88b8096163ea-3">
            <seg xml:id="i-ce758278c9761f33-0">
              Fru talman! Det jag är emot är att de aktiva åtgärderna för att
              möta människor saknas. Utgångspunkten och jag skulle kunna göra
              den här diskussionen mycket längre om det fanns utrymme är arbetsplatsen,
              som är det centrala. För all rehabilitering är det centrala arbetsplatsen.
              Det är min utgångspunkt. Det är det som gör att de flesta kommer
              tillbaka till arbete.
            </seg>
            <seg xml:id="i-7f34ae4cf8af34fd-0">
              Därför beklagar jag att man tog bort det lilla krav som ändå
              fanns på arbetsgivarna att ta initiativ i de här frågorna och
              ge ett stöd till sina medarbetare.
            </seg>
            <seg xml:id="i-279db8dc03f88f4e-0">
              Med de förslag som kommer nu blir det inte aktiva åtgärder som
              möter människorna, utan det blir ett antal utrednings- och sorteringsinsatser
              som man genomför. Det viktiga med att flytta tillbaka detta till
              arbetsplatsen finns inte med.
            </seg>
            <seg xml:id="i-741a5cb3f503fd9d-0">
              Jag beklagar att företrädare för alliansregeringen vid konferensen
              uttalade att man såg fram emot ett femprocentigt i stället för
              tioprocentigt stöd när det gäller Finsam. Nu verkar resurserna
              tryta för att gå vidare.
            </seg>
          </u>
          <note type="speaker" xml:id="i-88010e5334fa08ad-0">
            Anf. 132 MATS G NILSSON (m) replik:
          </note>
          <u who="ulf_nilsson_15fa88" xml:id="i-63f9893da0928b43-2">
            <seg xml:id="i-dbf99d341f39f135-0">
              Fru talman! I sak håller jag med i väldigt mycket av det du säger.
              Dina slutsatser är dock häpnadsväckande. Det här ska ske på arbetsplatsen,
              säger du. Ja, det som är det tungt bärande i det som händer just
              nu är satsningen på företagshälsovården. Det är precis vad du
              egentligen ber om.
            </seg>
            <seg xml:id="i-ad035e40e171c93c-0">
              Jag ska passa på att bemöta det du, lustigt nog, ställer en fråga
              om till allianspartierna. Med det minskade utanförskapet och med
              den minskade arbetslösheten överförs resurserna till dem som verkligen
              mest behöver det. Är det också någonting som Kurt Kvarnström är
              emot?
            </seg>
          </u>
          <note type="speaker" xml:id="i-cde4fe7a1e0cbc2c-0">
            Anf. 133 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-c80f88b8096163ea-4">
            <seg xml:id="i-d3b69142565945ab-0">
              Fru talman! Jag är mycket positiv till företagshälsovården. Den
              måste finnas väldigt nära människor och arbetsplatserna. Jag beklagar
              det ställningstagande man gjorde för några år sedan då man trodde
              att marknadskrafterna skulle kunna lösa det här. Det har över
              huvud taget inte lyckats, utan här behöver vi få tillbaka en lagstiftning.
              Det tror jag vi kan vara överens om.
            </seg>
            <seg xml:id="i-415c8c4ebe90dae2-0">
              Men jag saknar och är bekymrad över är att det inte verkar finnas
              några resurser för det fortsatta arbetet inom Finsam nästa år.
            </seg>
          </u>
          <note type="speaker" xml:id="i-eb9aba70475fc4d8-0">
            Anf. 134 EVA OLOFSSON (v):
          </note>
          <u who="eva_olofsson_b34e2b" xml:id="i-3879b436afe95868-0">
            <seg xml:id="i-fe9e692c6a2843d7-0">
              Fru talman! Jag går över till ett annat område, nämligen äldreomsorgen.
              Jag kan säga att i äldreomsorgsdebatten i dag finns uttryck och
              ord som faktiskt skrämmer mig. Äldre kvinnor och män som behöver
              stöd i vardagen hemma för att klara inköp, städning, tvätt eller
              mycket nära personlig omvårdnad betecknas som kunder. Som den
              verkliga valfriheten lanseras att man ska kunna välja vilket företag
              som utför den här hjälpen.
            </seg>
            <seg xml:id="i-b937f67228274588-0">
              I förrgår gick Almega och Nutek ut med sju punkter för att stärka
              vård- och omsorgsbranschen. Då pratar man om äldreomsorgen helt
              enkelt som en näringsgren. All vård och omsorg, all äldreomsorg
              från A till Ö, ska konkurrensutsättas. Överallt ska man ha kundvalsmodeller.
              Man anser det viktigt för att skapa acceptans för att vårdbolagen
              ska kunna tjäna pengar på äldre människors behov av stöd och hjälp.
            </seg>
            <seg xml:id="i-3f7eff861c869459-0">
              Jag säger stopp och belägg, och det gör vi i Vänsterpartiet.
              Äldre människor är inte kunder som ska ut och leta äldreomsorg
              på en alltmer kommersialiserad marknad där vinstintressena är
              med och styr. De är medborgare med rätt till bästa möjliga äldreomsorg
              utifrån sina behov.
            </seg>
            <seg xml:id="i-486573a23267dfff-0">
              Det är det äldreomsorgen ska handla om om de äldres välfärd.
              Våra skattepengar ska inte hamna i fickorna på privata företag
              utan användas för att förbättra kvaliteten i äldreomsorgen.
            </seg>
            <seg xml:id="i-f89bbd2a08e5d6f7-0">
              Vi i Vänsterpartiet vill verkligen ha en valfrihet i vardagen,
              men då handlar det inte i första hand om att välja mellan olika
              vårdbolag utan om att kunna påverka den hjälp som ges. Det handlar
              om att strikta biståndsbedömningar och stelbenta regler ska ändras,
              att kvinnor och män som behöver äldreomsorg ska kunna välja och
              tänka så här: Vad behöver jag hjälp med i dag? Är det städningen
              eller kanske tvätt och klädvård? Det kanske är just i dag som
              jag känner att min favoriträtt ska lagas hemma hos mig, och jag
              ska ha någon som är hos mig och äter den tillsammans med mig.
            </seg>
            <seg xml:id="i-5a12caef96c6c9c6-0">
              Det här sättet att arbeta på finns på många ställen, men långt
              ifrån alla. På många ställen är det lite i sin linda. I Tynnered
              i Göteborg har man något som heter Önskemålet. Man kan alltså
              önska sig att någon kommer hem och lagar en viss maträtt hemma
              hos en själv. Inom äldreomsorgen i Eslöv kan man få två timmar
              att välja vad man själv vill göra. I Örgryte i Göteborg jobbar
              man likadant i delar av hemtjänsten. Det finns timmar där man
              kan lägga in vad man vill ha hjälp med. Det är väldigt mycket
              av sociala grejer. Man kan också slå ihop de här timmarna och
              ta ut dem varannan vecka eller en gång i månaden. Din Dag i Göteborg
              arbetar med att de äldre ska kunna påverka den hjälp de får. Falun
              är det ställe som har jobbat väldigt länge med det här. I Falun
              säger man att äldreomsorgen eller omsorgsbehovet egentligen är
              färskvara, man måste titta varje dag på vad man behöver.
            </seg>
            <seg xml:id="i-516638ab30bf27d8-0">
              Jag tycker att verklig valfrihet speglas väldigt av vad personalen
              säger i Falun. Där säger undersköterskorna i hemtjänsten: Förr
              sade vi att nu ska vi städa, ringde på dörren och gick in till
              den äldre kvinnan eller mannen. Nu frågar vi: Vad vill du ha hjälp
              med?
            </seg>
            <seg xml:id="i-7758670fa3ec758c-0">
              I stället för att satsa 300 miljoner på privatisering vill vi
              stötta den utveckling jag har berättat om med 100 miljoner om
              året tre år framöver. Men det stora arbetet måste naturligtvis
              göras ute i kommunerna.
            </seg>
            <seg xml:id="i-bd4e8f2d676bea8f-0">
              Verklig valfrihet kräver också att det finns tillräckligt med
              resurser i äldreomsorgen. Vi har en slimmad äldreomsorg med ont
              om tid och strikta bedömningar där hemtjänstens personal stressar
              mellan de äldre vårdtagarna. Då känner inte de äldre att de kan
              fråga den människa som de tycker så mycket om och som hjälper
              dem, oftast en kvinna men ibland en man, om hon eller han kan
              göra det extra som de behöver ha hjälp med. De äldre ser ju hur
              bråttom personalen har till nästa ställe.
            </seg>
            <seg xml:id="i-a99b3b7d2fe4b3f0-0">
              För lite personal är någonting som hindrar verklig valfrihet.
              Vi vet att Socialstyrelsen många gånger har sagt att detta saknas
              för att man på våra äldreboenden ska kunna känna att det händer
              något trevligt och roligt just i dag att de ska få en meningsfull
              vardag. Det fattas personal för det. Vi vet att man stressar inom
              hemtjänsten. Det som ska vara mertid i form av att sitta ned och
              prata eller verkligen göra det som människor känner är viktigt
              utifrån sina sociala behov och kontakter finns inte.
            </seg>
            <seg xml:id="i-372ffeb266cbd22f-0">
              Därför prioriterar inte vi i Vänsterpartiet skattesänkningar
              och skattesänkningar där de rika får ut mest. Vi vill i stället
              satsa de pengarna på bättre välfärd. Ett av de områden vi satsar
              på är just äldreomsorgen.
            </seg>
            <seg xml:id="i-bc8d232db14461db-0">
              Under de närmaste tre åren vill vi ha 25 000 fler anställda i
              äldreomsorgen 15 procent fler som jobbar där. Det här är en viktig
              del i den verkliga valfriheten. Men det är också viktigt att äldreomsorgens
              personal faktiskt får utrymme för att reflektera över sitt jobb
              och fundera över vilket arbetssätt vi har och hur vi bemöter äldre.
              De 40 procent som saknar rätt utbildning måste få möjlighet att
              få det. Äldreomsorgens personal måste få möjlighet att få spetskompetens
              när det gäller att jobba med dementa, när det gäller rehabilitering
              och när det gäller hur man jobbar med kost och näring. Därför
              var de kompetenspengar på 1 miljard som Vänsterpartiet satsade
              ihop med våra samarbetspartier så viktiga. Därför känns det nu
              så konstigt att alla de pengarna tar slut och stoppas i alliansens
              budget.
            </seg>
            <seg xml:id="i-78f7629d93634d8c-0">
              Här vill vi fortsätta att satsa på verklig valfrihet. Det kräver
              att äldre har ett verkligt inflytande, det kräver tillräckliga
              resurser och det kräver att man satsar på äldreomsorgens personal.
            </seg>
          </u>
          <note type="speaker" xml:id="i-92ae7036f1eb89ff-0">
            Anf. 135 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-0">
            <seg xml:id="i-119335804b014c48-0">
              Fru talman! Jag vill börja med att tacka Eva för ett minst sagt
              intressant anförande, där du slår fast att valfriheten ska vara
              viktig. Det är precis det som alliansregeringen lägger sig vinn
              om att sätta den enskilda äldre i centrum och öka hans eller hennes
              makt över sitt eget liv.
            </seg>
            <seg xml:id="i-9fe0fe78e49275cc-0">
              Men jag är också frågande inför några saker. Tycker du verkligen
              att ni tillsammans med Socialdemokraterna och Miljöpartiet under
              den förra mandatperioden drev en trovärdig och trygg äldreomsorgspolitik
              när antalet äldreomsorgsplatser de facto minskade i princip i
              hela landet? Tror du att det är den offentliga sektorns begåvning
              på området som gör att allt fler företag växer fram inom äldreomsorgssektorn?
              Och tror du verkligen att det är just vinsten som är det drivande
              motivet när allt fler kvinnor väljer att driva företag inom äldreomsorgen?
              Om det är vinsten som driver dem vad är det som är så fel med
              att göra vinst på att driva en god, trevlig, trygg, bra och säker
              äldreomsorg? Vad är det för fel med att tjäna pengar på att göra
              en bra omsorg? Tror du att man jobbar bättre som undersköterska
              om man gör en förlust än om man gör en vinst?
            </seg>
          </u>
          <note type="speaker" xml:id="i-57859bdab15962e6-0">
            Anf. 136 EVA OLOFSSON (v) replik:
          </note>
          <u who="eva_olofsson_b34e2b" xml:id="i-3879b436afe95868-1">
            <seg xml:id="i-c4aa7266f06904df-0">
              Fru talman! Det är nog inte undersköterskorna som kommer att
              göra den stora vinsten. Det mesta av den privata äldreomsorgen
              drivs av stora vårdbolag som inte bara finns i Sverige utan också
              i Danmark och England. De har ambitioner att växa och fungera
              som företag. Jag tycker att våra skattepengar ska gå till att
              förbättra äldreomsorgen. De ska inte gå till aktieutdelning eller
              till att företag expanderar utomlands.
            </seg>
            <seg xml:id="i-a571540daec265b7-0">
              Däremot tycker jag att det kan finnas ideella och kooperativa
              företag som kan bidra till utvecklingen. Men då tror jag att vi
              får se över lagen om offentlig upphandling och se till hur den
              fungerar i dag. I dag har de små företagen små möjligheter, och
              de blir ofta uppköpta av vårdbolagen så småningom.
            </seg>
            <seg xml:id="i-c56339695801c5ae-0">
              Det finns brister i äldreomsorgen. Det är därför vi vill satsa
              på mer personal och på utbildning. Men vi gjorde också en stor
              satsning, och vi är överens om de satsningar som görs nu på fler
              äldreboenden, på mer pengar till äldreomsorgen och på bättre kvalitet.
              Där skiljer vi oss inte åt. Vi skiljer oss åt i synen på privatisering.
            </seg>
          </u>
          <note type="speaker" xml:id="i-7e24f6b42b7d8d38-0">
            Anf. 137 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-1">
            <seg xml:id="i-5af762fae1b0c8f4-0">
              Fru talman! Om man med samma pengar kan driva en mer effektiv
              och bättre kvalitativ vård och ändå göra en vinst så måste det
              betyda något. Det du säger om att du vill ta mer pengar av folket
              i skatter och lägga dem på äldrevården betyder egentligen att
              man inom befintlig budget skulle kunna göra stora effektiviseringar.
              Helt uppenbart har inte den offentliga sektorn mäktat med det.
              Därför växer privata företag fram där det faktiskt förneka inte
              det är många kvinnor som får nya karriärmöjligheter, ny förmåga
              att lära sig ledarskap inom det som traditionellt anses vara ett
              manligt område. Är inte det någonting positivt för jämställdheten?
            </seg>
          </u>
          <note type="speaker" xml:id="i-3b2b385d6a1f50c9-0">
            Anf. 138 EVA OLOFSSON (v) replik:
          </note>
          <u who="eva_olofsson_b34e2b" xml:id="i-3879b436afe95868-2">
            <seg xml:id="i-c942ce3c97d71f53-0">
              Fru talman! Vi i Vänsterpartiet har gått in och tittat hur det
              ser ut i de största vårdbolagen Aleris, Attendo Care och Carema.
              Toppen består av män. Botten består av kvinnor. Det är alltså
              männen som sitter på de flesta chefsjobben och i bolagsledningarna
              på de här företagen.
            </seg>
            <seg xml:id="i-c84b8f821d8a3a51-0">
              Jag tycker att vi ska satsa på kvinnorna. Vi har förslag, men
              ni tar ju bort de viktiga kompetenspengarna. Vi satsar 10 miljarder
              som man kan styra över till att höja kvinnolönerna en oerhört
              viktig fråga. Rätten till heltid är en jätteviktig fråga för äldreomsorgens
              personal.
            </seg>
          </u>
          <note type="speaker" xml:id="i-e01bd3558c8ba4cc-0">
            Anf. 139 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-21">
            <seg xml:id="i-6fc955dc198c644b-0">
              Fru talman! Det som Eva Olofsson säger är i grunden positivt
              och någonting som vi strävar efter att uppnå såväl i majoritet
              som i opposition. Men vi har olika vägar dit. Det blev tydligt
              under Eva Olofsson anförande att skattehöjningar är en central
              del i Vänsterns politik för att lösa detta. Vi har det omvända;
              vi har skattesänkningar och får ändå ihop ekvationen.
            </seg>
            <seg xml:id="i-974d45aa9aaf8be5-0">
              Låt mig ställa en fråga till Eva Olofsson när det gäller den
              verkliga valfriheten, som du nämnde. Det kräver naturligtvis en
              trygg samhällsfinansierad välfärd, men det kräver också att man
              har lite pengar kvar i plånboken efter sitt lönearbete så att
              man kan köpa de saker som därtill alltid kommer att behövas. Då
              är det bra att det finns skattesänkningar.
            </seg>
            <seg xml:id="i-d416a452d0f247ad-0">
              Om man tittar på er motion Fler i arbete fler vägar framåt ser
              man att ni varslar om 150 000 nya arbeten, varav du nämnde att
              25 000 är välkomna till äldreomsorgen. Det är blott en sjättedel
              av de 150 000.
            </seg>
            <seg xml:id="i-e5a4383f225d697f-0">
              Hur kan Eva Olofsson göra trovärdigt att skattehöjningar kommer
              att leda till att just äldresatsningen kommer att genomföras av
              den överbudspolitik som Vänstern anför i sin motion?
            </seg>
          </u>
          <note type="speaker" xml:id="i-0afea648acff7788-0">
            Anf. 140 EVA OLOFSSON (v) replik:
          </note>
          <u who="eva_olofsson_b34e2b" xml:id="i-3879b436afe95868-3">
            <seg xml:id="i-3b24e5c0999a6329-0">
              Fru talman! Vi vill inte sänka skatterna. Du pratar om skattehöjning,
              Finn Bengtsson. Vad ni har gjort är att plocka ut miljarder på
              miljarder som kunde ha använts till att förbättra välfärden. Det
              är många som redan har det gott ställt som får mycket pengar i
              fickorna.
            </seg>
            <seg xml:id="i-7e515ef2c8de99b4-0">
              Vi vill och kommer också att göra det gå till val på att driva
              en bättre välfärd, en bättre skola, en bättre äldreomsorg, en
              bättre förskola och en bättre sjukvård. Detta ska fungera över
              hela landet, och det är viktigare än att människor med goda inkomster
              får ännu bättre inkomster.
            </seg>
            <seg xml:id="i-ef2736b55486e070-0">
              Om man sänker skatten och i stället använder de pengarna till
              att betala fler privata tjänster inom äldreomsorg och alltså får
              betala mycket mer grejer som den offentliga sektorn står för blir
              det inte billigare för den enskilde individen. Vi får i stället
              ett starkare klassamhälle med större skillnader mellan kvinnor
              och män och större skillnader mellan fattiga och rika. Det vill
              inte vi ha i Vänsterpartiet. Vi tycker att det är fullt möjligt
              att satsa på mer personal i äldreomsorgen.
            </seg>
          </u>
          <note type="speaker" xml:id="i-affb740793cc3688-0">
            Anf. 141 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-22">
            <seg xml:id="i-bf84ad4330e901fb-0">
              Fru talman! Detta var vänsterretorik. Min konkreta fråga var
              en annan. Den handlar om de 150 000 jobb som ni föreslår i motionen
              budgeterat till 7 miljarder kronor varav du nu talar väl för en
              sjättedel de 25 000.
            </seg>
            <seg xml:id="i-b24eb7977ae77471-0">
              Min fråga var: Hur ska ni finansiera de 7 miljarderna för att
              göra trovärdigt att just de 25 000 just i äldreomsorgen verkligen
              kommer på plats? Vilka skattehöjningar blir det, och vem drabbar
              de 7 miljarder som ni ska dra in? Det är ju pengar ni plockar
              ur fickorna på löntagare, förmodar jag.
            </seg>
          </u>
          <note type="speaker" xml:id="i-e7f085d6d41f7113-0">
            Anf. 142 EVA OLOFSSON (v) replik:
          </note>
          <u who="eva_olofsson_b34e2b" xml:id="i-3879b436afe95868-4">
            <seg xml:id="i-d9733c561105eb00-0">
              Fru talman! Vi tror faktiskt att de som jobbar i Sverige vill
              ha en bra välfärd och är beredda att betala skatt för den. Välfärden
              är en trygghet. Det kanske inte alla gånger är fler saker att
              köpa vi vill ha. Det handlar kanske om tryggheten att veta att
              få det bra på ålderdomen även om man är en kvinna som har jobbat
              i äldreomsorgen, kanske på deltid, och inte kommer att få så hög
              pension och inte kan köpa hushållsnära tjänster och inte kan köpa
              den där bostadsrätten i seniorboendet. Det är för att alla människor
              ska kunna ha en bra äldreomsorg vi vill göra de här satsningarna.
            </seg>
          </u>
          <note type="speaker" xml:id="i-c3c60b6842c50998-0">
            Anf. 143 KENNETH JOHANSSON (c):
          </note>
          <u who="kenneth_johansson_2e0139" xml:id="i-b96df3f71f4d9e5b-0">
            <seg xml:id="i-3f70a9416cbd6458-0">
              Fru talman! Den svenska hälso- och sjukvården håller på många
              områden världsklass. Samtidigt har hälso- och sjukvården stora
              problem. Tillgängligheten, bemötandet, psykiatrin, primärvården,
              regionala skillnader redan det är fem områden som man behöver
              utveckla och jobba med.
            </seg>
            <seg xml:id="i-7a2ffac2578b4132-0">
              Centerpartiet var mycket kritiskt och tydligt i sin kritik mot
              den gamla regeringens och vänsterkartellens oförmåga att hantera
              problemen. Vi har fört fram en lång rad förslag om vilka förändringar
              som krävs. Sedan snart ett år har vi en regering som vi deltar
              i från Centerpartiets sida, och vi börjar också se resultat av
              vår politik.
            </seg>
            <seg xml:id="i-eb2579dfbbf7dcd0-0">
              För oss är det självklart att vården ska vara solidariskt finansierad
              och fördelas efter behov. Basen är en välfungerande primärvård.
              Den ska finnas nära befolkningen och vara lättillgänglig. Den
              ska präglas av två principer. Det är för det första patientens
              självklara rätt att välja fast kontakt i primärvården och för
              det andra personalens rätt till fri etablering inom ramen för
              den utformning av primärvården som görs i respektive landsting.
            </seg>
            <seg xml:id="i-4fe771fa1034cadf-0">
              För att stärka primärvården har alliansregeringen tillsatt Patienträttighetsutredningen
              för att föreslå reformer som stärker patientens rätt i vården.
              En del i den utredningen är att föreslå en etableringsfrihet i
              primärvården som ska kunna utformas med ett bibehållet regionalt
              sjukvårdsansvar.
            </seg>
            <seg xml:id="i-bfcff3ca9f38be38-0">
              Utredaren ska även föreslå hur kravet på allmänmedicinsk kompetens
              ska kunna slopas för de läkare som väljer att etablera sig i primärvården.
              Genom detta kan mångfalden i vården öka. Centerpartiet anser att
              vårdens kvalitet och tillgänglighet kan förbättras om flera aktörer
              är med och berikar och utvecklar vård och omsorg.
            </seg>
            <seg xml:id="i-ddfb6c1460a008a0-0">
              I alltför hög utsträckning utformas vården enligt professionens
              arbetsrutiner och behov i stället för patientens. Det är ett traditionellt
              socialdemokratiskt tankemönster att individen närmast är en hjälplös
              varelse som måste tas omhand av samhället.
            </seg>
            <seg xml:id="i-0a7eac6907e6ca97-0">
              Jag menar att vi ska se det precis tvärtom. Vi behöver ett värderingsskifte
              som innebär att vården utgår från patienten och att patienten
              och den enskilda är en resurs. Här har vi vårdgarantin som ett
              viktigt redskap. Att få vård inom rimlig tid är grunden för en
              god hälsa och en vård på lika villkor.
            </seg>
            <seg xml:id="i-9de8f9817dfc1696-0">
              Alliansregeringen har satt av pengar för vårdgarantin. Vi i Centerpartiet
              är övertygade om att vårdgarantin kan skärpas ytterligare både
              i tid och i lagstiftning. För en vård som organiserar sitt arbete
              ur ett genuint patientperspektiv är detta en sporre och inte ett
              problem.
            </seg>
            <seg xml:id="i-fc4ba2ef731075e7-0">
              Vi i Centerpartiet är också glada över alliansregeringens kvalitetssatsningar
              med effektivare IT-system i vården, nödvändiga satsningar inom
              äldresjukvården, förstärkningar av den medicinska forskningen
              och att den nationella cancerplanen vi lovade före valet nu faktiskt
              är på väg fram. Patientsäkerheten förbättras. Omregleringen av
              apoteksmarknaden genomförs i syfte att öka konkurrensen och förbättra
              tillgängligheten. En stor tandvårdsreform är en annan viktig reform
              som nu är på väg att genomföras.
            </seg>
            <seg xml:id="i-79105d9bbe0c4ccb-0">
              Fru talman! Vi är alla unika, och vi vill också bli behandlade
              som de unika varelser vi är. Jag kan välja mellan restaurangen
              som serverar svensk husmanskost, falafel eller sushi. Men i vården
              är jag oftast hänvisad till ett alternativ.
            </seg>
            <seg xml:id="i-799bba2a258a34d5-0">
              Så vill inte alliansregeringen och Centerpartiet ha det. Vi vill
              att alla goda idéer ska ha en chans att utvecklas och komma fram.
              Sedan är det vi som använder tjänsterna och har behovet som avgör
              om idéerna också håller i praktiken. Vi vill se ökad valfrihet
              och mångfald, och vi vill inte minst öppna för en dialog med den
              ideella sektorn.
            </seg>
            <seg xml:id="i-c7a66549273ba705-0">
              Under tolv år av socialdemokratiskt styre har psykiatrin nedmonterats.
              Det kommer att ta tid att få psykiatrin på rätt köl, och alliansregeringen
              har påbörjat det arbetet.
            </seg>
            <seg xml:id="i-313c019efa02d882-0">
              För Centerpartiet är utgångspunkterna:
            </seg>
            <seg xml:id="i-e0cbee47fce91ee3-0">
              Mer resurser krävs, och vi ska bemöda oss om att göra rätt saker
              i rätt ordning.
            </seg>
            <seg xml:id="i-250ebd598c74fe43-0">
              Barns och ungas psykiska hälsa ska prioriteras. Centerpartiet
              vill göra psykisk hälsa till ett uttalat folkhälsomål.
            </seg>
            <seg xml:id="i-53fc60856c82aad3-0">
              Fru talman! Det gör skillnad när Centerpartiet och alliansgeringen
              lägger grunden till framtidens hälso- och sjukvård byggd på en
              helhetssyn på människan. Vi har i varje fall kommit en bit på
              väg.
            </seg>
          </u>
          <note type="speaker" xml:id="i-63a082857ccbaec1-0">
            Anf. 144 EVA OLOFSSON (v) replik:
          </note>
          <u who="eva_olofsson_b34e2b" xml:id="i-3879b436afe95868-5">
            <seg xml:id="i-e5cec4b14a1753fc-0">
              Fru talman! Det är häpnadsväckande när Kenneth Johansson jämför
              behovet av hälso- och sjukvård och att välja mellan sushi och
              falafel. Jag kan faktiskt laga min mat hemma. Men skulle jag få
              bröstcancer kan jag inte fixa det själv. Jag ställer helt andra
              krav på sjukvården.
            </seg>
            <seg xml:id="i-57fbfc75b7931049-0">
              Jag träffade Vänsterpartiets landstingspolitiker häromdagen.
              Det vore lite intressant utifrån sushi- och falafeldiskussionen
              att fundera på läget i Västmanland.
            </seg>
            <seg xml:id="i-cea8d8e70def17d4-0">
              Det var ett program på tv i Kalla fakta. Våra landstingspolitiker
              verifierade också att det finns stora skillnader mellan hur man
              ger möjligheter till sjukgymnaster, insatser av samtal och åtgärder
              med den formen av stödkaraktär hos flera av de privat drivna vårdcentralerna.
            </seg>
            <seg xml:id="i-cba66b19668aa36c-0">
              När Vänsterpartiet har krävt en redovisning av vad alla använder
              sina pengar till har vi fått nej. Hur ska Kenneth Johansson garantera
              att man inte skriver färre remisser till sjukgymnastik för dem
              som behöver det för att man vill ha bättre vinst till dem som
              driver vårdcentralen?
            </seg>
          </u>
          <note type="speaker" xml:id="i-5b694e1c6163d1f2-0">
            Anf. 145 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-b96df3f71f4d9e5b-1">
            <seg xml:id="i-eb1dd833f799d687-0">
              Fru talman! Skillnaden mellan Eva Olofsson och mig är att jag
              har tilltro till att den enskilda människan kan göra egna val.
              Jag tror att den enskilda människan som har erfarenheter av vård
              själv kan bedöma om man tycker att det ena eller andra alternativet
              är bättre. Jag är övertygad om att det är mycket bättre än det
              uppifrånperspektiv som Eva Olofsson och hennes parti företräder.
            </seg>
            <seg xml:id="i-4415a191454fc8c6-0">
              Valfrihet för patienten och för personal att göra egna val är
              något som Centerpartiet och alliansregeringen står för. Det ska
              ske på ett klokt sätt. En upphandling ska göras, och det ska ske
              enligt klara och tydliga regler. Det är kvalitetsmål som i hög
              grad ska sättas upp.
            </seg>
            <seg xml:id="i-b73d1b7cd230c56c-0">
              Jag har tilltro till att sjukvårdshuvudmännen och andra kan göra
              de bedömningarna mycket bättre än vad Eva Olofsson och hennes
              parti kan göra.
            </seg>
          </u>
          <note type="speaker" xml:id="i-a3b8ea92b1b53592-0">
            Anf. 146 EVA OLOFSSON (v) replik:
          </note>
          <u who="eva_olofsson_b34e2b" xml:id="i-3879b436afe95868-6">
            <seg xml:id="i-c8e2b57ee581a772-0">
              Fru talman! Uppenbarligen har man inte gjort det i Västmanland.
            </seg>
            <seg xml:id="i-aab738fc4dc01cfc-0">
              Jag vill ställa en annan fråga. En annan stor oro som fanns här
              i Helsingfors var detta med fri etableringsrätt. Man använder
              sig av denna på det sättet att det är patienterna som ska välja
              om man får starta vårdcentraler överallt. Man kan se att Rinkeby
              och Tensta inte är de ställen som kommer att få flest vårdcentraler,
              utan det är centrala Helsingfors. Det är dyrt när man behöver
              tolk och annat.
            </seg>
            <seg xml:id="i-dbdf4208e9357568-0">
              Det fanns också en jättestor oro för kranskommuner och glesbygden.
              Kommer man att få några läkare alls dit när man släpper fritt
              resurserna på det här sättet?
            </seg>
          </u>
          <note type="speaker" xml:id="i-349573978c77a698-0">
            Anf. 147 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-b96df3f71f4d9e5b-2">
            <seg xml:id="i-9b535105a62282c0-0">
              Fru talman! Vi vet hur det är i dag med den uppifrånstyrning
              som Eva Olofsson företräder. Där har vi problem att få bemanning
              i områden på landsbygd och glesbygd. Så är det i dag. Vi vill
              underlätta och ge nya förutsättningar för att det ska bli en annan
              tingens ordning.
            </seg>
            <seg xml:id="i-62e930d2ae55ddac-0">
              Det jag sade i mitt anförande står i det utredningsdirektiv som
              lagts fram. Det handlar om en etableringsfrihet som ska utformas
              med bibehållet regionalt sjukvårdsansvar.
            </seg>
            <seg xml:id="i-cc30368a1f802aa6-0">
              Titta till exempel på Halland. Det är ett sådant exempel. Där
              sätter man upp kriterier och ställer krav. Sedan överlåter man
              det till ett entreprenörskap.
            </seg>
          </u>
          <note type="speaker" xml:id="i-f93f4b44a05b2dbc-0">
            Anf. 148 CATHARINA BRÅKENHIELM (s) replik:
          </note>
          <u who="catharina_brakenhielm_7670e4" xml:id="i-a535b920a4f7076b-0">
            <seg xml:id="i-a41f3dd9cde1eafe-0">
              Fru talman! Kenneth Johansson räknar upp vad som behöver göras.
              När jag läser alliansens budget på området och tittar på pengarna
              har jag svårt att se vad det egentligen är man vill göra.
            </seg>
            <seg xml:id="i-cb2a6fa23b08292f-0">
              Man har tagit bort kompetenspengarna till utveckling och utbildning
              av personalen. Enbart i Helsingfors är 70 procent av personalen
              inom hemtjänsten outbildad. Det finns inte extrapengar alls till
              psykiatrin trots att Milton har en bra utredning med många bra
              förslag som kostar ett antal miljarder. Det finns ingenting extra
              där.
            </seg>
            <seg xml:id="i-9825575b357e3f8d-0">
              Man har heller inga extrapengar till handikapprörelsen. Man flyttar
              runt lite grann bland kontona och tror kanske att handikapprörelsen
              tror att den har fått extra pengar. Man monterar också ned det
              så viktiga narkotikaarbetet, Ett kontrakt för livet, som har pågått
              en tid, och man är i full färd med att slå sönder vårt fina apoteksmonopol.
            </seg>
            <seg xml:id="i-5bfa1b02edc0c6b5-0">
              Jag är väldigt fundersam. Vad är det egentligen man vill göra
              mer än att sänka skatter?
            </seg>
          </u>
          <note type="speaker" xml:id="i-c56ffd15c6d28c99-0">
            Anf. 149 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-b96df3f71f4d9e5b-3">
            <seg xml:id="i-420686ea117d5538-0">
              Fru talman! Samtliga av de exempel Catharina Bråkenhielm tog
              upp träffar precis fel. I den budget vi har finns det 2 miljarder
              kronor mer till äldresjukvården än vad den gamla regeringen hade.
              Psykiatrin får 500 miljoner kronor mer 2007 och 500 miljoner kronor
              mer 2008 än vad den gamla regeringen tidigare har aviserat. Handikapprörelsen
              får 20 miljoner kronor mer. Där har anslagen varit oförändrade
              i många år under den regering som Catharina Bråkenhielm höjer
              till skyarna. Jag kan fortsätta att räkna upp på det här viset.
              Catharina Bråkenhielm har uppenbarligen inte tagit del av de förslag
              som har lagts fram hittills. Vi får komma tillbaka till det. Jag
              hoppas att hon läser budgeten mer noggrant till den budgetdebatt
              som kommer.
            </seg>
          </u>
          <note type="speaker" xml:id="i-108be7bd9d03c22a-0">
            Anf. 150 CATHARINA BRÅKENHIELM (s) replik:
          </note>
          <u who="catharina_brakenhielm_7670e4" xml:id="i-a535b920a4f7076b-1">
            <seg xml:id="i-28c3952d45358879-0">
              Fru talman! Jag har läst budgeten, men vi läser den kanske på
              olika sätt. Om man tar gamla siffror, som Kenneth Johansson gör,
              blir det så, men om man är uppdaterad blir det som jag sade.
            </seg>
            <seg xml:id="i-9cfdf09ad4244d5e-0">
              Är det när man är gammal och sjuk, Kenneth Johansson, och ligger
              hemma och behöver hjälp som man ska få en broschyr under näsan,
              vara kund och veta vilket bolag man vill ha hjälp av? Jag tror
              att det är precis då man vill känna att samhället finns där och
              att man är trygg. Därför vill jag inte ha det här valsystemet
              som alliansen nu inför. Vilken är din motivering till att man
              tycker att det är det absolut viktigaste?
            </seg>
          </u>
          <note type="speaker" xml:id="i-67972cdf665ff80a-0">
            Anf. 151 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-b96df3f71f4d9e5b-4">
            <seg xml:id="i-80d111cbe3d9e807-0">
              Fru talman! Jag brukar läsa det som står i budgeten. Då brukar
              det bli ganska bra. Gör så också, Catharina Bråkenhielm!
            </seg>
            <seg xml:id="i-ffe834c40f15399c-0">
              När det gäller valfrihet för de äldre vill jag säga att detta
              är ett erbjudande. Det handlar om att göra en lagstiftning som
              möjliggör för kommuner som så vill och som har en majoritet som
              vill att bygga upp system som ökar möjligheterna att göra egna
              val. Jag kan inte förstå varför man ska vara så rädd för att de
              äldre och deras anhöriga även på äldre dagar ska kunna få göra
              ett eget val.
            </seg>
          </u>
          <note type="speaker" xml:id="i-eeeb19c9ed6d65bd-0">
            Anf. 152 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-c80f88b8096163ea-5">
            <seg xml:id="i-a9bcb44c6a535326-0">
              Fru talman! Jag har berört det område som gäller finansiell samordning.
              Jag tror inte Kenneth hörde hela mitt anförande, men jag tänker
              i alla fall ställa frågor på det området. I sitt anförande berörde
              Kenneth vikten av samordning i samhället när det gäller psykiatrin,
              samarbete mellan kommun och landsting och den typen av frågor.
              Det här är väldigt konkret. För mig är arbetsplatsen mycket central
              och den allra viktigaste delen. Då förstår inte jag varför man
              tar bort arbetsgivarens skyldighet att göra rehabiliteringsutredningar.
              Varför tar man ut det i samhället där man är ännu längre från
              det viktiga?
            </seg>
            <seg xml:id="i-5d7b0848f539a5e0-0">
              Sedan vill jag ställa den viktigaste frågan. Kenneth Johansson,
              på den konferens som du och jag var på i Falun utlovade du att
              de 5 procenten när det gäller Finsam skulle bli 10 procent. Vart
              tog de pengarna vägen? Gick de allihop till fastighetsskattesänkningar
              och skattesänkningar på olika områden? Vart tog pengarna vägen?
              Nu är signalen den att det inte ens finns pengar till att gå vidare
              och bygga ut det Finsam som bara har kommit en liten bit på vägen.
            </seg>
          </u>
          <note type="speaker" xml:id="i-c81c517aa04ec1d3-0">
            Anf. 153 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-b96df3f71f4d9e5b-5">
            <seg xml:id="i-a8aed43ed96b3880-0">
              Fru talman! Detta kommer från en person som representerar ett
              system som har slarvat bort hela den goda idén som fanns från
              början om finansiell samordning. Det handlar om att få en flexibelt
              utformad samordning där man lokalt avgör vilka parter som deltar.
              Det handlar också om att höja den finansiella delen i samordningen
              rejält. Det är bortslarvat, och det försöker vi rätta till. Det
              första steget tas nu i budgetpropositionen. Det är mycket klart
              uttalat att det ska vara lokalt utformat och öka möjligheterna
              för flexibilitet. Om man lokalt finner det lämpligt att nöja sig
              med två eller tre i stället för fyra parter ska det vara upp till
              den lokala och regionala nivån att lösa det.
            </seg>
            <seg xml:id="i-020a30a7aa71d536-0">
              Det här är ett första steg. Det är min ambition att medverka
              till att steg två innebär att man också kan samordna mer finansiellt
              utrymme.
            </seg>
          </u>
          <note type="speaker" xml:id="i-994cf09720eb4f89-0">
            Anf. 154 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-c80f88b8096163ea-6">
            <seg xml:id="i-47c92e3e47ba93fa-0">
              Fru talman! Det var inte riktigt svar på min fråga. Du utlovade
              mer resurser för att bygga vidare när det gäller finansiell samordning.
              Den signal man får nu är att det kanske inte ens finns pengar
              till det som redan har skapats. Du har pratat väldigt starkt för
              vikten av samordning med landstinget, och det är den part som
              i de flesta fall inte har medverkat i detta. Frågan är fortfarande:
              Varför finns inte resurser att bygga vidare på ett väldigt brett
              samarbete i de här frågorna?
            </seg>
          </u>
          <note type="speaker" xml:id="i-b2320888a360221f-0">
            Anf. 155 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-b96df3f71f4d9e5b-6">
            <seg xml:id="i-7a8b5a61191fae76-0">
              Fru talman! När det gäller landstinget tycker jag att vi kan
              lyfta fram sjukvårdsmiljarden som ett positivt exempel. Jag tror
              att vi är ganska överens om sjukvårdsmiljarden. Om man minskar
              ohälsan ger det också ökade möjligheter att jobba ekonomiskt.
              Dalarna är ett exempel där vi har fått ganska mycket pengar nu
              genom att aktivt arbete. Det tycker jag är bra.
            </seg>
            <seg xml:id="i-fc207e9c4ee0bb3c-0">
              Steg ett är taget. Förslaget är tydligt och klart. Det står ökad
              lokal och flexibel finansiell samordning. Jag utgår ifrån att
              steg två också kommer att få ett ökat finansiellt innehåll.
            </seg>
          </u>
          <note type="speaker" xml:id="i-90d7f5a371248086-0">
            Anf. 156 HANNAH BERGSTEDT (s):
          </note>
          <u who="ulf_berg_ddcf6d" xml:id="i-49314f45a718532e-0">
            <seg xml:id="i-96e960e008caa3ad-0">
              Fru talman! Samhället förändras i en rasande fart. Världen har
              blivit större, och samtidigt har avstånden krympt. Vi kan kommunicera
              med människor på andra sidan jordklotet i realtid när helst vi
              vill. Information och kunskap om världen runt omkring finns tillgänglig
              bara några knapptryckningar bort. Vi kan kommunicera och konsumera
              dygnet runt. Vi ska vara effektiva, tillgängliga, välinformerade
              och flexibla.
            </seg>
            <seg xml:id="i-5c59cbc9e23bec64-0">
              Dagligen möter vi reklammakarnas budskap om hur vi ska vara och
              vad vi ska äga för att vara lyckliga och framgångsrika. Den goda
              ekonomiska standard som har gjort detta möjligt har också skapat
              nya problem. Psykisk ohälsa kopplad till stressrelaterade sjukdomar
              ökar markant.
            </seg>
            <seg xml:id="i-853f78b4895550e9-0">
              Psykisk ohälsa är ett problem att ta på stort allvar. Vi lever
              i en tid där vi ständigt förväntas leverera och visa resultat,
              där vi oftare får bekräftelse för det vi gör än för det vi är.
              Ny teknik och tillgänglighet är positivt, men vi måste få lära
              oss att förhålla oss till det utifrån våra förutsättningar.
            </seg>
            <seg xml:id="i-f066fdd52c7a4d86-0">
              Världen har förändrats snabbt, men den mänskliga organismen förändras
              inte lika fort. Vår hjärna har fortfarande en begränsad förmåga
              att hantera ny information, och vi behöver vila och återhämtning.
              Marginalerna minskar ständigt. Utrymmen för återhämtning minimeras.
              Den viktiga sociala samvaron på arbetsplatserna minskar. I dag
              finns få platser i världen där det finns tystnad.
            </seg>
            <seg xml:id="i-f886e4f2965bb7b7-0">
              Konsekvenserna för individen är skrämmande. Att vårt generella
              välstånd till trots må så dåligt att man inte längre orkar leva
              kan betecknas som ett i-landsproblem för många. Förvisso kan det
              vara så, men likväl är en utmattningsdepression inget tillstånd
              man ens en gång vill önska sin värsta fiende. Psykisk ohälsa drabbar
              inte bara individen utan även familjer och vänner.
            </seg>
            <seg xml:id="i-90fb6352394f16a9-0">
              Forskning visar att psykisk ohälsa och sömnstörning ofta går
              hand i hand. På så sätt kan man säga att socialförsäkringsministern
              var rätt ute när hon stannade hemma och sov i några dagar. Men
              om ministern och regeringen på allvar tror att utmattningssyndrom
              eller utmattningsdepression är något man får en släng av, någonting
              man sover bort på ett par dagar, är det riktigt skrämmande. Det
              förklarar varför man som nästa enda åtgärd tar till greppet kortade
              sjukskrivningstider.
            </seg>
            <seg xml:id="i-3b628b682bd74614-0">
              Behovet av sjukvård kopplat till stressrelaterade sjukdomar ökar
              kraftigt i vårt samhälle. Det ledet till sänkt välbefinnande,
              lägre effektivitet, ökat mänskligt lidande och sänkt livskvalitet.
              För samhället innebär det kostnader i form av behandling och sjukskrivningar
              där den sjuke ofta behöver just tid för att kunna läka.
            </seg>
            <seg xml:id="i-5d99a7962bd0302b-0">
              Att unga kvinnor i högre grad finns med i siffrorna över människor
              med stressrelaterade sjukdomar är ingenting som förvånar. Möjligheterna
              för kvinnor att komma ut på arbetsmarknaden har ökat, men ansvaret
              för arbetet i hemmet och för barnen är fortfarande i stor utsträckning
              kvinnornas. Talesättet att kvinnor minsann kan göra flera saker
              samtidigt är ingenting annat en gigantisk kvinnofälla som riskerar
              att slå igen, och fångvaktarna heter ångest och depression.
            </seg>
            <seg xml:id="i-081706fbd5cb1c1b-0">
              Myten om positiv och negativ stress florerar flitigt. Allt fler
              ser sitt arbete som en del av ett fritidsintresse och tycker att
              det är intressant och roligt. Och visst är det viktigt att tycka
              att jobbet är roligt, men risken är att vi arbetar oss till döds.
              Stress påverkar nämligen kroppen på samma sätt oavsett om man
              tycker att det är roligt eller om man tycker att det är jobbigt.
              Många som har utmattningsdepression är aktiva, mycket viljefulla
              och energirika människor.
            </seg>
            <seg xml:id="i-a4516898cd926cb9-0">
              Fru talman! Den borgerliga regeringens politik förvärrar för
              den som redan drabbats, och jag blir rent av förbannad när jag
              ser förslagen. Kraftigt försämrad privatekonomi gör ingen friskare!
              Kortare sjukskrivningstider ger ingen positiv effekt på människors
              hälsa!
            </seg>
            <seg xml:id="i-32e966ee13c64fa5-0">
              Att komma tillbaka efter att ha drabbats av en stressrelaterad
              sjukdom tar i regel tid även om du får exakt den hjälp du behöver.
              Fokus bör vara på vad som hjälper människor tillbaka i stället
              för på att krympa det ekonomiska utrymmet och minska tiden du
              kan vara sjukskriven. Det ger nämligen bilden av att människor
              i psykisk ohälsa inte behöver vård och tid för att komma ur sin
              situation utan att ekonomiska incitament ska göra dem benägna
              att tillfriskna.
            </seg>
            <seg xml:id="i-acb611f4404d8f11-0">
              Jag erfar att det är precis tvärtom. Den som lider av stressrelaterad
              sjukdom och utmattningsdepression skuldbelägger sig själv tillräckligt
              utan att behöva regeringens hjälp.
            </seg>
            <seg xml:id="i-ad108c4ae4f6c3bb-0">
              I stället borde regeringen ta sitt ansvar och satsa på att ge
              stöd och hjälp till dem som drabbats och framför allt se till
              att starta det förebyggande arbetet mot den ökande psykiska ohälsan
              i samhället. Och det bör ske på bred front med folkhälsosatsningar
              som ger kunskap om stress och hur man undviker den och utbildningssatsningar
              mot företagsledare, chefer och fackliga organisationer. Vi måste
              lära våra barn att vila det är jätteviktigt och våga tro på och
              vara sig själva och att fatta besluten utifrån vem jag vill vara,
              inte från vem jag förväntas vara.
            </seg>
            <seg xml:id="i-2e970ff9069eb815-0">
              Fru talman! Det som oroar mig är att regeringen inte bara för
              en politik som ökar klyftorna och orättvisorna utan att man också
              tydligt verkar sakna en medvetenhet om problembilden kring psykisk
              ohälsa.
            </seg>
            <seg xml:id="i-bbe12a1d7cdb6e10-0">
              Det är dags att vakna upp. Sverige behöver även under denna mandatperiod
              en aktiv politik i denna fråga. Det behövs mer än någonsin. För
              inte tror väl regeringen att lösningen på problemet är att sova
              ett par dagar?
            </seg>
          </u>
          <note xml:id="i-a1ce9a610b0fc221-0">
            I detta anförande instämde Caroline Helmersson-Olsson (s).
          </note>
          <note type="speaker" xml:id="i-9773c3aa9c3338bd-0">
            Anf. 157 FINN BENGTSSON (m) replik:
          </note>
          <u who="unknown" next="cont" xml:id="i-7f48c6ac0878df03-1">
            <seg xml:id="i-5250283e7867a613-0">
              Fru talman! Detta tema som Hannah Bergstedt vällovligt talar
              om är ämnet för mitt huvudanförande som jag hoppas kommer som
              nästa inlägg.
            </seg>
            <seg xml:id="i-936d3f0ba63dd659-0">
              Däremot blir jag lite besviken när du presenterar en situation
              där du förutsätter att man efter ett års alliansregering har ett
              problem framför sig. Visst har vi det, men det har ju utmynnat
              ur tolv års misskötsel av psykiatrin!
            </seg>
            <seg xml:id="i-435752f744067ac7-0">
              Du talade om den sociala samvaron på arbetsplatserna att den
              minskar som en orsak till stress. Jag är böjd att hålla med dig.
              Om man efter ett långvarigt regeringsinnehav lämnar en och en
              halv miljon människor i arbetsför ålder i utanförskap och många
              av dem har berövats möjligheten till denna arbetsplatssamvaro
              för att just minska sin stress och vi dessutom på medicinsk grund
              vet att sådant utanförskap leder till en sju gånger ökad risk
              för förtida dödlighet, då kan man ju ställa sig den här frågan,
              Hannah Bergstedt: Känner du ingen skuld för ditt parti? Kan du
              inte bli förbannad på ditt parti lite grann också?
            </seg>
          </u>
          <note xml:id="i-5281f3c7cbeefec6-0">
            Anf. 158 TREDJE VICE TALMANNEN:
          </note>
          <u who="unknown" prev="cont" xml:id="i-561b794f7b78e64a-1">
            <seg xml:id="i-ae875418b81f6364-0">
              Tack! Får jag be ledamöterna att vårda språket.
            </seg>
          </u>
          <note type="speaker" xml:id="i-fe5942fefe404d7d-0">
            Anf. 159 HANNAH BERGSTEDT (s) replik:
          </note>
          <u who="ulf_berg_ddcf6d" xml:id="i-49314f45a718532e-1">
            <seg xml:id="i-80c29510f12659d5-0">
              Fru talman! Finn Bengtsson pratar om den socialdemokratiska regeringens
              politik. Det har varit väldigt ofta förekommande i denna talarstol,
              har jag märkt, att fokus ligger på vad vi har gjort eller vad
              vi tänker göra.
            </seg>
            <seg xml:id="i-1bda996d1a8c8c81-0">
              Den borgerliga alliansen lovade i valrörelsen att storsatsa på
              psykiatrin, men det finns inte en enda ny krona till psykiatrin.
              Tvärtom föreslår man att resurserna till psykiatrin ska minska
              till 2009, medan man om man läser Socialdemokraternas budgetmotion
              kan se att de vill satsa 1,4 miljarder mer på psykiatrin under
              perioden 20082010.
            </seg>
            <seg xml:id="i-84c6e9ad0ea62c57-0">
              Samtidigt är detta ett problem som handlar om förebyggande åtgärder
              där vi behöver en bra bild av vad som är det bakomliggande problemet.
            </seg>
          </u>
          <note type="speaker" xml:id="i-a5bee3d4fead370b-0">
            Anf. 160 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-23">
            <seg xml:id="i-1897a25c2b1a3b89-0">
              Fru talman! Jag får be om ursäkt för det ovårdade språket, men
              det uttrycktes från talarstolen och jag citerade det som sades.
              Jag ställde frågan retoriskt tillbaka.
            </seg>
            <seg xml:id="i-3268056d18118a19-0">
              Jag tycker fortfarande att det är väldigt konstigt att läsa i
              budgetmotionen att ni säger att det inte satsas några resurser
              på psykiatrin. Det är ju faktiskt lögn. Vi satsar 1,25 miljarder
              kronor under en treårsperiod budgeterat, planerat och uttalat
              redan från den första budgetmotionen. Det är alltså inte sant.
            </seg>
            <seg xml:id="i-55593bca59de4791-0">
              Däremot, sent under galgen, kommer nu Socialdemokraterna med
              pengar de ännu inte har förfogande över och erbjuder någonting.
              Det är skralt.
            </seg>
          </u>
          <note type="speaker" xml:id="i-450a7795bfb00834-0">
            Anf. 161 HANNAH BERGSTEDT (s) replik:
          </note>
          <u who="ulf_berg_ddcf6d" xml:id="i-49314f45a718532e-2">
            <seg xml:id="i-7d8e30f73e6f5eca-0">
              Fru talman! Får jag påminna om att den socialdemokratiska regeringen
              tillsatte en utredning Miltonutredningen som blev färdig för precis
              ett år sedan. Om man tittar i budgeten ser man att det är 500
              miljoner kronor 20072008, 2009 är det 250 miljoner kronor och
              2010 är det 250 miljoner i den borgerliga alliansens budgetförslag.
            </seg>
          </u>
          <note type="speaker" xml:id="i-9e079f2d5b90fcc2-0">
            Anf. 162 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-2">
            <seg xml:id="i-68a4523e2f7d98ed-0">
              Fru talman! Det var ett mycket bra anförande du hade de första
              fyra minuterna där jag kan dela mycket av den verklighetsbeskrivning
              som du gav, Hannah Bergstedt. Men beskrivningen är också en historisk
              konsekvens av hur man tidigare har behandlat psykiatrin och hur
              det har sett ut på arbetsmarknaden, hur människor har haft svårt
              att få ekonomin att gå ihop, hur pressen har varit stor på enskilda
              människor som har befunnit sig i ett långvarigt utanförskap och
              därmed också många gånger hamnat i en depression och blivit föremål
              för sjukskrivning.
            </seg>
            <seg xml:id="i-2c2986ea305a80b9-0">
              Det är därför vi har tagit tag i de problem som har funnits med
              Försäkringskassan som tidigare hade en sjustegsraket där det sjunde
              steget var att vara tillbaka på arbetsmarknaden. När man tittade
              på dem som fortfarande var sjukskrivna efter år såg man att det
              var en enormt stor del av dem som fortfarande befann sig på steg
              ett. Vi inför nu en trestegsraket med inriktning på att få människor
              tillbaka till arbetsmarknaden.
            </seg>
            <seg xml:id="i-7fe8efdf925192b0-0">
              Jag kan instämma i det Finn sade om att man bör idka en del självkritik
              och inte tro att den egna vägen är den allenarådande. Tror du
              inte att det är bättre för människor att de får en bättre ekonomi
              och fler arbeten att välja mellan i stället för att befinna sig
              i ett utanförskap?
            </seg>
          </u>
          <note type="speaker" xml:id="i-d20bab37c7688dac-0">
            Anf. 163 HANNAH BERGSTEDT (s) replik:
          </note>
          <u who="ulf_berg_ddcf6d" xml:id="i-49314f45a718532e-3">
            <seg xml:id="i-b911ec14e380ce90-0">
              Fru talman! Fredrick Federley pratar om ekonomi. En trygg ekonomi
              är väl knappast någonting som en sänkt sjukersättning kan räknas
              som, utan detta är snarare ytterligare en belastning för den som
              är långtidssjukskriven!
            </seg>
            <seg xml:id="i-bcf4964de0e733a4-0">
              Det är ett problem med att människor hamnar i utmattningsdepression,
              men en kortare sjukskrivningstid visar sig inte vara till hjälp
              för den som är i utmattningsdepression. Snarare är det tvärtom
              tid är en av de viktiga saker som man behöver för att återhämta
              sig från en utmattningsdepression.
            </seg>
          </u>
          <note type="speaker" xml:id="i-3ac31ff5eb747e14-0">
            Anf. 164 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-3">
            <seg xml:id="i-a944e2b20e94f511-0">
              Fru talman! Det vore skönt att höra Hannah kommentera det förändringsarbete
              som nu pågår på Försäkringskassan där vi tidigt lägger in rehabiliteringsresurser,
              företagshälsovård och direkt och omedelbart försöker arbeta för
              att få människor tillbaka till arbete. Det vore skönt att höra
              Socialdemokraterna ge regeringen beröm för att man här går åt
              rätt håll.
            </seg>
            <seg xml:id="i-96db806b7248ad3f-0">
              En annan bit som jag vill ta upp är att oerhört mycket press
              som människor upplever i sin vardag ju beror på ekonomi och att
              man inte får pengarna att räcka till. Det är därför oerhört viktigt
              att vi sänker skatterna så att människor får behålla mer pengar
              i plånboken och därmed kan undvika den privatstress de upplever.
            </seg>
          </u>
          <note type="speaker" xml:id="i-9ffeae3bb1115028-0">
            Anf. 165 HANNAH BERGSTEDT (s) replik:
          </note>
          <u who="ulf_berg_ddcf6d" xml:id="i-49314f45a718532e-4">
            <seg xml:id="i-03f06c5299148a89-0">
              Fru talman! Jag markerar att detta med pengar är väldigt viktigt,
              i alla fall för dem som är i arbete, men tydligen inte för den
              som redan är sjukskriven.
            </seg>
            <seg xml:id="i-653f36734725cc90-0">
              Jag tog mig tiden att titta lite grann på vad Socialstyrelsen
              säger. Det finns inga starka bevis för att generella arbetsplatsinriktade
              insatser ger någon effekt för den som är i sjukskrivning på grund
              av utmattningsdepression. Snarare är det tvärtom så att man behöver
              god tid på sig att läka innan man kommer i fråga för en sådan
              här åtgärd. Att korta tiden för sjukskrivning är alltså inte något
              som hjälper.
            </seg>
          </u>
          <note type="speaker" xml:id="i-c6691dcfd76c3b29-0">
            Anf. 166 FINN BENGTSSON (m):
          </note>
          <u who="unknown" xml:id="i-a0e4657bfd45eb60-24">
            <seg xml:id="i-9cba99497f39b9a6-0">
              Fru talman! Nedrustningen av psykiatrin är en nationell katastrof.
              Den bedömningen har jag själv gjort både som politiker och yrkesverksam
              läkare sedan 25 år. Vid en moderat hearing i riksdagen nyligen
              bekräftades detta både av Svenska Psykiatriska Föreningen och
              av anhörig- och brukarrepresentanter.
            </seg>
            <seg xml:id="i-d396aa0950442ef1-0">
              Fakta talar sitt tydliga språk. För 30 år sedan investerades
              nära 200 procent mer än i dag av hela sjukvårdsbudgeten i psykiatrin.
              Under samma tid har moderna psykiatriska metoder avancerat kraftigt.
              Socialdemokratiska regeringar såg inte unika möjligheter för de
              psykiskt sjuka. De ransonerade medlen och bortsåg från betydelsen
              av en enorm teoretisk och praktisk kunskapsutveckling till gagn
              för psykiatrin.
            </seg>
            <seg xml:id="i-d01ccab6ff74c693-0">
              Facit förskräcker. Antalet psykiatriska vårdplatser i Sverige
              är nu så begränsat att vi nått den lägsta nivån i Europa, från
              ca 18 000 platser 1986 till under 5 000 platser år 2006. Ansvarslöst
              nog drabbas extremt utsatta, svårt psykiskt sjuka och deras anhöriga
              mest.
            </seg>
            <seg xml:id="i-64453cac242f943d-0">
              Fru talman! Euro Health Consumer Index 2007 visar att Sverige
              nu är sämst av 29 europeiska länder när det gäller tillgänglighet
              till vård. Bristen på tillgänglighet försämrar prognosen och livskvaliteten
              för samtliga psykiskt sjuka.
            </seg>
            <seg xml:id="i-25bd320c4a509ae8-0">
              Den största gruppen sjukskrivna i dag 30 procent har en psykiatrisk
              diagnos. Trots detta saknas tillgänglighetsstatistik i vårt land
              för dessa stora folksjukdomar. Det saknas till och med data om
              i vilken omfattning långtidssjukskrivningar i primärvården sker
              utan remiss till psykiatrin.
            </seg>
            <seg xml:id="i-ab66f153392bb328-0">
              Då är det inte underligt att den hastigt påkomna vårdgarantin
              sällan används för psykiatrins patienter. De svagaste av de svaga
              gavs lägst prioritet i Socialdemokraternas Sjukvårds-Sverige!
            </seg>
            <seg xml:id="i-77ea56e5b598edf6-0">
              Noteras bör att den enskilt största gruppen av alla sjukskrivna,
              14 procent, faller inom depressionsdiagnostiken. Gruppen består
              främst kvinnor om vars möjlighet till vård man inte brytt sig.
              Så mycket för socialistisk feminism när det verkligen gäller!
            </seg>
            <seg xml:id="i-fdc9e47873e0e97e-0">
              Men den politiska misskötseln har dessvärre satt djupare spår
              än så. En alarmerande kompetensflykt från fackpsykiatrin pågår.
              Riksdagens utredningstjänst anger en psykiaterkår med nära hälften
              över 55 år och en mycket orättvis fördelning över landet. I mitt
              eget län, Östergötland, som har haft socialdemokratiskt styre
              i landstinget parallellt med regeringsinnehavet, går det strax
              under 10 000 psykiskt sjuka på en enda specialist under åren 19952006.
              Detsamma gäller hela norra Sverige. Denna siffra är fyra gånger
              lägre än i Helsingfors, som i sin tur inte imponerar i internationell
              jämförelse.
            </seg>
            <seg xml:id="i-29956044c8be5533-0">
              Av alltför få psykiatrer har dessutom flera försvunnit genom
              att den fria etableringsrätten upphörde vid Socialdemokraternas
              maktövertagande för tolv år sedan. Vi finner i dag inte sällan
              duktig psykiatrisk vårdpersonal strävande i vanmakt inom en landstingskoloss
              med erkänt låg produktivitet.
            </seg>
            <seg xml:id="i-e54b059b3c815009-0">
              En öppnare politik stimulerar till avknoppningar och leder till
              en mångfald av konkurrerande alternativ. Konkurrens om brukarens
              gunst lyfter upp tillgängligheten men också vårdpersonalens frihet
              att välja arbetsgivare. Här ses alltså samtidigt möjligheter för
              en praktisk lösning på en försummad rättvise- och jämställdhetsfråga
              för många kvinnors arbetsliv.
            </seg>
            <seg xml:id="i-d2ce99ac403338d5-0">
              Fru talman! För få psykiatrer möter för få patienter. Det s-märkta
              styret har med ideologisk tjurskallighet kommit till vägs ände
              med världens högsta skatter i kombination med världens sämsta
              tillgänglighet till psykiatri i ett civiliserat land.
            </seg>
            <seg xml:id="i-7be8c02ea54961ed-0">
              Att Socialdemokraterna nu i sin skuggbudget, återigen under galgen,
              lyfter fram extra miljarder till psykiatrin är ett direkt hån
              mot de psykiskt sjuka och deras rättmätiga behov av en fungerande
              verksamhet. Med ointresse för problemets komplexa natur kan man
              inte med en fiktiv påse pengar hjälpa den psykiatri vars strukturella
              kris man själv bär ett huvudsakligt ansvar för. Om absolut brist
              på insikt och trovärdig politik har ett ansikte, fru talman, då
              är det socialdemokratins.
            </seg>
            <seg xml:id="i-b26e1584e786160b-0">
              Alliansens miljardsatsningar på psykiatrin är en reell vitamininjektion
              hand i hand med ett nytt ideologiskt tänkande. Vi ser vikten av
              det individuella vårdmötets unika funktion. Patient, anhöriga
              och vårdpersonal är nyckelspelare där effektiv och bra vård kan
              uppstå. Makten över vården ska ligga där, inte hos toppstyrande
              organisationer och politiker med tunnelseende på den egna budgeten.
              Patienter och personal är de främsta tillgångarna i vården, inte
              som i dag belastningar och problem inom en onödigt byråkratisk,
              centralstyrd och ineffektiv sjukvårdsorganisation.
            </seg>
            <seg xml:id="i-ab766942701fcef3-0">
              Fru talman! Alliansen ser behovet av förbättrat psykiatriskt
              kunskapsinnehåll. Med långsiktigt arbete syftar vi till ökad patientsäkerhet
              men också till ökad attraktionskraft som får förlorad kompetens
              att äntligen vilja återvända till psykiatrin.
            </seg>
            <seg xml:id="i-e9510f8bb9bd9503-0">
              Fru talman! Fler kompetenta personer som bemyndigas bedriva vården
              med större befogenhet än i dag med därtill kopplat eget ansvar
              och i sund konkurrens det är rätt medicin för ökat engagemang,
              vilket på ett naturligt sätt kommer att skapa god tillgänglighet
              som var och en i behov av kompetent psykiatri har en självklar
              rätt att kräva i vårt land.
            </seg>
          </u>
          <note type="speaker" xml:id="i-b3421d2978f9c493-0">
            Anf. 167 EVA OLOFSSON (v) replik:
          </note>
          <u who="eva_olofsson_b34e2b" xml:id="i-3879b436afe95868-7">
            <seg xml:id="i-ab23dc3bf1177b0f-0">
              Fru talman! Världens sämsta tillgänglighet, talade Finn Bengtsson
              om. Jag tror att du aldrig har besökt psykiatrin i Tanzania, Finn
              Bengtsson. Det har jag gjort.
            </seg>
            <seg xml:id="i-2a4539110aa86378-0">
              Det som är intressant, tycker jag, är att få veta nu vad ni som
              har makten egentligen tänker göra. Det går ju an att prata om
              fiktiva pengar, men så är det ju att vara i opposition. Vi lägger
              fram budgetar, vi finansierar och vi talar om vad vi vill göra
              när vi får tillbaka makten. Men just nu är det ni som har möjligheten
              att göra något.
            </seg>
            <seg xml:id="i-cd31b07e54b10efe-0">
              Den fråga jag vill ställa till dig handlar om detta: Vad kommer
              ni att lägga fram för resurser när det gäller att få de reformer
              som föreslås i Psykiatrireformen genomförda? Den är ju bra, den
              är bred och den är förankrad. Jag tror att vi alla är överens
              om de allra flesta förslagen där.
            </seg>
            <seg xml:id="i-7c60b6aa19a2faf5-0">
              Ni lägger fram 500 miljoner i år, och vi lägger 500 till från
              Vänsterpartiet. Sedan går ni ned till 250 åren 2008 och 2009,
              medan vi säger att vi vill finansiera de förslag som finns i Psykiatriutredningen.
              Nu har vi underlag för bra reformer. Nu är det dags att lägga
              fram pengarna. Kommer ni att göra det?
            </seg>
          </u>
          <note type="speaker" xml:id="i-010ba5b92b0516ba-0">
            Anf. 168 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-25">
            <seg xml:id="i-9aa591ce642bd6b8-0">
              Fru talman! Jag vill kommentera Eva Olofssons sista kommentar.
              Vi lägger fram de här 500 miljonerna just i avvaktan på att remissrundan
              av Miltonutredningen blir avslutad, och det kommer en proposition
              i frågan. De här pengarna ser jag som en akut vitamininjektion
              för att möjligen råda bot på den försummelse under tolv års socialdemokratiskt
              regerande som Eva Olofssons parti har backat upp, då det fanns
              mycket lite pengar att sätta av.
            </seg>
            <seg xml:id="i-b03569f5e6409a69-0">
              Men det är klart: Vi hörde ju löftespolitiken i ditt eget anförande
              när det gällde äldreomsorgen plus de 150 000 nya satsningarna
              för totalt 7 miljarder kronor. Då undrar jag vilka pengar vi egentligen
              nu ska få mera.
            </seg>
            <seg xml:id="i-b7add00079edf4e5-0">
              Vi har konkret satt av dessa medel, och det första årets anslag
              på 500 miljoner kommer att delas ut enligt regler som gör att
              huvudsakligen barn- och ungdomspsykiatrin får del av detta. Det
              kommer också att aviseras lika mycket för kommande budgetår.
            </seg>
            <seg xml:id="i-b0f27e29ec5d5103-0">
              Den första frågan handlade om den dåliga tillgängligheten. Jag
              jämförde med europeiska länder. Det är bara vi och möjligtvis
              Litauen som har en så usel tillgänglighet, och detta påverkar
              patienters hälsa och faktiskt också överlevnad. Det är mycket
              allvarligt.
            </seg>
          </u>
          <note type="speaker" xml:id="i-2aca7d3b2a8eed6a-0">
            Anf. 169 EVA OLOFSSON (v) replik:
          </note>
          <u who="eva_olofsson_b34e2b" xml:id="i-3879b436afe95868-8">
            <seg xml:id="i-a0836c9ab91430ec-0">
              Fru talman! Jag tänkte bara säga att världen är större än Europa.
            </seg>
            <seg xml:id="i-462472f13f891605-0">
              Jag håller med dig i din kritik av tillgängligheten till psykiatrin
              den är riktig men jag delar inte synen på den medicin du vill
              ge. Jag tror inte att privatiseringar löser psykiatrins problem.
            </seg>
            <seg xml:id="i-d85d3d68ec090dce-0">
              Vänsterpartiet började faktiskt tillsammans med de andra partierna
              att satsa på psykiatrin, och det tror jag att du är väl medveten
              om. Men det behövs mycket mer, och det är min stora oro. Kommer
              ni att lägga fram det som behövs enligt Miltonutredningens förslag?
            </seg>
          </u>
          <note type="speaker" xml:id="i-605c689d40911ff1-0">
            Anf. 170 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-26">
            <seg xml:id="i-6c5bf8b28cda7290-0">
              Fru talman! Med den bakgrundsinformation som jag lämnade är jag
              mycket tacksam för att inte Eva Olofsson och Vänsterpartiet delar
              just den medicin som vi tänker dela ut. Den kommer nämligen att
              skapa tillgänglighet, den tillgänglighet vi saknar.
            </seg>
            <seg xml:id="i-eeed608797731c37-0">
              Låt mig konstatera att det är patetiskt att jämföra med u-länder
              när det handlar om dålig tillgänglighet. Sverige är trots allt
              ett rikt land, och precis som Eva Olofsson och hennes parti ofta
              har lyft fram bör de svaga och de utsatta i rika länder naturligtvis
              få del av stödet. Så är inte fallet efter långvarigt socialdemokratiskt
              styre då ni själva har suttit vid makten. Jag förmodar att det
              skulle vara detsamma i Tanzania.
            </seg>
          </u>
          <note type="speaker" xml:id="i-5cd38299c9263b8e-0">
            Anf. 171 CATHARINA BRÅKENHIELM (s) replik:
          </note>
          <u who="catharina_brakenhielm_7670e4" xml:id="i-a535b920a4f7076b-2">
            <seg xml:id="i-2b60843b6edc2f63-0">
              Fru talman! Finn Bengtsson räknar upp massor av saker som han
              tycker bör göras och som den här utredningen pekar på. Man kan
              säga att det är våra direktiv som har lett fram till resultatet
              i den här utredningen, Miltonutredningen.
            </seg>
            <seg xml:id="i-63d658fec04be81c-0">
              Men du säger också att vi har ett rikt land. Ändå minskar alliansregeringen
              på pengarna till psykiatrin. Man ger en liten, liten vitamininjektionsspruta,
              säger du, men varför är den sprutan inte större? Och varför följer
              man inte de saker som Milton har hänvisat till i sin utredning?
              Vad är det man väntar på? Det tycker jag är väldigt intressant.
            </seg>
            <seg xml:id="i-0ef6320779880c65-0">
              Vi har mycket pengar i landet i dag. Man väljer att sänka skatter.
              Exempelvis förmögenhetsskattepengarna skulle man ha kunnat lägga
              in direkt i psykiatrin. För visst behövs det väl också pengar
              för att kunna åtgärda det som Milton anser är brister i landet
              i dag?
            </seg>
          </u>
          <note type="speaker" xml:id="i-424403eacb6a88ff-0">
            Anf. 172 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-27">
            <seg xml:id="i-74cd11620dd146c4-0">
              Fru talman! I den mån som Catharina Bråkenhielm kan historien,
              vilket jag förmodar att hon gör, vore det ärligt att säga att
              det fanns en utredare före Milton. När Milton avrapporterade sina
              resultat första gången hänvisade han till Sten Heckschers utredning
              och sade att han i praktiken kommit fram till samma resultat.
              Det fanns alltså redan en analys gjord som inte den tidigare socialdemokratiska
              regeringen lyssnade till, utan man tillsatte ytterligare en utredning.
              Det är vi tacksamma för, men vi hade varit ännu mer tacksamma
              om man hade förstått de här problemen långt tidigare. Jag menar
              att det här är försummelse av det grövsta slaget.
            </seg>
            <seg xml:id="i-adebd225acb4a0bf-0">
              Vad vi nu gör är att ta hänsyn till alla de analyser som är gjorda.
              Vi gör en akut vitamininjektion som sedan kommer att efterföljas
              av en proposition baserad på Miltons 104 förslag. Men även remissrundan
              är naturligtvis viktig, nu när den finns.
            </seg>
            <seg xml:id="i-e61c87a899fbd5ab-0">
              Försök inte spela bort korten här. Ni har haft den här informationen,
              men ni har inte haft förmåga att se den. Ni har haft ett ideologiskt
              täcke över er som har gjort att ni inte har kunnat rå på problemen
              med tillgängligheten, och konsekvenserna är den ökade sjuklighet
              och det ökade lidande som vi ser i psykiatriska sjukdomar. Jag
              tillskriver er det ansvaret.
            </seg>
          </u>
          <note type="speaker" xml:id="i-128043a733e53ba3-0">
            Anf. 173 CATHARINA BRÅKENHIELM (s) replik:
          </note>
          <u who="catharina_brakenhielm_7670e4" xml:id="i-a535b920a4f7076b-3">
            <seg xml:id="i-93d10b0f468ea420-0">
              Fru talman! Det du räknar upp är ju vad vi har gjort. Mina frågor
              handlade om vad ni kommer att göra.
            </seg>
            <seg xml:id="i-53e74f7cbb96a0ff-0">
              Jag har besökt ett antal föreningar inom det här området i höst.
              Man har haft väldigt stora förhoppningar. Man har haft studiecirklar
              runt Miltonutredningen, man väntar på det här och man har med
              glädje sett fram emot att de här resultaten äntligen ska komma.
              Och sedan hänvisar ni bara till att ni behöver ännu mer tid.
            </seg>
            <seg xml:id="i-4511761cb2d4f51e-0">
              Du säger att det har varit ytterligare en utredning före Milton.
              Ja, då har det ju varit ännu mer utredningar och gått ännu längre
              tid. Varför drar ni inte i gång direkt? Behovet är ju akut och
              jättestort. Vad väntar ni på?
            </seg>
          </u>
          <note type="speaker" xml:id="i-ef467a683f3880f7-0">
            Anf. 174 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-28">
            <seg xml:id="i-d0bac80830293aaf-0">
              Fru talman! Jag får då återigen lov att påminna Catharina Bråkenhielm
              om att vi inte kom till ett dukat bord. Vi kom till ett fullständigt
              skövlat bord. Det var en och en halv miljon människor i utanförskap.
              Vi måste sätta folk i arbete. Det är enda sättet att skapa rimliga
              förutsättningar för att sedan kunna bygga på och plussa på i välfärden,
              vilket vi ju vill.
            </seg>
            <seg xml:id="i-c1b7b3246cc5a243-0">
              Ni hade raserat möjligheterna att lägga fram de här resurserna.
              Det var kanske därför ni inte gjorde det. Ni lade i stället resurserna
              på bidrag till människor som egentligen skulle, kunde och ville
              arbeta. Vi började i andra änden.
            </seg>
            <seg xml:id="i-fe8edcbce648000e-0">
              Det kommer nu en proposition med just Miltons förslag. Var så
              säker på att den kommer att vara mycket mer konstruktiv än något
              vi någonsin har sett ifrån Socialdemokraterna.
            </seg>
          </u>
          <note xml:id="i-75aad77553b5a333-0">
            Justitiefrågor
          </note>
          <note type="speaker" xml:id="i-29a3aeaba10c470d-0">
            Anf. 175 HENRIK VON SYDOW (m):
          </note>
          <u who="henrik_von_sydow_6987a0" xml:id="i-ce9ba4d5a88f1965-0">
            <seg xml:id="i-c0b2dbdf8f03a0fc-0">
              Fru talman! Jag vill tacka för detta tillfälle att uppmärksamma
              kammaren på de samtal, överläggningar och diskussioner som förs
              inom ramen för Grundlagsutredningens arbete. Det är den utredning
              som har till uppgift att se över den kanske främsta grundlagen,
              vår regeringsform från 1970-talet.
            </seg>
            <seg xml:id="i-45e40681e53639a7-0">
              Utgångspunkten, fru talman, är att Sverige förändrats sedan det
              1970-tal då vår nuvarande författning i huvudsak skrevs. Vårt
              land har blivit mer internationaliserat, vilket är uppenbart genom
              vårt medlemskap i EU, och också mer individualiserat. Det rymmer
              en större mångfald av olika livsstilar och religioner samt fler
              människor med bakgrund i andra länder. Den traditionella organiseringen,
              mätt till exempel i antalet medlemmar i politiska partier, har
              fallit ordentligt.
            </seg>
            <seg xml:id="i-239220d8c58aca09-0">
              Förutsättningarna för vår demokrati har förändrats. Den arbetande
              Grundlagsutredningen ska ta hänsyn till dessa förändringar så
              att vår främsta grundlag, regeringsformen, blir en samlande symbol
              för vår demokrati på 2000-talet.
            </seg>
            <seg xml:id="i-8521abdcd3c5315f-0">
              I ett samhälle med större mångfald, större heterogenitet och
              större skillnader i livsstilar blir det än mer angeläget att värna
              skyddet för alla människors lika rättigheter. När vi nu lämnar
              det som ofta beskrivits som ett land präglat av homogenitet blir
              det ännu viktigare att regeringsformens garanti för grundläggande
              fri- och rättigheter, till exempel religionsfrihet, föreningsfrihet
              och skydd mot diskriminering, får ett effektivt skydd.
            </seg>
            <seg xml:id="i-ff78599e3bed408e-0">
              Det är centralt att Grundlagsutredningen söker former för att
              med stärkt lagprövning kunna göra vår främsta grundlag mindre
              till politisk retorik och mer till juridisk realitet. Vad ett
              starkare skydd för allas grundläggande fri- och rättigheter handlar
              om är att stärka den rättsliga kontrollen så att också politiker
              och den lagstiftande makten håller sig inom de konstitutionella
              spelregler som de själva satt upp.
            </seg>
            <seg xml:id="i-79e81df14ecf9691-0">
              Även den offentliga makten ska utövas under lagarna. Detta blir
              allt viktigare och alltmer angeläget i takt med att samhället
              blir alltmer komplext, alltmer föränderligt och alltmer mångfasetterat.
            </seg>
            <seg xml:id="i-a28befc948d754f7-0">
              Låt mig påminna kammarens ledamöter om det som var millenniets
              första utredning, den stora och omfattande Demokratiutredningen
              under ledning av förre kulturministern Bengt Göransson. Den utredningen
              menade att tempot i det politiska beslutsfattandet ökat och samhällsmaskineriet
              blivit alltmer svåröverskådligt, vilket ytterligare stärker skälen
              för att öka domstolskontrollen av politiska beslut till skydd
              för medborgarnas rättigheter. Det fanns i Demokratiutredningen,
              fru talman, en majoritet för stärkt författningsprövning.
            </seg>
            <seg xml:id="i-a2f2907e55b425af-0">
              Det är viktigt att kunna pröva om en lag strider mot vår egen
              grundslags fri- och rättigheter. Att makten själv kontrollerar
              detta är knappast den bästa garantin för en god rättssäkerhet.
              Därför har författningsprövning och författningsdomstolar införts
              i de allra flesta europeiska länder. Vilken form av möjlighet
              till lagprövning vi ska välja återstår att se, men klart är att
              Sverige skulle normaliseras i förhållande till vår omvärld om
              även vi fick ett starkare skydd för allas fri- och rättigheter.
              Det är viktigt för vår demokratis legitimitet hos hela folket,
              för rättsstatens legitimitet och för att värna rättssäkerheten
              för alla.
            </seg>
            <seg xml:id="i-bc51896bbc2600cb-0">
              Vi vet att maktdelning och minoritetsskydd minskar risken för
              maktmissbruk och stärker legitimiteten för folkstyret. Det yttersta
              minoritetsskyddet är skyddet för den enskilda människans grundläggande
              fri- och rättigheter. Just legitimitet och förtroende måste alltid
              värnas, i alla tider. Ska grundlagen bli en samlande symbol för
              vår demokrati måste den också bli ett effektivt verktyg för alla
              människors lika rättigheter.
            </seg>
            <seg xml:id="i-477f0d18cae4880a-0">
              Låt oss hoppas att samtalen, diskussionerna och överläggningarna
              i Grundlagsutredningen på detta centrala område bär framåt.
            </seg>
          </u>
          <note type="speaker" xml:id="i-84cb69e082cc623e-0">
            Anf. 176 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-29">
            <seg xml:id="i-dc553fe2028bee2c-0">
              Fru talman! Det är en kanske något underlig situation att jag
              begär replik, men eftersom jag lyssnat på ett bra anförande och
              Henrik von Sydow sitter i Grundlagsutredningen undrar jag om han
              kunde säga något om ifall det finns en bred parlamentarisk samsyn
              till det han sade eller om det finns en annan syn från oppositionens
              sida.
            </seg>
            <seg xml:id="i-7e371c357753b5c0-0">
              Jag inser att det är en något apart fråga att ställa till Henrik
              von Sydow, men jag gör det eftersom vi inte har någon representant
              för oppositionen närvarande.
            </seg>
          </u>
          <note type="speaker" xml:id="i-da424d7871c2dbd8-0">
            Anf. 177 HENRIK VON SYDOW (m) replik:
          </note>
          <u who="henrik_von_sydow_6987a0" xml:id="i-ce9ba4d5a88f1965-1">
            <seg xml:id="i-1c6cd1c1f40edb83-0">
              Fru talman! Jag har lite svårt att redogöra för andra partiers
              positioner, men vi vet sedan tidigare att det funnits åtminstone
              fem partier som ställt sig bakom en ökad normprövning. Detta framgår
              om man till exempel läser konstitutionsutskottets betänkanden
              från behandlingen av dessa frågor.
            </seg>
            <seg xml:id="i-cae50a7a7e2fdf27-0">
              Vi hoppas förstås att de samtal som förs mot bakgrund av att
              Sverige förändrats tar fasta på om än inte har som utgångspunkt
              den utredning som jag refererade till, nämligen Demokratiutredningen
              som leddes av den förre socialdemokratiske kulturministern. Där
              fanns en majoritet för en ökning av författningsprövningen, författningsskyddet.
            </seg>
            <seg xml:id="i-da69499dc4e1ef60-0">
              Låt oss hoppas, mot bakgrund av att Sverige och vår omvärld förändrats,
              mot bakgrund av vårt medlemskap i EU och hur det ser ut i andra
              europeiska länder, att det också ska ge avtryck i den utredning
              som nu arbetar.
            </seg>
          </u>
          <note type="speaker" xml:id="i-9a2bdf2c36319d77-0">
            Anf. 178 FINN BENGTSSON (m) replik:
          </note>
          <u who="unknown" xml:id="i-a0e4657bfd45eb60-30">
            <seg xml:id="i-9df10aaf2dce4ccb-0">
              Fru talman! Låt mig precisera frågeställningen till Henrik von
              Sydow eftersom vi inte har någon representant för oppositionen
              närvarande. Tolkar du det så att ni har en samsyn, eller är det
              möjligtvis fråga om ett ointresse från oppositionens sida för
              så pass viktiga frågor?
            </seg>
          </u>
          <note type="speaker" xml:id="i-066b356b7e2b7a7e-0">
            Anf. 179 HENRIK VON SYDOW (m) replik:
          </note>
          <u who="henrik_von_sydow_6987a0" xml:id="i-ce9ba4d5a88f1965-2">
            <seg xml:id="i-6e37011d1f089905-0">
              Fru talman! Vi får hoppas att det inte beror på ointresse.
            </seg>
            <seg xml:id="i-d714df8bf399282e-0">
              Jag hoppas att samtalen kommer att föras vidare, om inte nu i
              kammaren så med all säkerhet i samband med Grundlagsutredningens
              arbete. Jag hoppas också på en konstruktiv och god anda i detta
              arbete.
            </seg>
          </u>
          <note type="speaker" xml:id="i-d259fcd5c62f48bd-0">
            Anf. 180 INGEMAR VÄNERLÖV (kd):
          </note>
          <u who="ingemar_vanerlov_889291" xml:id="i-861d15101f23e0d2-0">
            <seg xml:id="i-1f11ce5b0bd4c9ff-0">
              Fru talman! Rubriken för mitt anförande är Tillåt anonyma vittnesmål.
              Det har jag motionerat om sedan 2004. Vid Kristdemokraternas riksting
              2006 bestämdes att detta nu ska vara partiets politik.
            </seg>
            <seg xml:id="i-691d16663badc042-0">
              Rättstryggheten kräver bland annat att vi kan lita på våra domstolar,
              att domar avkunnas för att gärningsmän ska få rättmätiga straff.
              Ett måls avgörande beror i hög grad på goda vittnesmål. Det förutsätter
              att folk vågar ställa upp och vittna i en rättegång. Under senare
              år har rädslan för att vittna ökat markant. Till stor del beror
              det på den allt grövre organiserade brottslighetens framväxt.
            </seg>
            <seg xml:id="i-b1982aaa0da9613c-0">
              Den som med våld eller hot angriper någon för att denne gjort
              en polisanmälan eller vittnat om något, eller om någon som tänkt
              vittna angrips, gör sig skyldig till brottet övergrepp i rättssak.
              Antalet dömda för övergrepp i rättssak har på senare år ökat dramatiskt.
              2000 var antalet fällande domar för övergrepp i rättssak 65 stycken.
              2006 hade siffran stigit till 430, visar statistik från Brottsförebyggande
              rådet. Det betyder en i genomsnitt 37-procentig ökning varje år
              under 2000-talet. Det är en oerhört allvarlig trend som justitieministern
              och regeringen bör ta sig en allvarlig funderare på.
            </seg>
            <seg xml:id="i-9722e30845dc431f-0">
              Den kraftiga uppgången kan med stor sannolikhet sättas i samband
              med att de tungt kriminella gängen i Sverige ökat mångfaldigt
              under perioden 19952005, från 6 till 46 enligt en kartläggning
              redovisad i Dagens Nyheter den 27 september 2005.
            </seg>
            <seg xml:id="i-6308ee8afe4926ad-0">
              En annan konsekvens av gängens framfart är att flera grova våldsbrott
              förblir ostraffade, trots att polis och åklagare anser sig veta
              vem den skyldige är, eller i vart fall vet vem som känner till
              vem som begick brottet. Men eftersom alla tiger är det svårt eller
              omöjligt att bevisa något.
            </seg>
            <seg xml:id="i-2285ad86a126cca8-0">
              I Sverige har vi på senare år börjat anpassa domstolarnas lokaler
              på ett sådant sätt att vittnen och brottsoffer inte ska behöva
              konfronteras med gärningsmannen, vilket är bra. Brottsofferjourer
              med flera gör en fantastisk insats vad gäller vittnesstöd. Allt
              detta är naturligtvis bra i sig, men det räcker inte för att hålla
              uppe vittnesbenägenheten. Inte heller de nya bestämmelserna i
              det av riksdagen i maj 2006 antagna betänkandet Personsäkerhet
              räcker.
            </seg>
            <seg xml:id="i-2143d8fd5f75415f-0">
              En ny bestämmelse har införts i polislagen som säger att särskilt
              personsäkerhetsarbete får bedrivas beträffande vittnen och andra
              hotade personer. Den nya regeln är dock tämligen verkningslös
              när det gäller att öka viljan att framträda som vittnen. Den som
              allvarligt blivit skrämd och hotad känner sig nog inte speciellt
              lugnad av att polisen kan bedriva personsäkerhetsarbete i hans
              eller hennes fall, i all synnerhet inte när uppgifter om verksamheten
              i ett dylikt personsäkerhetsarbete bara kan hållas hemliga för
              den misstänkte fram till och med förundersökningen, men inte under
              följande rättegång.
            </seg>
            <seg xml:id="i-178f973864fc1cdb-0">
              Trots att polisen, förutom andra förebyggande åtgärder när det
              gäller vittneshot, haft möjlighet att under andra halvåret 2006
              även bedriva särskilt personsäkerhetsarbete fortsätter vittneshotssiffrorna
              att bli än mer alarmerande. De fällande domarna för övergrepp
              i rättssak ökade från 336 år 2005 till 430 förra året. Under samma
              tid ökade antalet motsvarande anmälningar från 4 696 till 5 041.
            </seg>
            <seg xml:id="i-be621b8ebeab663b-0">
              Hur ska man då kunna öka benägenheten att vittna? En idé som
              förts fram är att nyckelvittnen skulle få vara anonyma, men det
              går inte i Sverige i dag. Ett samhällsprogram i Sveriges Radio
              2004 tog upp denna problematik. I programmet framkom att av alla
              chefsåklagare i våra tre största städer Helsingfors, Göteborg
              och Malmö sade bara var fjärde nej till tanken på möjligheten
              att ett vittne skulle få framträda anonymt, alltså avlägga vittnesmål
              under sekretessbelagd identitet. Vittnet skulle inte vara anonymt
              för domstolen utan endast för den eller dem som begått den brottsliga
              gärningen.
            </seg>
            <seg xml:id="i-1d9369003da83bdd-0">
              Herr talman! Möjligheten att vittna anonymt finns redan i våra
              grannländer. I Norge ändrades straffeprosessloven 2001 för att
              tillåta vittnesmål utan att identiteten röjdes. I Danmark ändrades
              retsplejeloven 2002 på samma sätt. Före lagändringen i Norge ansåg
              man att de kriminellas allt grövre hot om repressalier var ett
              allvarligt hot mot rättssamhället, och man var bekymrad över vad
              för slags konsekvenser denna typ av våld och hot skulle få för
              straffrättsapparatens effektivitet. Det uppfattades som särskilt
              negativt att ju mer hänsynslös en person var, desto svårare var
              det att få honom fälld.
            </seg>
            <seg xml:id="i-0f61e1aa205d7815-0">
              På grund av detta ville den norska regeringen införa ett regelverk
              som dels skulle göra det enklare att åtala kriminella, dels skulle
              ta hänsyn till vittnen och andra aktörer i straffprocessen på
              ett mer tillfredsställande sätt. Det blev preciserat att villkoren
              för att ett vittne skulle få vara anonymt skulle vara stränga
              och att det var avsett för allvarliga tillfällen.
            </seg>
            <seg xml:id="i-48e98cd95ed11601-0">
              Herr talman! Även i Sverige måste nu regeringen låta utreda om
              detta kan vara en bland flera möjligheter för att upprätthålla
              vittnesbenägenheten på en hög nivå, så att domar kan avkunnas
              och brottslingar få rättmätiga straff.
            </seg>
          </u>
          <note type="speaker" xml:id="i-a749d783498b11dc-0">
            Anf. 181 KRISTER HAMMARBERGH (m):
          </note>
          <u who="krister_hammarbergh_315a95" xml:id="i-c735bf1a3e67fb31-0">
            <seg xml:id="i-109e195acd822ff3-0">
              Herr talman! Rättsområdet och debatten kring rättsområdet domineras
              oftast av spektakulära fall. Nu i dessa dagar är det två fall
              som har diskuterats kraftfullt dels den så kallade Stureplansdomen,
              dels den tragiska dödsmisshandel som skedde för någon vecka sedan
              på Kungsholmen.
            </seg>
            <seg xml:id="i-3367bde456e28cd5-0">
              De här fallen får ett stort genomslag i den allmänna debatten,
              men vi ska komma ihåg att bortsett från dessa spektakulära fall
              finns en statistik med 1,2 miljoner brott. Andra människor har
              drabbats unga män har misshandlats av jämnåriga, kvinnor har våldtagits
              och gamla människor har blivit utsatta för tillgreppsbrott. Många
              gånger upplever de naturligtvis en lika stark kränkning som brottsoffer
              som i de fall som det nu har stått om i tidningarna.
            </seg>
            <seg xml:id="i-fe155f973ca6d58f-0">
              Medan den totala brottsligheten är oförändrad pekar mycket på
              att brottsligheten förråats. Den blir hårdare. Det blir mer misshandel
              och fler grova brott. Medborgarna tycker nog att det är stopp
              nu. Det är viktigt att vi börjar åstadkomma resultat, att vi förhindrar
              brottsligheten och den grova brottsligheten. Därför är det viktigt,
              herr talman, att politiken inte reducerar sig till att endast
              bestå av snabba statements. Det kommer ett pressmeddelande när
              medierna lyfter fram en fråga, men sedan får man inte tappa fokus
              och hoppa till nästa fråga när ett nytt ärende har dykt upp.
            </seg>
            <seg xml:id="i-76a6b4d8204a90bc-0">
              Det är viktigt att politiken åstadkommer någonting. Regeringsskiftet
              innebar nya statsråd. Det är bra att vi i dag har ett statsråd
              på justitieministerposten som framför allt jobbar på för att åstadkomma
              förändringar genom ett resultatorienterat och noggrant arbete.
            </seg>
            <seg xml:id="i-927a933cb3991eb1-0">
              Sexualbrotten har förvisso debatterats tidigare, vilket är viktigt,
              men jag kan konstatera att när det gäller resten av justitieområdet
              finns ingen oppositionsföreträdare i kammaren. Jag beklagar det
              ointresset för de frågor man är satt att bevaka.
            </seg>
            <seg xml:id="i-872f59d23d92af51-0">
              Herr talman! Ska vi få ned brottsligheten i framtiden är det
              viktigt att vi börjar fokusera på de ungas våldstendenser och
              ungdomsbrottsligheten. Det gäller att få stopp i tid, innan en
              ung människa skaffar sig en kriminell identitet. När den identiteten
              har kommit är det svårt att rehabilitera, erbjuda programverksamhet
              eller åstadkomma en förändring för den individen.
            </seg>
            <seg xml:id="i-d18e3d152b16ea29-0">
              Det är dags att vuxenvärlden tar sitt ansvar. Men det är också
              dags att ungdomar börjar ta sitt ansvar och börjar föra en diskussion
              med varandra om vad som är okej gentemot kamraterna, om vilka
              värderingar de vill ha gentemot kompisar. Är det okej att sparka
              skallen av någon som ligger på marken eller inte? Det finns nu
              de som startar ungdomsuppror och säger att man vill ha stopp på
              detta. Fortsätt! Ni har gjort en jätteinsats. Ni är viktiga!
            </seg>
            <seg xml:id="i-cedeedfd7a580593-0">
              Men det handlar också om vuxnas ansvar, om föräldrars ansvar.
              Jag som förälder kanske inte alltid kan vara ute och nattvandra,
              men jag måste ha koll på vad mina ungdomar håller på med. Finns
              det tendenser till att mina barn börjar använda droger? Har mitt
              barn kanske en mobiltelefon som han inte borde ha? Sedan ska vi
              i riksdag och myndigheter se till att arbeta på ett sätt som understöder
              detta och ger verktyg som behövs för att stoppa brottsligheten.
              Det är också viktigt, herr talman, att de myndigheter vi har gett
              ansvaret också använder sig av de verktyg vi ger, att polisen
              utreder utredningsbara brott och att vi använder lagen rakt igenom.
            </seg>
            <seg xml:id="i-315c9f8fa7dc873b-0">
              Regeringsskiftet har inneburit kraftiga signaler. Vi kommer nu
              att börja få en synlig polis i större utsträckning. 2010 kommer
              vi att ha 20 000 poliser. Det har hänt saker. I år antogs 830
              poliser på Polishögskolan. Det är rekord. Det har inte hänt förut.
              Det är skillnad mot den tidigare regeringsperioden, då den stängdes
              för att sedan öppnas i mindre skala.
            </seg>
            <seg xml:id="i-66596ec210c007f7-0">
              Vi tittar nu på straffmätningen. Varför dömer inte domstolarna
              efter hela straffskalan? Det ger en viktig signal till medborgarna
              om man ser till att använda de verktyg vi har erbjudit och sett
              till att rättssystemet kan hantera.
            </seg>
            <seg xml:id="i-26b4c59c0aca4aa8-0">
              Vi föreslår en mängd åtgärder för att få stopp på ungdomsbrottsligheten.
              Vi tittar på möjligheten att ge föräldrar strikt skadeståndsansvar
              gentemot sina barn, att göra det lättare vid polisförhör för unga
              brottslingar och att ta bort det så kallade solidariska betalningsansvaret
              för unga lagöverträdare, så att man inte kan lägga över hela beloppet
              och hela skulden på sina kompisar. Vi tror att det är viktigt
              att börja kunna drogtesta barn under 15 år för att få stopp på
              missbruk i god tid, detta även utan att föräldrarna gett sitt
              godkännande.
            </seg>
            <seg xml:id="i-a3e831201d3ea4d4-0">
              De unga brottsförövarna behöver mer hjälp. Därför kommer vi nu
              att skapa bättre system för att ta hand om dem. Men framför allt
              är det viktigt att vi hjälper och stöttar alla de brottsoffer
              som finns. För barn mellan 0 och 6 år finns det 1 096 anmälda
              fall. 106 av dessa, en tiondel, ledde till åtgärd. För barn mellan
              7 och 14 år finns det 7 190 anmälda fall. 844 ledde till åtgärd.
            </seg>
            <seg xml:id="i-c0dcb5c3f0c215be-0">
              Herr talman! Jag ser en risk att medborgarna när de upplever
              att ingenting händer börjar ta saken i egna händer. Vi har sett
              det förr genom medborgargarden och miliser. Vi ser nu ett nytt
              fenomen som inte har funnits tidigare, och det sker på Internet.
              Man tar saken i egna händer och hänger ut misstänkta, som ska
              dömas av domstol och ingen annan. Man försöker föregripa rättsskeendet.
              Detta är mycket allvarligt. Man ska inte kunna gömma sig i en
              svart mask och föregripa vårt eget rättssystem.
            </seg>
          </u>
          <note xml:id="i-88244e7b28711170-0">
            I detta anförande instämde Ulrika Karlsson i Uppsala (m).
          </note>
          <note type="speaker" xml:id="i-49aa9de6adf51eff-0">
            Anf. 182 KARL SIGFRID (m):
          </note>
          <u who="karl_sigfrid_dfd9b0" next="cont" xml:id="i-7b1e79a05a547eba-0">
            <seg xml:id="i-9d2741c22e18c0a4-0">
              Herr talman! Jag skulle vilja ta upp ett ämne som berör alla
              oss som tillbringar en stor del av vår tid på Internet. Det berör
              en hel ungdomsgeneration och åtminstone en av tre svenskar i alla
              åldersgrupper. Så många är det nämligen som laddar hem film och
              musik genom fildelningsnätverk på Internet.
            </seg>
            <seg xml:id="i-2e9a3a07fcd1722d-0">
              Anledningen till att jag känner mig tvungen att ta upp just den
              här frågan är att de flesta beslutsfattare har dålig förståelse
              och inte så stor vilja att ta till sig den debatt som förs, framför
              allt i bloggvärlden.
            </seg>
            <seg xml:id="i-5d1abedc5b7ac407-0">
              Alla borde kunna skriva under på att dagens upphovsrätt har blivit
              frånsprungen av den tekniska utvecklingen. Cd-skivor, dvd-filmer
              och sådant som säljs i butiker eller skickas med posten är på
              väg att fasas ut. I deras ställe kommer moderna fildelningstekniker.
              Det innebär att branscher som har byggts upp kring gamla distributionskanaler
              kommer att försvinna. Det är en utveckling som politiken varken
              kan eller bör förhindra.
            </seg>
            <seg xml:id="i-642535c908d9c05a-0">
              Jag skulle vilja gå tillbaka lite i tiden. Även om fildelningen
              är ett relativt nytt fenomen har uppfattningen att människor fritt
              ska få sprida information länge varit dominerande i Sverige. Inskränkningar
              i den rätten, vare sig de utgörs av censur eller av upphovsrättsliga
              regler, har egentligen aldrig haft någon förankring bland medborgarna.
            </seg>
            <seg xml:id="i-5fcc12989f601a6f-0">
              I dag kopieras filer över Internet. För ett par årtionden sedan
              var det kassettband som kopierades i stor omfattning. Även om
              detta var kontroversiellt bland upphovsrättsjurister var det fullt
              förenligt med det allmänna rättsmedvetandet. På den tiden gick
              upphovsrättsindustrin så långt att man ville förbjuda apparater
              som gav ägaren möjlighet att göra egna inspelningar. Det som är
              självklart i dag att man till exempel ska kunna spela in ett tv-program
              för att titta på det vid ett annat tillfälle var långtifrån självklart
              när videobandspelaren kom i slutet av 1970-talet. Då hävdade tv-bolagens
              upphovsrättsjurister att det var stöld att titta på ett tv-program
              vid en annan tidpunkt än den då det sändes. Rätten att titta på
              ett program då det passade tittaren hade man ju inte betalat för,
              och att tittarna nu kunde spola förbi reklampauserna beskrevs
              som närmast en dödsstöt för tv-industrin.
            </seg>
            <seg xml:id="i-5e7ec4d00b72bee6-0">
              Som vi vet uteblev katastrofen för tv-branschen. Tekniken blev
              en självklar del i människors vardag. Så blev det med videobanden.
              Så blev det med inspelningsbara dvd-skivor, och så kommer det
              också att bli med den kopiering som sker på Internet. Om det är
              något vi bör lära oss av historien så är det att den tekniska
              utvecklingen har sin gång och att den varken kan eller bör styras
              politiskt.
            </seg>
            <seg xml:id="i-42a62f40479d7d17-0">
              En annan lärdom är att politikens försök att frånta människor
              möjligheten att använda ny teknik är dömda att misslyckas. Det
              kan vi se exempel på nu. De senaste åren har det gjorts försök
              att stoppa den fria informationsspridningen genom polisinsatser
              och lagstiftning mot att ladda hem upphovsrättsskyddat material.
              Statistiken visar att dessa insatser inte avskräcker och heller
              inte förändrar människors rättsuppfattning.
            </seg>
            <seg xml:id="i-af17835b2b5bd8da-0">
              För oss som förstår den tekniska utvecklingen är det uppenbart
              att det inte går att upprätthålla dagens upphovsrätt utan att
              staten trampar på människors integritet. Därför vill jag uppmana
              mina kolleger här i riksdagen att en gång för alla ge upp jakten
              på fildelare och i stället ta tag i arbetet med en ny, begränsad
              upphovsrätt som är förenlig med den nya tekniken.
            </seg>
            <seg xml:id="i-db418cbd4a5f8365-0">
              Om de berörda branscherna vill tjäna pengar är det upp till dem
              själva att hitta affärsmodeller som är förenliga med den tekniska
              utvecklingen. Vi kan tydligt se att den omställningen redan har
              börjat, och det vore väldigt olyckligt om den avtog på grund av
              politiker som med hårdare lagar försöker återuppliva affärsmodeller
              som hör till gårdagen.
            </seg>
          </u>
          <note xml:id="i-d9e436c999ad3d28-0">
            Anf. 183 ANDREAS NORLÉN (m):
          </note>
          <u who="karl_sigfrid_dfd9b0" prev="cont" xml:id="i-237471a94f252adf-0">
            <seg xml:id="i-9d0d96a7d34ee76a-0">
              Herr talman! Vad är ett människoliv värt? Den frågan har diskuterats
              intensivt med anledning av en dom som Högsta domstolen meddelade
              i mars i år. HD dömde då en man som hade knivmördat sin hustru
              till fängelse i tio år, vilket med rådande regler om villkorlig
              frigivning innebär att han släpps ut när två tredjedelar av strafftiden
              har avtjänats, det vill säga efter knappt sju år. Åklagaren hade
              i målet yrkat på livstids fängelse, men HD anger i domen att livstids
              fängelse för mord ska förbehållas de allvarligaste fallen.
            </seg>
            <seg xml:id="i-1b80c4eeb6b38e6b-0">
              HD:s dom har fått snabb respons i rättspraxis. Man har kunnat
              notera en tydlig minskning av antalet domar till livstids fängelse
              för mord. Under första halvåret 2007 har såvitt jag känner till
              endast en sådan dom avkunnats. Även i fall där man har brukat
              grovt våld har underrätterna valt att döma till tio års fängelse.
            </seg>
            <seg xml:id="i-42bc46d1a3820884-0">
              I dag anger brottsbalken att den som gör sig skyldig till mord
              ska dömas till fängelse i tio år eller på livstid. Straffvärdet
              för flertalet mord är som jag ser det så högt att livstids fängelse
              i de flesta fall framstår som det enda tänkbara alternativet.
              När någon berövar en annan människa livet och därmed alla hennes
              drömmar och möjligheter, allt hon kunde ha givit och kunde ha
              blivit, bör utgångspunkten vara att gärningsmannen ska dömas till
              livstids fängelse.
            </seg>
            <seg xml:id="i-d96380b3548944c0-0">
              HD anför i sin dom att en majoritet av dem som nu för tiden döms
              till ansvar för mord får livstids fängelse, alltså fram till dess
              att HD nu ändrade praxis, medan för 15 år sedan flertalet mördare
              fick tidsbestämda straff. HD har också noterat att regeringens
              nådepraxis till och med 1993 innebar att livstids fängelse normalt
              omvandlades till 1216 års fängelse men att praxis därefter ligger
              i intervallet 1825 år. Däremot är det svårt att hitta några tydliga
              argument för HD:s ståndpunkt utöver dessa statistiska upplysningar.
            </seg>
            <seg xml:id="i-cd775084b9dc8ce4-0">
              Den ståndpunkt som Högsta domstolen har intagit torde dock ha
              sin utgångspunkt i brottsbalkens förarbeten. Enligt Straffrättskommitténs
              slutbetänkande, som var underlaget för den nya brottsbalken, skulle
              man beteckna uppsåtligt dödande som mord om det framstod som en
              särskilt grov gärning. I andra fall skulle det betecknas dråp.
              Den slutliga utformningen av dessa bestämmelser det som sedermera
              kom att inflyta i brottsbalken innebar dock en jämkning i departementet,
              som innebar att uppsåtligt dödande normalt skulle betecknas som
              mord och att dråp skulle föreligga om gärningen med hänsyn till
              omständigheterna framstod som mindre grov.
            </seg>
            <seg xml:id="i-7658ad85fdb657be-0">
              HD:s avgörande tar till synes i och för sig med visst fog sin
              utgångspunkt i Straffrättskommitténs betänkande. Slutsatsen blir
              att med den slutliga utformning som brottsbalken fick med denna
              gränsdragning mellan mord och dråp hamnar åtskilliga fall av uppsåtligt
              dödande inom tillämpningsområdet för mordbestämmelsen, trots att
              Straffrättskommittén ansåg att sådana fall skulle bedömas som
              dråp. Strafflatituden för dråp är fängelse i sex till tio år.
              Detta är den rimligaste analysen av HD:s markering: Livstids fängelse
              för mord ska förbehållas de allvarligaste fallen.
            </seg>
            <seg xml:id="i-6f9c8848f1abf683-0">
              Det finns alltså skäl för den ståndpunkt som har kommit till
              uttryck i domen, men samhället och dess värdegrund kan ha förändrats
              i sådan grad att de värdebaserade avvägningarna i äldre förarbeten
              och tidigare domar blir mindre relevanta. Därför måste de skäl
              som HD har haft vägas mot andra goda argument. Det är till exempel
              vanligt att man betraktar en lags syften som viktiga när man tolkar
              den.
            </seg>
            <seg xml:id="i-2dfd6f938f2f4689-0">
              Straffrätten har flera syften. Det handlar om att skydda samhället
              från brottslingar, att verka avskräckande, att rehabilitera brottslingarna
              och att vedergälla, det vill säga se till att brottslingarna får
              sona sina brott. När man talar om brottets straffvärde är det
              just vedergällningstanken man berör. Om man ska ändra normalstraffet
              för mord på det sätt som HD har gjort måste man rimligen ta samtliga
              dessa syften i beaktande.
            </seg>
            <seg xml:id="i-c95172593e8abab5-0">
              HD snuddar vid vedergällningen och tycks mena att straffvärdet
              för flertalet mord inte är så högt att livstids fängelse bör utdömas.
              Men jag vill i motsats till det hävda att vedergällningssyftet
              faktiskt lider allvarliga men av HD:s nya praxis. Straffvärdet
              för mord är så högt att livstids fängelse bör vara utgångspunkten.
            </seg>
            <seg xml:id="i-81791e8d608ca537-0">
              Likaså försvagar man naturligtvis avskräckningssyftet om man
              nu går tillbaka och mildrar normalstraffet för mord trots den
              underrättspraxis som har vuxit fram de senaste 15 åren. Det här
              borde rimligen ha vägt tyngre än lojalitet med gamla rättsfall
              och gamla förarbeten.
            </seg>
            <seg xml:id="i-27c6f17f1a5ae2b1-0">
              Vad bör då göras? Jo, det enda man kan göra är naturligtvis och
              det hoppas jag att regeringen återkommer till att ändra lagstiftningen
              så att det tydligt framgår att livstids fängelse är normalstraffet
              för mord.
            </seg>
            <seg xml:id="i-4e51f8b924d23d62-0">
              Det hade varit intressant att få ta del av oppositionens synpunkter
              i den här frågan. Men de tycks lysa med sin frånvaro i den här
              justitiedebatten. Vi får väl hoppas att de läser riksdagstrycket
              och tar del av synpunkterna som har framförts i den här debatten.
              Det vore intressant att få veta om Socialdemokraterna med flera
              anser att dagens lagstiftning är väl avvägd.
            </seg>
          </u>
          <note xml:id="i-a62ad241fa66e11c-0">
            Utbildning
          </note>
          <note type="speaker" xml:id="i-a0a67d36312996a7-0">
            Anf. 184 ULF NILSSON (fp):
          </note>
          <u who="ulf_nilsson_15fa88" xml:id="i-63f9893da0928b43-3">
            <seg xml:id="i-d8543c4ad79213f2-0">
              Herr talman! I dag ser vi att antalet jobb ökar i Sverige och
              att det är alltfler som går från bidrag till arbete. Det är väldigt
              positivt. Men fortfarande är det väldigt sorgligt att det är alldeles
              för många ungdomar som börjar vuxenlivet utan en rättvis chans
              att komma in i yrkeslivet. Jag ser det som en av utbildningspolitikens
              viktigaste uppgifter att ändra på det.
            </seg>
            <seg xml:id="i-42799a263e7e60d4-0">
              Intresset för yrkesutbildningar i Sverige har under många år
              varit minimalt. Samtidigt har vi sett hur avhoppen från gymnasieskolan
              ökat, och vi har sett att många har drabbats av det överordnade
              mål som den svenska gymnasieskolan har haft, att alla ska vara
              behöriga att läsa på högskolan.
            </seg>
            <seg xml:id="i-2e0fc2465cb1bb4c-0">
              Tyvärr har den socialdemokratiska regeringen visat väldigt lite
              intresse för yrkesutbildningar för ungdomar. Jag brukar säga att
              det är konstigt att ett parti som kallar sig arbetarparti har
              värderat yrkeskunnande och icke-akademiska färdigheter så lågt.
              Vi har sett många avhopp på yrkesprogrammen i gymnasieskolan.
              Målet att alla ska läsa för högskolebehörighet är i många fall
              både orättvist och grymt, eftersom alla faktiskt inte vill bli
              akademiker.
            </seg>
            <seg xml:id="i-35165e767731cb5e-0">
              Nu förändrar alliansen utbildningspolitiken. Vi ser en ny gymnasieskola
              växa fram, förberedas, och en ny yrkesutbildning på gymnasienivå.
              Den nya gymnasieskolan ska ha en höjd ribba på de studieförberedande
              programmen och ha lärlingsutbildning, växelutbildning och så vidare
              på yrkesprogrammen.
            </seg>
            <seg xml:id="i-92ffe5de857d013b-0">
              Men, herr talman, det behövs också yrkesutbildning efter gymnasieskolan.
              Det finns ett stort behov av eftergymnasial yrkesutbildning. Dagens
              högskola som har akademiska krav och ska ha akademiska krav passar
              faktiskt inte alltid för de eftergymnasiala yrkesutbildningarna.
              Tvärtom kan alltför akademiska krav försvåra utbildningen.
            </seg>
            <seg xml:id="i-5a7f14a7f0ba8559-0">
              Jag tror att vi behöver både en yrkeshögskola och en akademisk
              skola. På den akademiska högskolan ska man ha krav på vetenskapliga
              uppsatser och så vidare. Men det kanske är ett hinder på en yrkeshögskoleutbildning
              för hotellchefer eller kvalificerade hisstekniker att de ska behöva
              hålla på med akademiska seminariediskussioner.
            </seg>
            <seg xml:id="i-48c750c11f58ff0d-0">
              I dag är det svåröverskådligt med många olika eftergymnasiala
              utbildningar. Vi har påbyggnadsutbildningar, vi har folkhögskoleutbildningar
              och vi har så kallade kvalificerade yrkesutbildningar. Det är
              olika regler, ofta olika ersättningar och så vidare. Därför utreder
              nu regeringen en modell för en ny yrkeshögskola i Sverige som
              ska bli som ett paraply som definierar vad som är högskolekurser
              men där olika typer av anordnare och olika längd på kurser ska
              kunna ingå.
            </seg>
            <seg xml:id="i-95b32de59e01ce98-0">
              Under den nya yrkeshögskolans paraply ska det kunna finnas till
              exempel yrkesinriktade folkhögskolekurser. Det ska kunna finnas
              privata utbildare och naturligtvis också den nya kvalificerade
              yrkesutbildningen som har funnits i ungefär tio år.
            </seg>
            <seg xml:id="i-b1e96acc7ab352a1-0">
              Herr talman! Just den kvalificerade yrkesutbildningen har varit
              väldigt framgångsrik. Där har man lyckats med det som vi har varit
              så dåliga på i Sverige. Man har lyckats få branscherna och företagen
              att ställa upp. I den kvalificerade yrkesutbildning som finns
              i dag står faktiskt branscherna för ungefär en tredjedel av utbildningen.
              Därför är jag övertygad om att just den modell som kvalificerad
              yrkesutbildning står för kommer att vara en betydande del i den
              nya yrkeshögskolan.
            </seg>
            <seg xml:id="i-3bb7b04bee903312-0">
              Tidigare när just Socialdemokraterna hörde våra liberala argument
              för en mer yrkesinriktad gymnasieskola sade de ofta att vi ville
              införa ett B-lag i utbildningssystemet. Sanningen är att det redan
              i dag finns ett B-lag, nämligen de ungdomar som slås ut från skolan.
            </seg>
            <seg xml:id="i-3db8bc68db4e38a9-0">
              Nu vet jag att Socialdemokraterna har en intern skoldebatt som
              är mycket intressant. Det verkar nästan det är i varje fall många
              inlägg på debattsidor som om ni är beredda att gå på vår linje
              när det gäller gymnasieskolan. Därför vill jag nu fråga de socialdemokrater
              som är här i kammaren i dag om de också är positiva till alliansens
              tankar om en yrkeshögskola och om de är beredda att pröva de här
              nya vägarna för en kvalificerad yrkesutbildning efter gymnasieskolan.
            </seg>
            <seg xml:id="i-819463bfc09f1630-0">
              Herr talman! Jag tror att vi alla vet att Sverige behöver välutbildad
              arbetskraft. Men, som sagt, alla vill inte bli akademiker. Det
              är heller inget bra mål att alla ska bli det, om ett land som
              Sverige ska fungera. Andra utbildningar måste räknas, och andra
              yrkesutbildningar måste få fullvärdiga examina både i gymnasieskolan
              och efter gymnasieskolan i en ny yrkeshögskola.
            </seg>
          </u>
          <note type="speaker" xml:id="i-5cbbde1f9e0890d7-0">
            Anf. 185 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-aefff1057a60f3f0-0">
            <seg xml:id="i-3462fb4e1feef32d-0">
              Herr talman! Att långtidsarbetslösa ungdomar ska komma in i arbete
              tror jag att vi är överens om. Däremot ser vi att antalet långtidsarbetslösa
              ungdomar har ökat ganska drastiskt under det år som den borgerliga
              alliansen har styrt. Det har gått från 2 500 till över 10 000
              ungdomar som står långt ifrån arbetsmarknaden, som inte har kommit
              in och fått ett jobb.
            </seg>
            <seg xml:id="i-57c3a6d3de61b518-0">
              Oftast beror det på att de inte har en avslutad utbildning. Då
              är det konstigt att man drar ned på komvux med en tredjedel. Tycker
              inte Ulf Nilsson att man kanske har misslyckats lite med just
              den politiken?
            </seg>
            <seg xml:id="i-642b95d6375d38e1-0">
              Sedan är det inte så att vi socialdemokrater vill att alla ska
              läsa på högskolan. Vårt mål är att 50 procent ska ha den möjligheten,
              och vi ska inte glömma de andra 50 procenten. Därför införde vi
              kvalificerad yrkesutbildning, precis som Ulf Nilsson sade, som
              har varit väldigt bra.
            </seg>
            <seg xml:id="i-5b447147ff3be618-0">
              Men tyvärr sade den borgerliga alliansen nej till den gymnasiereform
              som vi lade fram, Gy 07, som just skulle förbättra också yrkesutbildningar
              på gymnasieskolan. Jag tycker att det är märkligt att man pratar
              om att det är bra med yrkesutbildning, men sedan röstar man ned
              det.
            </seg>
          </u>
          <note type="speaker" xml:id="i-f244590d626eec12-0">
            Anf. 186 ULF NILSSON (fp) replik:
          </note>
          <u who="ulf_nilsson_15fa88" xml:id="i-63f9893da0928b43-4">
            <seg xml:id="i-5c08af41c04b15e3-0">
              Herr talman! När det gäller ungdomsarbetslösheten vet vi att
              vi numera räknar på ett annat sätt. Vi räknar även människor som
              är i åtgärder som arbetslösa. Generellt sett minskar siffrorna
              för arbetslösheten, även ungdomsarbetslösheten, men jag har inte
              med mig de siffrorna eftersom jag inte skulle debattera det.
            </seg>
            <seg xml:id="i-8693ecd409e2aed1-0">
              Sedan gäller det gymnasiereformen som vi sade nej till. Socialdemokraterna
              drog själva tillbaka det mesta av den det ska sägas. Vi hade en
              gymnasieutredning där ni ville öka den tid som man läser gemensamma
              kurser, oavsett om man är yrkesinriktad eller inte. Och den gymnasiereform
              som ni ville genomföra betydde ju ingen förbättring av yrkesutbildningarna.
              Därför hade vi anledning att säga nej till den.
            </seg>
            <seg xml:id="i-805919cb7c5f02bb-0">
              Jag fick inget riktigt svar på min fråga. Tiden går så fort när
              vi har korta repliktider. Men jag frågade om ni är positiva till
              den yrkeshögskola som regeringen nu arbetar med.
            </seg>
          </u>
          <note type="speaker" xml:id="i-a14b2b9ff2dbfbd0-0">
            Anf. 187 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-aefff1057a60f3f0-1">
            <seg xml:id="i-4fa0943a54cca612-0">
              Herr talman! Jag har en fråga till Ulf Nilsson. Jag vet att systemet
              finns i Finland. Man har vissa problem. Det är väldigt svårt att
              gå från en skola till en annan.
            </seg>
            <seg xml:id="i-368e36cda67c2f98-0">
              Jag har en annan fråga med tanke på att regeringen håller på
              med en gymnasiereform som gör att det är valfritt att läsa kärnämnen
              som svenska, engelska och matematik. Jag tänkte fråga om de elever
              som väljer bort de här ämnena men som ändå väljer en yrkesutbildning.
              Har de möjlighet att läsa på en yrkeshögskola? Jag tycker att
              det är väldigt märkligt, om man tycker att det är viktigt med
              yrkesutbildning, om de inte kan gå vidare.
            </seg>
          </u>
          <note type="speaker" xml:id="i-deee86cdb585ee77-0">
            Anf. 188 ULF NILSSON (fp) replik:
          </note>
          <u who="ulf_nilsson_15fa88" xml:id="i-63f9893da0928b43-5">
            <seg xml:id="i-eb1f3b493e22d650-0">
              Herr talman! Det är alltid en avvägning mellan hur länge man
              kan ha en allmän utbildning som lämnar alla vägar öppna och när
              man måste specialisera sig. Som vi vet förbereder regeringen rättighetslagstiftning
              som ska göra att människor som har valt bort att läsa högskolebehörighet
              på gymnasieskolan ska få rätt att komplettera det i vuxenutbildningen.
              Det är självklart att vi inte ska ha återvändsgränder, men samtidigt
              får man acceptera att om man har satsat på en utbildning måste
              man plugga lite extra.
            </seg>
            <seg xml:id="i-79016969d4e7eb84-0">
              Men är ni positiva till vår nya yrkeshögskola? Det kanske någon
              annan socialdemokrat kan svara på.
            </seg>
          </u>
          <note type="speaker" xml:id="i-74217becdc8e195f-0">
            Anf. 189 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-0">
            <seg xml:id="i-933d7252e35b7eee-0">
              Herr talman! Ulf Nilsson säger att nu förändrar alliansen utbildningspolitiken.
              Men det är en sak att hålla tal och en annan sak vad som händer
              i praktiken. Det är tydligt att man måste skilja på det som sägs
              och det som görs.
            </seg>
            <seg xml:id="i-2cfb076041786a06-0">
              Jag skulle vilja ställa en fråga om yrkesutbildning ur ett annat
              perspektiv, något som inte Ulf Nilsson berörde. Jag träffade för
              tre veckor sedan näringslivschefer i Gnosjö. De berättade att
              företagen skriker efter arbetare. Det finns arbetslösa, men problemet
              är att det inte finns några pengar för att utbilda arbetslösa.
              Ni har skurit ned vuxenutbildningen rejält, tagit bort rekryteringsbidraget
              och är på väg att ta bort korttidsstudiestödet. Även på arbetsmarknadssidan
              är utbildningarna av mycket mindre omfattning än tidigare.
            </seg>
            <seg xml:id="i-8a6755629307b4c9-0">
              Därför är min fråga: Vad säger Ulf Nilsson till dessa näringslivschefer?
            </seg>
          </u>
          <note type="speaker" xml:id="i-1848a23a9c915ecd-0">
            Anf. 190 ULF NILSSON (fp) replik:
          </note>
          <u who="ulf_nilsson_15fa88" xml:id="i-63f9893da0928b43-6">
            <seg xml:id="i-86c0381f2f4d5903-0">
              Herr talman! Som vi vet har regeringen bland annat satsat på
              att minska arbetsgivaravgifterna om man anställer långtidsarbetslösa,
              nystartsjobb och så vidare. Det tenderar att ge en väldigt positiv
              effekt. Så svaret är att vi ändå som helhet i Sverige går från
              bidrag till arbete. Konjunkturinstitutet menar att ungefär en
              tredjedel av alla de nya jobb som kommer till beror på regeringens
              politik.
            </seg>
            <seg xml:id="i-4bb1260f00929d0d-0">
              Men på sikt är det viktigt, för att vi ska klara även lågkonjunkturer,
              att ungdomar får en bra yrkesutbildning. Det är det som den här
              frågan gäller. Det handlar om att få bra yrkesutbildning i gymnasieskolorna,
              om att få bra möjligheter att yrkesutbilda sig efter gymnasieskolan
              och om att skaffa sig olika former av kvalificerad yrkesutbildning.
              Jag har ännu inte hört om Socialdemokraterna är beredda att medverka
              till en ny yrkeshögskola i Sverige.
            </seg>
          </u>
          <note type="speaker" xml:id="i-67d3ef6fc06a045d-0">
            Anf. 191 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-1">
            <seg xml:id="i-4621272e8d13e1b6-0">
              Herr talman! Angående yrkeshögskola som Ulf Nilsson talar om
              vill jag påminna Ulf om att när det gäller den kvalificerade yrkesutbildningen,
              KY, har vi från Socialdemokraterna drivit den frågan och även
              haft utredning om eftergymnasial yrkesutbildning. Vi är inte emot
              ett ramverk vad gäller just eftergymnasial yrkesutbildning. Så
              det kan vi diskutera vidare.
            </seg>
            <seg xml:id="i-0e130f2d26db2620-0">
              Jag konstaterar att Ulf Nilsson som svar till näringslivscheferna
              säger att man har sänkt arbetsgivaravgiften för långtidsarbetslösa,
              men innan dess behövs det utbildning. Det är det som det i dag
              inte finns några pengar till i kommunerna.
            </seg>
            <seg xml:id="i-3f3b366e7b52fa5d-0">
              Min fråga är fortfarande till Ulf: Vad svarar du näringslivscheferna?
            </seg>
          </u>
          <note type="speaker" xml:id="i-14cf5e70ffa9656d-0">
            Anf. 192 ULF NILSSON (fp) replik:
          </note>
          <u who="ulf_nilsson_15fa88" xml:id="i-63f9893da0928b43-7">
            <seg xml:id="i-54ba0634fa946163-0">
              Herr talman! Jag svarar näringslivscheferna att vi är på väg
              att bygga upp en omfattande bra yrkesutbildning för ungdomar,
              och de åtgärder som redan det här första året har genomförts har
              fått många fler att anställa än tidigare. Så utvecklingen är positiv
              redan nu men kommer att bli ännu bättre.
            </seg>
            <seg xml:id="i-586b96ab175ebb7e-0">
              Jag vill påminna om att det var alliansen i opposition med stöd
              av vissa andra oppositionspartier som tvingade fram utredningen
              om eftergymnasiala yrkesutbildningar. Jag satt i utbildningsutskottet,
              och Socialdemokraterna var emot det då.
            </seg>
          </u>
          <note type="speaker" xml:id="i-16356ecb6627e6c6-0">
            Anf. 193 MATS GERDAU (m):
          </note>
          <u who="mats_gerdau_320eeb" xml:id="i-1e5c7bb2512e24e6-0">
            <seg xml:id="i-0dc7bf225973866c-0">
              Herr talman! I förrgår hade jag förmånen att få vara med när
              Sveriges bästa skolkommun korades. Det var Lärarförbundet som
              för sjätte året utsåg den kommun som de tycker är landets bästa.
              Lomma i Skåne vann, Lund kom tvåa och Båstad trea. Grattis till
              er och till alla elever som går där! vill jag gärna säga.
            </seg>
            <seg xml:id="i-4ffc69dfbcc55f26-0">
              Man kan självklart ha sypunkter på de kriterier som Lärarförbundet
              bygger sin rankning på. Men det är ändå intressant att ett fackligt
              förbund hyllar skolan i tre moderatledda kommuner.
            </seg>
            <seg xml:id="i-0bb8b6b7889dad86-0">
              Vad är det då som utmärker en bra skolkommun och en framgångsrik
              skola? Jag tror att det viktigaste är tydligt ledarskap, i politiken,
              i klassrummen men framför allt i skolan. Vi måste få fram de bästa
              rektorer vi kan få. Då menar jag inte de som är bäst på att läsa
              regelböckerna utan de mest inspirerande ledarna, de som har förmågan
              att skapa och peka ut visioner och få med sig medarbetarna på
              att uppfylla de visionerna.
            </seg>
            <seg xml:id="i-340868d5abc84da7-0">
              För att skolan ska kunna anpassa undervisningen till de skiftande
              behov och förutsättningar som finns måste skolan ha ett stort
              friutrymme. De flesta tror jag skriver under på det, i teorin
              i alla fall. I praktiken ser det väldigt annorlunda ut. Det finns
              alldeles för många exempel på motsatsen. Låt mig nämna några.
            </seg>
            <seg xml:id="i-2b3afb03536eaf21-0">
              I Falköping ville en förskola köpa in en digitalkamera för att
              dokumentera barnens utveckling och vardag. Det verkade rätt bra,
              tycker jag. Men det gick inte. De var tvungna att be kommunpolitikerna
              om lov först.
            </seg>
            <seg xml:id="i-af66401eed1364a2-0">
              I Ronneby bestämmer politikerna vilken mat eleverna ska äta men
              skickar sedan räkningen till skolan som i stället måste stoppa
              inköpen av nya skolböcker.
            </seg>
            <seg xml:id="i-e33c669bd9717591-0">
              I Ale kommun måste en skola begära tilläggsanslag för att få
              köpa in en kopieringsmaskin, och i Strömsund reglerar politikerna
              i detalj vilka tjänster som ska finnas och hur de ska fördelas.
              En rektor jag träffade sade att han var ansvarig för 20 miljoner
              kronor, men han kunde bara styra kaffekassan. Allt annat bestämdes
              över hans huvud.
            </seg>
            <seg xml:id="i-c65aee685fe9c6e8-0">
              Över tusen rektorer anser att de inte får utforma sin egen organisation,
              visar en statlig utredning som kom för tre år sedan. Där kan man
              också läsa att nästan hälften av rektorerna anser att det kommunala
              sättet att styra skolan försvårar deras uppgift som rektor. Det
              har tyvärr inte blivit bättre de senaste åren. Två tredjedelar
              av rektorerna säger att de behöver större befogenheter för att
              kunna ta det ansvar som följer med befattningen. Det visar en
              helt färsk undersökning från Skolledarförbundet.
            </seg>
            <seg xml:id="i-92aaa429cf46f9df-0">
              Herr talman! Så här kan det naturligtvis inte få fortsätta. Finns
              det någon som tror att rektorer med bakbundna händer kan lösa
              skolans problem? Är det så vi får de bästa rektorerna i Sverige?
              Naturligtvis inte.
            </seg>
            <seg xml:id="i-a58f2d7704b6c1da-0">
              Att vara rektor innebär ett stort ansvar. Då måste man också
              ha stora befogenheter. Det går inte att ha politiker som styr
              tjänster, mat och digitalkameror. Det är uppenbart att decentraliseringen
              för 17 år sedan fastnade i kommunhuset. Statlig reglering har
              ersatts av kommunal detaljstyrning på många håll.
            </seg>
            <seg xml:id="i-d95edbdd4e81bc24-0">
              Den förra regeringen tillsatte en utredning om skolans ledning
              men brydde sig inte så mycket om vad resultatet av den utredningen
              var, för ingenting hände. I stället började man med en återreglering
              av hur skolorna ska jobba och hur skolorna ska använda sina pengar.
            </seg>
            <seg xml:id="i-99a83aea25ce611a-0">
              Förra s-regeringen drog också ned på den statliga rektorsutbildningen.
              Över hälften av rektorerna i våra skolor i dag har ingen rektorsutbildning,
              och köerna bara växer. Det var inget genidrag.
            </seg>
            <seg xml:id="i-f028dfd646b1d573-0">
              Nu måste vi borgerliga åtgärda det här. Styrningen är faktiskt
              en nyckelfråga för att kunna höja kvaliteten i skolan. Jag tror
              inte alls på ett förstatligande. Skolan blir inte ett dugg bättre
              av att 150 000 lärare får en ny arbetsgivare.
            </seg>
            <seg xml:id="i-5b073c03e6ef3a47-0">
              I stället vill jag gå åt andra hållet. Fortsätt med decentraliseringen!
              Se till att makten lämnar kommunhusen och flyttar in i lärarrummen
              i stället! Där ska de viktiga vardagsbesluten fattas. Gränsen
              för vad politiken ska göra och vad skolorna själva ska bestämma
              om måste vara glasklar och lämna stort utrymme åt skolorna.
            </seg>
            <seg xml:id="i-dd8c9e5be7c41303-0">
              Att man har duktiga kommunalpolitiker i Lund är alldeles utmärkt.
              Där fungerar det, men det räcker inte. Varenda skola i landet,
              även i Ronneby och i Söderhamn, borde fritt och självständigt
              få staka ut vägen fram till målen.
            </seg>
            <seg xml:id="i-bc979aa5c4f8bac3-0">
              Jag hoppas att vi i den nya skollagen tydligare kan definiera
              detta och hindra kommunpolitiker från att lägga sig i detaljer.
              Den nya rektorsutbildningen är också jätteviktig, och den ska
              vi fördubbla nästa år. Vi behöver faktiskt fler kompetenta, välutbildade
              och engagerade ledare i skolan.
            </seg>
            <seg xml:id="i-ffb716978824a3dd-0">
              Detta är viktigt också ur ett perspektiv som har varit aktuellt
              de senaste dagarna, nämligen friskolorna. Låt de kommunala skolorna
              ta upp kampen med friskolorna! Då behöver man mycket större friutrymme
              än vad man på många håll har i dag. Jag vill ge de kommunala skolorna
              samma chanser som friskolorna.
            </seg>
          </u>
          <note type="speaker" xml:id="i-7dae298ebedb5e72-0">
            Anf. 194 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-2">
            <seg xml:id="i-e8e4a917ffe8f07f-0">
              Herr talman! Mats Gerdau talade om att tre moderatledda kommuner
              har hyllats nyligen. Jag har inget emot att kommuner hyllas, men
              hur ser det ut i den lokala verklighet där Moderaterna har egen
              majoritet?
            </seg>
            <seg xml:id="i-fcc190fed7afad9a-0">
              Mats Gerdau nämnde inte Täby. Där har Moderaterna på egen hand
              bestämt att en väl fungerande kommunal gymnasieskola ska knoppas
              av till två privatpersoner. Detta görs mot elevernas vilja, mot
              personalens vilja, mot alla andra partiers vilja inklusive allianskollegerna
              Kristdemokraterna, Centerpartiet och Folkpartiet. Ändå knoppar
              man av, och jag vill fråga Mats Gerdau om han hyllar även Täby,
              den moderatstyrda kommunen, och detta agerande.
            </seg>
          </u>
          <note type="speaker" xml:id="i-90b6dd85c1f74e61-0">
            Anf. 195 MATS GERDAU (m) replik:
          </note>
          <u who="mats_gerdau_320eeb" xml:id="i-1e5c7bb2512e24e6-1">
            <seg xml:id="i-b441d519e6fecdf7-0">
              Herr talman! Tack för den utmärkta frågan! Täby är enligt Skolverket
              en av Sveriges allra bästa skolkommuner och fungerar utomordentligt
              väl. Det visar Skolverkets utbildningsinspektion. Frågar man utbildningsinspektörerna
              om det finns någon kommun som sticker ut och är väldigt bra i
              kontrast till de, tyvärr, alltför många dåliga skolor som finns
              pekar de gärna ut Täby. Där fungerar skolväsendet utomordentligt
              bra.
            </seg>
            <seg xml:id="i-f65a6a342f84f156-0">
              Jag tycker alltså att Täby sköter sin skolpolitik på ett utomordentligt
              bra sätt, och det är tråkigt att Socialdemokraterna inte vill
              ta till sig av det som faktiskt sker där. Där har man ett mycket
              större friutrymme, man satsar på skolan, man utvärderar kvaliteten
              och inte minst ser man till att ha ett starkt och tydligt ledarskap.
            </seg>
          </u>
          <note type="speaker" xml:id="i-9c44b8d5b055032f-0">
            Anf. 196 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-3">
            <seg xml:id="i-b8e11cce6d76761b-0">
              Herr talman! Frågan jag ställde handlade om att en väl fungerande
              och bra skola i Täby kommun säljs ut till två privatpersoner för
              en spottstyver. Det skedde mot elevernas vilja, mot personalens
              vilja och även mot de andra partiernas vilja, men Moderaterna
              drev igenom det i alla fall.
            </seg>
            <seg xml:id="i-99fc50dc42c80dc7-0">
              Jag upprepar därför min fråga: Tycker Mats Gerdau att det var
              ett bra agerande?
            </seg>
          </u>
          <note type="speaker" xml:id="i-fff526a1a0f22e6d-0">
            Anf. 197 MATS GERDAU (m) replik:
          </note>
          <u who="mats_gerdau_320eeb" xml:id="i-1e5c7bb2512e24e6-2">
            <seg xml:id="i-37cc39bd51caaef7-0">
              Herr talman! Det som hände i Täby när Tibble gymnasium övergick
              i en annan regi var en stor fråga i valet. Moderaterna som står
              för detta gick faktiskt framåt och fick egen majoritet i Täby
              kommun.
            </seg>
            <seg xml:id="i-df2564bfe02896f8-0">
              Den bild som Thomas Strand hävdar är dessutom inte riktigt sann.
              Jag tror att drygt 1 000 elever, alla utom två, följde med till
              den nya skolan. Det fanns med andra ord ett väldigt stort stöd
              för den nya skolan bland eleverna och bland personalen som också
              följde med över. Jag tycker alltså agerandet var helt okej.
            </seg>
          </u>
          <note type="speaker" xml:id="i-2cd10cf71a6ee120-0">
            Anf. 198 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-aefff1057a60f3f0-2">
            <seg xml:id="i-3ff27ee5f97891f9-0">
              Herr talman! Det är bra att Mats Gerdau tar upp att det finns
              skolor som fungerar bra. På utbildningsminister Jan Björklund
              låter det ibland som att alla skolor i Sverige är dåliga skolor.
              Vi vet att så inte är fallet.
            </seg>
            <seg xml:id="i-9af5cf8811811d93-0">
              Man kan ändå fundera över vad det är som gör att just dessa skolor
              är bra skolor. Vi ser ju att det är stora skillnader. Oftast finns
              de skolor där det inte fungerar i områden där de boende kanske
              inte har en akademisk utbildning eller svenska som modersmål.
            </seg>
            <seg xml:id="i-1286cf27d243e2a6-0">
              Vi socialdemokrater tycker att det är viktigt att alla skolor
              är bra skolor. Då behöver man fördela resurserna efter behov.
              Hur ser Mats Gerdau på detta?
            </seg>
          </u>
          <note type="speaker" xml:id="i-9039aab01124e06d-0">
            Anf. 199 MATS GERDAU (m) replik:
          </note>
          <u who="mats_gerdau_320eeb" xml:id="i-1e5c7bb2512e24e6-3">
            <seg xml:id="i-fb29cca898f561fb-0">
              Herr talman! Det är jätteviktigt att fördela resurser utifrån
              de behov som finns. Det är också det vi ska göra, men som Socialdemokraterna
              inte har gjort.
            </seg>
            <seg xml:id="i-e1d9a7a4f1f0389a-0">
              Jag tycker också att Magdalena Streijffert gör sig skyldig till
              ett stort misstag som många gör, nämligen att förvänta sig mindre
              av vissa skolor och vissa elever, därför att de har en trasslig
              bakgrund och en annan uppväxt som gör det svårare. En framgångsfaktor
              som nästan alla lyfter fram i en framgångsrik skola är just höga
              förväntningar. Man ska ha höga förväntningar på alla, och man
              ska inte ge sig förrän alla elever verkligen når målen. Det var
              Socialdemokraternas stora misslyckande. Ni släppte tusentals elever
              ut genom skolporten utan att de kunde något. Det hände ingenting
              på tolv år, och det är den trista sanningen.
            </seg>
            <seg xml:id="i-32dc9a8d7563a0e8-0">
              Jag hoppas att ni efter ert omtalade rådslag nu överger den gamla
              flummiga sossepolitiken som inte var framgångsrik och i stället
              ansluter er till oss.
            </seg>
          </u>
          <note type="speaker" xml:id="i-46c25396b1cf4836-0">
            Anf. 200 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-aefff1057a60f3f0-3">
            <seg xml:id="i-2282dea8cfe4d339-0">
              Herr talman! Vi ska ha höga krav och förväntningar absolut. Men
              då måste också lärarna ha de verktyg som behövs för att ställa
              dessa krav på eleverna. Jag tror att vi båda vet att de personer
              som kanske inte har svenska som modersmål eller som inte har samma
              stöd hemma behöver mer hjälp.
            </seg>
            <seg xml:id="i-7d07a99f32a51143-0">
              Där jag kommer ifrån, Halmstads kommun, är det borgerlig majoritet.
              När man måste dra ned i skolan, vilka är det då som inte får detta
              stöd? Det är de personer som kanske behöver det mest.
            </seg>
            <seg xml:id="i-65d9d68a7c2a7d82-0">
              Jag tycker visst att det finns problem i skolorna, men lösningen
              är inte högre krav utan mer resurser.
            </seg>
          </u>
          <note type="speaker" xml:id="i-94eb3f7f2a483559-0">
            Anf. 201 MATS GERDAU (m) replik:
          </note>
          <u who="mats_gerdau_320eeb" xml:id="i-1e5c7bb2512e24e6-4">
            <seg xml:id="i-19a474fc6dbf8f3c-0">
              Herr talman! Det kom en undersökning i går, tror jag. Det var
              Handelns utredningsinstitut som granskat om mer resurser leder
              till bättre resultat. Nej, sade de, det är inte så. Vi kan inte
              bara ösa in mer pengar utan att veta vad man ska göra med dem,
              utan vi måste också vända på varenda skattekrona och se till att
              vi använder pengarna effektivt. Jag tror inte att det finns någon
              som tror att varenda skattekrona används optimalt i dag. Vi måste
              börja där.
            </seg>
            <seg xml:id="i-bb83b7c6d425e4fb-0">
              Jag är inte ett dugg främmande för att vi ska öka resurserna
              till skolan, och det är också det regeringen gör nu genom Lärarlyftet
              och läsa-skriva-räkna-satsningen för små barn.
            </seg>
          </u>
          <note type="speaker" xml:id="i-63b80bf5a3fb8311-0">
            Anf. 202 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_7a27ae" xml:id="i-ef3d10e205eff452-0">
            <seg xml:id="i-acdce15a970ce1dc-0">
              Herr talman! Jag vill tacka Mats Gerdau som har fått mig att
              begära ordet för första gången i denna kammare.
            </seg>
            <seg xml:id="i-66a6aca308250ae9-0">
              Det var det här med fritt, självständigt och friutrymme som fick
              mig att koppla in på debatten om de religiösa friskolorna. Den
              tog fart ordentligt i somras när Plymouthbröderna fick tillstånd
              att starta Laboraskolan efter att ha rekryterat en rektor som
              inte var medlem i sekten.
            </seg>
            <seg xml:id="i-722bb9f612c42169-0">
              Moderaterna har inte tidigare velat ändra reglerna för friskolor,
              men i augusti ändrade man sig. Margareta Pålsson, er skolpolitiska
              talesperson, ändrade då sig, och i och med det var alla partier
              utom Kristdemokraterna överens i alliansen. Så var fallet ända
              fram till helgen, efter vad jag förstår, men i måndags blev alliansen
              överens.
            </seg>
            <seg xml:id="i-221bbab45928ea0e-0">
              Jag vill höra hur Mats Gerdau ser på saken och om han delar Margareta
              Pålssons positiva upplevelse av denna skola.
            </seg>
          </u>
          <note type="speaker" xml:id="i-02905a04634183bf-0">
            Anf. 203 MATS GERDAU (m) replik:
          </note>
          <u who="mats_gerdau_320eeb" xml:id="i-1e5c7bb2512e24e6-5">
            <seg xml:id="i-6d111e536876a66c-0">
              Herr talman! Detta är möjligen en bit ifrån det ämne jag höll
              mig till i mitt inledningsanförande som handlade om tydligt ledarskap
              i skolan. Men jag är inte främmande för att svara på frågorna
              i alla fall.
            </seg>
            <seg xml:id="i-5511e25241813be3-0">
              Jag tycker att det är viktigt att det också i Sverige finns utrymme
              för konfessionella skolor. De ska vara sakliga och allsidiga och
              bygga på vetenskaplig grund, precis det som vi i alliansen har
              kommit överens om. Det är faktiskt den linje vi moderater har
              haft hela tiden, så jag känner mig oerhört bekväm i den överenskommelse
              vi har träffat.
            </seg>
            <seg xml:id="i-2184827dee2b4901-0">
              En fråga tillbaka till Caroline Helmersson-Olsson blir: Instämmer
              du i Marita Ulvskogs uppfattning om religiösa skolor som barnfängelser?
              Instämmer du i Morgan Johanssons uppfattning att de begår våldtäkter
              på små barn och att de ska stängas och förbjudas? Är det Socialdemokraternas
              uppfattning?
            </seg>
          </u>
          <note type="speaker" xml:id="i-03fb00cb95a03250-0">
            Anf. 204 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_7a27ae" xml:id="i-ef3d10e205eff452-1">
            <seg xml:id="i-1c59222e559ea428-0">
              Herr talman! Jag vill inte på något vis påskina att jag är lika
              påläst och erfaren som Mats Gerdau i dessa frågor. Jag kommer
              från Vingåker, och vi har inte sett en religiös friskola på vykort
              ens. Men enligt uppgift har Mats Gerdau besökt just den här skolan
              som omtalas.
            </seg>
            <seg xml:id="i-01e31e3ac94ab1f5-0">
              Jag skulle vilja veta om Mats Gerdau är lika positiv som Margareta
              Pålsson när det gäller denna skola.
            </seg>
          </u>
          <note type="speaker" xml:id="i-57916ca88f9631b9-0">
            Anf. 205 MATS GERDAU (m) replik:
          </note>
          <u who="mats_gerdau_320eeb" xml:id="i-1e5c7bb2512e24e6-6">
            <seg xml:id="i-a9b5bbcdff1762b2-0">
              Herr talman! Det var en välfungerande skola med välutbildade
              och engagerade lärare. Det fanns inget konstigt eller anmärkningsvärt
              på denna skola. Jag tycker förstås att den ska granskas på precis
              samma sätt som andra skolor i Sverige, med samma hårda krav om
              man ska dra in tillstånd och med sanktioner om de inte följer
              kraven.
            </seg>
            <seg xml:id="i-4fd603abc7099c41-0">
              Min fråga tillbaka är: Tycker Caroline Helmersson-Olsson och
              Socialdemokraterna att alla religiösa skolor i Sverige ska förbjudas?
              Är det barnfängelser som inte hör hemma i Sverige? Jag fick inget
              svar på den frågan.
            </seg>
          </u>
          <note type="speaker" xml:id="i-536156e73e694287-0">
            Anf. 206 HANS BACKMAN (fp):
          </note>
          <u who="hans_backman_9286d1" xml:id="i-4a064c56af3d5fb3-0">
            <seg xml:id="i-617a35783c76cbbd-0">
              Herr talman! Arbetslivet kräver i dag ständig utveckling. Ändå
              finns det ingen systematisk fungerande finansiering för dem som
              under arbetslivets gång har behov av att förnya sina kunskaper.
            </seg>
            <seg xml:id="i-0fbdaec1931f101b-0">
              Ett förslag som diskuteras är individuella kompetenskonton. Med
              ett ökande behov av återkommande kompetensutveckling är ett sparande
              som kan användas för detta ändamål viktigt. Privat sparande ger
              trygghet åt individen.
            </seg>
            <seg xml:id="i-eda6514fe71afd79-0">
              Herr talman! För oss liberaler är det viktigt att den enskilde
              får ökad makt över sin egen kompetensutveckling. En brist i fortbildningsmöjligheterna
              i dag är att det inte finns individuella kompetenskonton som skulle
              ge den enskilde möjligheter att finansiera sin vidareutbildning.
            </seg>
            <seg xml:id="i-2fd98d0690495ea4-0">
              En reform som innebar införande av individuella kompetenskonton
              hade kommit en bra bit på väg mot att förverkligas när Socialdemokraterna
              2004 tyvärr avbröt den och drog in de pengar som hade avsatts.
            </seg>
            <seg xml:id="i-65052a143ff008a8-0">
              Men vi vet ju att arbetslivet ställer allt högre krav på kunskap
              och utbildning. En viktig konkurrensfördel för Sverige i dag är
              det samlade kunskapskapitalet. De kunskapsrelaterade yrkena är
              här för att stanna. Kunskap är också makt, makt att byta till
              ett bättre, intressantare och kanske mer välbetalt arbete, eller
              makt att i tid byta till ett nytt arbete om det man har sliter
              på kroppen. I sådana fall kan individuella kompetenskonton också
              bli en möjlighet att slippa en framtida sjukskrivning.
            </seg>
            <seg xml:id="i-4ae79f14aff45ad1-0">
              Ett viktigt argument för att införa individuella kompetenskonton
              är också att statistiken tydligt visar att kvinnor har svårare
              att göra karriär trots att de vill det i lika stor utsträckning
              som män. Det tyder på att män får fler möjligheter än kvinnor
              att utvecklas i jobbet. Det finns alltså en risk för att kvinnor
              missar karriärmöjligheter dels på grund av diskriminering, dels
              på grund av att de är frånvarande från jobbet med barn mer än
              män. Individuella kompetenskonton skulle vara ett sätt att kompensera
              för detta, inte minst inom den kvinnodominerade offentliga sektorn
              där dessvärre ofta lönerna är låga och karriärmöjligheterna begränsade.
            </seg>
            <seg xml:id="i-bd763173cc2bcccb-0">
              Vi i Folkpartiet liberalerna ville redan 2002 införa ett helt
              nytt system med individuella kompetenskonton och föreslog då att
              det avdragsgilla pensionssparandet borde breddas till ett pensions-
              och utvecklingssparande. Vi anser att det nu är hög tid att ett
              sådant system införs, ett system där de människor som vill kan
              göra skattebefriade avsättningar som senare används för att bekosta
              studier, ett system som är knutet till individen och därmed ger
              frihet och oberoende i yrkesutvecklingen, men med incitament för
              arbetsgivaren att medverka till medarbetarnas kompetenssparande,
              och ett system som är öppet för egenföretagare på samma villkor
              som för anställda.
            </seg>
            <seg xml:id="i-797c59d9323664a2-0">
              Herr talman! Som Ulf Nilsson sade i sitt anförande är också alliansregeringens
              mål nu att Sverige ska få en yrkeshögskola på plats. I samband
              med det kan också individuella kompetenskonton bli värdefulla
              för dem som vill höja sin kompetens eller skaffa sig ny kompetens
              genom att gå på en sådan yrkeshögskola. Den yrkeshögskolan kommer
              ju att kunna innehålla en mängd kvalificerade utbildningar av
              olika slag. Med en yrkeshögskola tydliggörs också vår målsättning
              att i Sverige få en framtid där det finns plats både för duktiga
              yrkesmän och för duktiga akademiker.
            </seg>
            <seg xml:id="i-db85fc296d679240-0">
              Många yrken som förr var enklare är i dag mer kvalificerade.
              Dessa kräver kvalificerad utbildning, även om den inte har akademiska
              inslag. Inom yrkeshögskolan och också för den delen på den akademiska
              högskolan skulle personer med tillgång till individuella kompetenskonton
              kunna få en bra möjlighet att utveckla sin kompetens och då också
              förbättra sina möjligheter på arbetsmarknaden.
            </seg>
            <seg xml:id="i-911a4d11ccb3ae18-0">
              Herr talman! Jag tycker att det behövs ett system för kontinuerlig
              uppgradering av kunskap för arbetslivets snabbt förändrade behov.
              I en värld med stora omställningar skulle det öka människors trygghet
              om de hade tillgång till ett konto för kompetensutveckling som
              de själva förfogade över. Jag anser att detta system skulle behövas
              mer än någonsin.
            </seg>
          </u>
          <note type="speaker" xml:id="i-fc57a5fb9d950226-0">
            Anf. 207 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-aefff1057a60f3f0-4">
            <seg xml:id="i-809067c1ca1fc8a9-0">
              Herr talman! Jag håller verkligen med om det Hans Backman säger
              i sitt anförande om individuella kompetenskonton. Vi socialdemokrater
              ville införa detta. Det fanns pengar för det. Tyvärr kom de fackliga
              organisationerna inte riktigt överens om exakt hur det skulle
              se ut.
            </seg>
            <seg xml:id="i-aaf5fac288fdf75e-0">
              Jag skulle vilja fråga Hans Backman: När tänker den borgerliga
              alliansen införa individuella kompetenskonton?
            </seg>
          </u>
          <note type="speaker" xml:id="i-7edecd4ce5ae7d93-0">
            Anf. 208 HANS BACKMAN (fp) replik:
          </note>
          <u who="hans_backman_9286d1" xml:id="i-4a064c56af3d5fb3-1">
            <seg xml:id="i-9b9c348a7a6162ba-0">
              Herr talman! Vi har kommit en bit på väg. Folkpartiet liberalernas
              landsmöte har tagit ställning för detta. Vi kommer förstås att
              i fortsatta förhandlingar med våra kolleger i alliansen arbeta
              för att få fram ett sådant system. Det är en viktig del i vårt
              arbete för att stärka politiken på detta område.
            </seg>
          </u>
          <note type="speaker" xml:id="i-f7cb446e97b18c3a-0">
            Anf. 209 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-aefff1057a60f3f0-5">
            <seg xml:id="i-d36792614741e7ea-0">
              Herr talman! Tack så hemskt mycket för svaret! Jag hoppas verkligen
              att ni kommer att komma överens om detta i den borgerliga alliansen.
              Annars är ni välkomna att även diskutera detta med Socialdemokraterna.
            </seg>
          </u>
          <note type="speaker" xml:id="i-0c43408df9681371-0">
            Anf. 210 HANS BACKMAN (fp) replik:
          </note>
          <u who="hans_backman_9286d1" xml:id="i-4a064c56af3d5fb3-2">
            <seg xml:id="i-90bdcd8f230a1c34-0">
              Herr talman! Det är glädjande att höra. Vi har också fått positiva
              signaler från TCO. Det känns bra att även de fackliga organisationerna
              har viljan. Jag tror på att detta kan ha en bra framtid.
            </seg>
          </u>
          <note type="speaker" xml:id="i-2b373338abbe8208-0">
            Anf. 211 THOMAS STRAND (s):
          </note>
          <u who="thomas_strand_a4f0e0" xml:id="i-5023f3bac969e53a-4">
            <seg xml:id="i-e0e36fa411a51145-0">
              Herr talman! Kunskap och bildning är två honnörsord i socialdemokratisk
              utbildningspolitik. Därför är det synnerligen viktigt att hela
              utbildningssystemet, från förskola till universitet, fungerar
              bra och ger de kunskaper och färdigheter som behövs i det moderna
              samhället. Vi socialdemokrater vill blicka framåt och forma en
              modern skola och utbildning som kan möta morgondagens möjligheter.
            </seg>
            <seg xml:id="i-5f884904fde19a78-0">
              Tyvärr försöker alliansregeringen ta itu med framtidens utmaningar
              med gårdagens lösningar. Det luktar gammaldags skola lång väg.
              Fram växer en skola som tidigt sorterar elever och som skapar
              återvändsgränder genom skriftliga omdömen från årskurs 1, sänkt
              ambitionsnivå i gymnasieskolan, färre komvuxplatser och höjda
              trösklar till högskola och universitet. Vi socialdemokrater vill
              se en sammanhållen skola. Vi vill stödja en progressiv pedagogisk
              utveckling. Skolan ska vara en mötesplats för barn från olika
              sociala miljöer och kulturer. Alla barn och ungdomar har rätt
              till samma nationellt likvärdiga skola oavsett var man bor och
              vem som är huvudman för skolan.
            </seg>
            <seg xml:id="i-024aba3520be9dea-0">
              Det är tydligt att det finns en skillnad i ambitionen mellan
              vår utbildningspolitik och alliansregeringens. Vi avsätter nästan
              1,8 miljarder kronor mer till skola, utbildning och forskning.
              Det gör skillnad.
            </seg>
            <seg xml:id="i-15abbf5ce7dfcb5e-0">
              Herr talman! Jag skulle vilja ge några konkreta exempel på progressiva
              socialdemokratiska satsningar.
            </seg>
            <seg xml:id="i-c0046d4f4bd5f98c-0">
              Vi föreslår en bred läxläsningssatsning för att alla barn ska
              lära sig läsa, skriva och räkna. Regeringens förslag om ökade
              resurser till de yngre barnen är lovvärt, men inte tillräckligt.
              Det krävs mer. Barns möjlighet att ta ansvar för sin egen skolgång
              och läsa läxor är olika. Därför föreslår vi lärarledd läxläsning
              för barn i grundskolan samt en läxläsningssatsning på fritids.
            </seg>
            <seg xml:id="i-894aec7a9f0fe2cf-0">
              Vi vill dessutom öka kvaliteten på fritids. Det handlar om att
              anställa fler fritidspedagoger och öka möjligheten till kompetensutveckling.
              Vi vill också bjuda in delar av föreningslivet till fritids så
              att barnen kan få ägna sig åt många olika aktiviteter.
            </seg>
            <seg xml:id="i-35b641cce506d9cd-0">
              Vi socialdemokrater vill införa en kunskapsgaranti som innebär
              att all undervisning ska vara icke-konfessionell och vila på vetenskaplig
              grund. Vi vill ge Skolverket ansvar för att göra en helhetsbedömning
              av huvudmannens förutsättningar att leva upp till lagens krav
              på kvalitet samt att kunna följa de allmänna målen och skolans
              värdegrund. Vi vill också att ett återkallande av ett godkännande
              ska kunna gälla omedelbart. Det är häpnadsväckande att den borgerliga
              majoriteten i utbildningsutskottet avslog vårt utskottsinitiativ
              om att snabbehandla vår motion. Därmed sviker regeringen de barn
              som i dag går i skolor där all undervisning inte baseras på vetenskaplig
              grund.
            </seg>
            <seg xml:id="i-9ebd819858328052-0">
              Vi vill göra en kraftfull satsning på vuxenutbildningen, eftersom
              alliansregeringen har genomfört kraftiga nedskärningar på komvux
              och avskaffat rekryteringsbidraget. Vi vill att komvux anslag
              ska öka med 600 miljoner kronor. Det behövs en andra chans för
              dem som inte tillgodogjort sig hela grund- och gymnasieskolan.
              Eftersom arbetsmarknaden förändras måste det ges möjlighet till
              omskolning. Det är särskilt viktigt att stimulera dem med kort
              utbildning så att de vågar satsa på vidareutbildning. Därför behövs
              bra studiestöd och ett brett utbud av olika studieformer.
            </seg>
            <seg xml:id="i-69c0fbee52ffc4bb-0">
              Vi föreslår 7 500 fler högskoleplatser för att Sverige ska bli
              en ledande kunskaps- och forskningsnation. Den borgerliga regeringen
              gör nu ett huvudnummer av att minska antalet högskoleplatser.
              Det är anmärkningsvärt när vi vet att ungdomskullarna ökar fram
              till år 2010. Med alliansregeringens förslag kommer andelen som
              påbörjar en högre utbildning att sjunka. En sådan utveckling avviker
              starkt från det internationella mönstret.
            </seg>
            <seg xml:id="i-78c5f8f3a2c94db4-0">
              Vi satsar 400 miljoner mer på grundforskning och totalt 2 miljarder
              mer på forskning än alliansregeringen. Det gör vi därför att vi
              vill att Sverige ska vara en ledande forskningsnation. Mer och
              bättre kunskap är grunden för en gynnsam samhällsutveckling och
              vårt främsta internationella konkurrensmedel. Vi ser med oro på
              att regeringen under sitt första år vid makten har minskat de
              statliga anslagen till forskning och utveckling trots vallöften
              om att öka den civila forskningen till 1 procent av bnp.
            </seg>
            <seg xml:id="i-e9275bc093c08d2b-0">
              Herr talman! Jag vill avsluta mitt anförande med Mona Sahlins
              ord från partiledardebatten: Våra prioriteringar är tydliga. Det
              är rättvisa och trygghet därför att Sverige vinner på det. Och
              så är det tre saker till: utbildning, utbildning och utbildning.
            </seg>
          </u>
          <note type="speaker" xml:id="i-330de8c031f88a23-0">
            Anf. 212 ULF NILSSON (fp) replik:
          </note>
          <u who="ulf_nilsson_15fa88" xml:id="i-63f9893da0928b43-8">
            <seg xml:id="i-85da94660b908e11-0">
              Herr talman! Det är naturligtvis svårt att diskutera budgeten
              på en minut. Jag vill bara nämna att alliansen föreslår 900 miljoner
              för de närmaste tre åren i särskilda läsa-skriva-räkna-satsningar
              för de tidiga skolåren där det är så viktigt att man inte kommer
              efter.
            </seg>
            <seg xml:id="i-770cdcfbf1b6c5bd-0">
              Thomas Strand sade många välformulerade och engagerade ord om
              vikten av kunskap. Men samtidigt fördömer han de förändringar
              som är på gång. I dag, i er skola, som ni har utvecklat de senaste
              tolv åren, är det närmare 40 procent av en generation 20-åringar
              som inte har nått upp till gymnasieskolans mål om man lägger ihop
              dem som inte har godkända betyg, som har hoppat av och så vidare.
            </seg>
            <seg xml:id="i-538c5373dcd967b2-0">
              Det var ingenting i Thomas Strands anförande som tydde på att
              ni vill förändra i första hand grundskolan och gymnasieskolan
              på ett sätt så att fler lyckas. Jag vet att ni har en intern diskussion,
              men det skulle ändå vara intressant att få höra redan nu i vilken
              riktning ni pekar.
            </seg>
          </u>
          <note type="speaker" xml:id="i-6465f2ff99068a72-0">
            Anf. 213 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-5">
            <seg xml:id="i-d1bf9b39e48a87dd-0">
              Herr talman! Vi står bakom förslaget om de 900 miljoner kronor
              som Ulf Nilsson tar upp. Vi plussar på med 225 miljoner just för
              en läxläsningssatsning i grundskolan och på fritids. Vi har mer
              resurser på det området.
            </seg>
            <seg xml:id="i-15486117b732fee5-0">
              Kunskap är viktig. Det har den alltid varit för oss socialdemokrater,
              och det kommer den att vara. Vi har aldrig sagt att vi har lyckats
              med allt. Vi vet att det finns brister. Men det var därför vi
              tog fram i parlamentarisk beredning och sedan i beslut en ny gymnasieskola
              Gy 07 som skulle ha börjat denna höst men som ni i alliansen slängde
              i papperskorgen. Det beklagar jag. Det var en satsning för att
              möta framtiden, utveckla skolor och hjälpa elever att nå målen.
            </seg>
          </u>
          <note type="speaker" xml:id="i-ebec0b57bcdf504b-0">
            Anf. 214 ULF NILSSON (fp) replik:
          </note>
          <u who="ulf_nilsson_15fa88" xml:id="i-63f9893da0928b43-9">
            <seg xml:id="i-c6a15ea08d8f69c0-0">
              Herr talman! En del av Thomas Strands partikolleger har i debattartiklar
              och så vidare sagt att målet om att alla ska läsa för att komma
              in på en akademisk utbildning var visionärt, men det höll inte
              man måste tänka om. Jag vet inte om Thomas Strand tycker så.
            </seg>
            <seg xml:id="i-29a3320be8da3766-0">
              Thomas Strand anförde att man inte kan lyckas med allt, men jag
              tycker att man lyckas för dåligt om 40 procent inte når målen.
              Den gamla gymnasiereformen som ni föreslog förändrade ingenting
              när det gäller bristerna i den nuvarande gymnasieskolan.
            </seg>
          </u>
          <note type="speaker" xml:id="i-d1e0083762070797-0">
            Anf. 215 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-6">
            <seg xml:id="i-8e85359e5e3ab86e-0">
              Herr talman! Vi har och vill ha en hög ambitionsnivå på gymnasieskolan.
              Det var därför vi tog fram Gy 07, som vi såg fram emot.
            </seg>
            <seg xml:id="i-05594b39100b56e0-0">
              När det gäller ambitionen är det viktigt att dagens gymnasieelever
              får lära sig matte, svenska och engelska. Det är att gå åt fel
              håll om man minskar ambitionen och kunskapsnivån för våra gymnasieelever.
              Vi vet att företrädare för näringslivet och företagare säger samma
              sak. Vi har brett stöd för en hög ambitionsnivå.
            </seg>
          </u>
          <note type="speaker" xml:id="i-87a63205c5e72d21-0">
            Anf. 216 MATS GERDAU (m) replik:
          </note>
          <u who="mats_gerdau_320eeb" xml:id="i-1e5c7bb2512e24e6-7">
            <seg xml:id="i-b6fdc85ed2aa440b-0">
              Herr talman! Jag kan också gärna citera Mona Sahlin. Hon sade
              efter valet att skolpolitiken väl inte var Socialdemokraternas
              bästa gren, milt uttryckt om jag minns rätt. Jag håller gärna
              med henne om det.
            </seg>
            <seg xml:id="i-d8fca2eb67bf0080-0">
              Tyvärr hörde jag inte att något av det som Thomas Strand sade
              signalerade den förnyelse och omprövning som Mona Sahlin har gett
              uttryck för. Vi får väl se om det blir något av det.
            </seg>
            <seg xml:id="i-28a1bc144d395e29-0">
              Det som gjorde att jag begärde ordet var det du sade om sammanhållen
              skola. Hur går det ihop med föräldrarnas val av skola? Ni jagar
              framför allt religiösa skolor och friskolor över huvud taget.
              Ni gillar inte dem. Delar du Marita Ulvskogs uppfattning att religiösa
              skolor är barnfängelser? Det vill jag gärna ha svar på.
            </seg>
          </u>
          <note type="speaker" xml:id="i-96258db5b9bf6b69-0">
            Anf. 217 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-7">
            <seg xml:id="i-e52f28d27f48c3e0-0">
              Herr talman! Vi har ett pågående rådslag. Det är jätteviktigt.
              Jag har själv deltagit i det, och det har varit stimulerande och
              intressant att få lyssna på alla idéer om skolan. Vi återkommer
              om vår politik framåt. Vi har en hög ambition, och skolan är viktig
              för oss.
            </seg>
            <seg xml:id="i-d41ff4f89888d356-0">
              När det gäller friskolor eller kommunala skolor vet också Mats
              Gerdau att vi som parti säger att det kan vara olika huvudmän.
              I mitt tal sade jag att kunskapskraven och ambitionen ska vara
              lika oavsett huvudman. Vi har därför inte något emot och vill
              inte jaga vare sig friskolor eller religiösa friskolor. Men vi
              vill ha skärpta krav på religiösa friskolor om att leva upp till
              kunskapsmålen.
            </seg>
          </u>
          <note type="speaker" xml:id="i-0abd7d94b830a785-0">
            Anf. 218 MATS GERDAU (m) replik:
          </note>
          <u who="mats_gerdau_320eeb" xml:id="i-1e5c7bb2512e24e6-8">
            <seg xml:id="i-eece85bd5684def5-0">
              Herr talman! Då uppfattar jag att Thomas Strand inte delar Marita
              Ulvskogs uppfattning att religiösa skolor är barnfängelser.
            </seg>
            <seg xml:id="i-87c3895f55b3d3d0-0">
              Det är bra att du säger att det ska kunna vara olika huvudmän
              för skolan friskolor och kommunala skolor. Men varför ska bara
              friskolorna granskas hårdare? Varför ska vi inte granska alla
              skolor lika hårt? Varför vill ni ge vissa skolor frisedel där
              man inte ställer samma höga krav på kvalitet? Det gör vi moderater.
              Alla skolor ska vara bra skolor kommunala skolor som friskolor.
              Vi ger oss inte innan vi har uppnått det.
            </seg>
          </u>
          <note type="speaker" xml:id="i-0fbd944fb61bec93-0">
            Anf. 219 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-8">
            <seg xml:id="i-71df1b2366654edf-0">
              Herr talman! Vi vill ställa samma krav på alla skolor oavsett
              huvudman. Det är viktigt för oss. Vi har ett system i Sverige
              där vi tillåter friskolor. Det är samma krav för dem som för kommunala
              skolor.
            </seg>
            <seg xml:id="i-422ea2e403553f4d-0">
              Men situationen blir tillspetsad när vi hör religiösa skolor
              som i sin policy säger att mannen är överordnad kvinnan eller
              att homosexualitet är synd. Då måste vi reagera. Vi kan inte tillåta
              det i ett samhälle.
            </seg>
          </u>
          <note type="speaker" xml:id="i-ddf5ba6b22e68a78-0">
            Anf. 220 OSKAR ÖHOLM (m) replik:
          </note>
          <u who="unknown" xml:id="i-a0e4657bfd45eb60-31">
            <seg xml:id="i-9ed552e18dae9ffc-0">
              Herr talman! Jag konstaterar att Thomas Strand håller ett anförande
              som är fyllt av visioner och ambitioner. Man pekar åt vilket håll
              man vill gå framöver. Det är bra. Det är precis där jag tror att
              många uppfattar att det finns otydligheter om vart Socialdemokraterna
              är på väg i skolpolitiken i dag.
            </seg>
            <seg xml:id="i-34aaeed3b2f4b93b-0">
              För några dagar sedan konstaterade en grupp socialdemokratiska
              politiker på DN Debatt precis vad er partiledare sagt, nämligen
              att man inte var trovärdig i skolpolitiken, att Socialdemokraterna
              har fokuserat för lite på kunskap i skolan och den typen av argumentation.
              Samtidigt hör vi ofta i den här kammaren socialdemokratiska skolpolitiker
              som inte alls vill erkänna att det har funnits problem i skolpolitiken.
              Det märks på debattsidor ute i landet att man nästan automatiskt
              slår ifrån sig och säger att det har fungerat alldeles utmärkt.
            </seg>
            <seg xml:id="i-e2758b43f08b9d0c-0">
              Var står Thomas Strand och var står den socialdemokratiska gruppen
              i utbildningsutskottet? Delar man uppfattningen att man behöver
              se över skolpolitiken och göra något nytt framöver?
            </seg>
          </u>
          <note type="speaker" xml:id="i-44c6cadb549c36a9-0">
            Anf. 221 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-9">
            <seg xml:id="i-19b5314dd488fb76-0">
              Herr talman! Om man förlorar ett val, som vi gjorde, måste man
              fundera över vad det är som gör att folk inte valde Socialdemokraterna.
              Då tittar man givetvis på alla politikområden. Skolan är ett sådant.
              Därför har vi startat med ett rådslag om skolarbetet för att fundera
              över vad det var som väljarna inte gillade, om vi inte fick ut
              vårt budskap eller om det är något som ska ändras.
            </seg>
            <seg xml:id="i-3feed7f8ad4e5724-0">
              Den debatten pågår, och den har varit oerhört stimulerande och
              intressant. Vi som har varit med i den känner oss glada för alla
              samtal om skolan. Vi ska snart fatta beslut om ett policyprogram,
              och då kommer vi åter att driva frågorna.
            </seg>
            <seg xml:id="i-cfa611d485ced849-0">
              Men jag tycker inte att vi skiljer oss åt så mycket. Vi vill
              ha höga tankar om skolan. Vi vill ha en bra ambition för morgondagens
              skola, och den vill vi driva både här och ute i landet.
            </seg>
          </u>
          <note type="speaker" xml:id="i-8887a3c09c8484cd-0">
            Anf. 222 OSKAR ÖHOLM (m) replik:
          </note>
          <u who="unknown" xml:id="i-a0e4657bfd45eb60-32">
            <seg xml:id="i-adc3974b90058af3-0">
              Herr talman! Jag får då bara önska Thomas Strand och Socialdemokraterna
              lycka till med förnyelsearbetet. Man målar upp en bild av att
              det behöver göras förändringar, och än så länge har vi tyvärr
              sett väldigt lite.
            </seg>
            <seg xml:id="i-4a2704ec6db8a724-0">
              Vi får väl se vad som händer. Men än så länge tycker jag nog
              bara att förnyelsearbetet har likheter med att skrapa en trisslott.
              Man är väldigt nyfiken till en början, men när man sedan har skrapat
              färdigt återstår bara besvikelsen.
            </seg>
          </u>
          <note type="speaker" xml:id="i-ef4b808cff35e3b5-0">
            Anf. 223 THOMAS STRAND (s) replik:
          </note>
          <u who="thomas_strand_a4f0e0" xml:id="i-5023f3bac969e53a-10">
            <seg xml:id="i-743dc9b9dc5050ed-0">
              Herr talman! Jag tackar för lyckönskningen.
            </seg>
            <seg xml:id="i-9e64d0a024a2bc6e-0">
              Jag lovar Oskar Öholm att vi kommer tillbaka när vi har presenterat
              slutsatserna av vår skolpolitik och att vi kommer att driva en
              skolpolitik där vi betonar utbildning, utbildning och utbildning.
            </seg>
            <seg xml:id="i-ae3927dd7fdef5f8-0">
              Bistånds- och utrikespolitik
            </seg>
          </u>
          <note type="speaker" xml:id="i-1379c4a5060d4291-0">
            Anf. 224 MARIE WEIBULL KORNIAS (m):
          </note>
          <u who="marie_weibull_kornias_26b9ca" xml:id="i-a3c03828c8b270df-0">
            <seg xml:id="i-b2baf47b47e1ad46-0">
              Herr talman! Som moderat är jag glad för att det nu skapas ordning
              och reda i det svenska biståndet.
            </seg>
            <seg xml:id="i-897f6ad6af2d44b7-0">
              Vi kan konstatera att Sverige är ett generöst land och svenskarna
              ett generöst folk, både när det gäller akuta situationer och när
              det gäller det generella folkliga stödet för en fortsatt bekämpning
              av fattigdomen i världen. Men vi kan aldrig acceptera fusk och
              bedrägeri med biståndspengar.
            </seg>
            <seg xml:id="i-97558135c632cdca-0">
              Under det senaste året har ett flertal åtgärder vidtagits för
              att förebygga korruption och andra oegentligheter på olika nivåer.
              Det är viktigt att skattebetalarna har ett fortsatt förtroende
              för att varje krona används på rätt sätt. Endast så kan vi förvänta
              oss att det även fortsättningsvis kommer att finnas en acceptans
              för ett frikostigt bistånd till utvecklingsländerna.
            </seg>
            <seg xml:id="i-b5e5aca2d563320f-0">
              Förenta nationernas millenniedeklaration ligger givetvis fortfarande
              till grund för biståndet. Den syftar till att halvera fattigdomen
              i världen till 2015 och ska ses som ett steg till att helt utrota
              fattigdomen i världen.
            </seg>
            <seg xml:id="i-511e1774b011e12f-0">
              Förändringsarbetet inom biståndspolitiken kan sägas stå på tre
              ben. Det sker nu en landfokusering, och en ny strategi har tagits
              fram för det multilaterala utvecklingsarbetet, samtidigt som man
              har ett ökat fokus på mål- och resultatstyrningen.
            </seg>
            <seg xml:id="i-be3241d915043439-0">
              Fokuseringen på färre länder beror på att flera tidigare biståndsländer
              faktiskt haft en god ekonomisk utveckling och inte längre anses
              behöva vårt stöd. Det finns all anledning att känna glädja över
              detta faktum, för det måste rimligtvis vara målet med vårt bistånd.
            </seg>
            <seg xml:id="i-c98716c89f677dbc-0">
              Vissa andra länder som Sverige nu fasar ut sitt samarbete med
              har inte levt upp till biståndets målsättning och utveckling och
              går där åt fel håll. Målsättningen för biståndet kommer nu att
              koncentreras till fattigdomsbekämpning, demokratiutveckling och
              mänskliga rättigheter.
            </seg>
            <seg xml:id="i-48b3f8836246f2a7-0">
              Genom en ordentlig utvärdering av biståndet kommer vi att kunna
              ta ett helhetsgrepp och visa på att den övergripande målsättningen
              bidrar till att skapa förutsättningar för att fattiga människor
              får det bättre. Jag välkomnar denna nydaning då jag är övertygad
              om att biståndet på så sätt kommer att bli mer effektivt.
            </seg>
            <seg xml:id="i-e2d4077f7f87570d-0">
              Bristen på jämställdhet är en starkt bidragande faktor för fattigdom
              och för spridning av hiv/aids, som skördar offer i den arbetsföra
              befolkningen i många utvecklingsländer. Sverige ska här arbeta
              aktivt med jämställdhet som en del i demokratiutvecklingen.
            </seg>
            <seg xml:id="i-f717d99cf3fef50b-0">
              Barnarbete och att det finns barn som inte ges möjlighet att
              gå i skolan är också ett stort problem i många utvecklingsländer.
              Erfarenheten visar att särskilt flickors skolgång är viktig i
              fattigdomsbekämpningen, för flickor som lär sig att läsa och skriva
              lär i sin tur sina barn och sina småsyskon att läsa och skriva,
              även om det inte skulle råka finnas en skola i närheten. Kunskap
              skapar nämligen en positiv utvecklingsspiral.
            </seg>
            <seg xml:id="i-294a55e9ba9e746d-0">
              Erfarenheten av mikrolån till kvinnor i utvecklingsländer har
              också visat sig god, för när kvinnor kan ges möjlighet att ta
              kontroll över sin livssituation och ta över ansvaret för familjens
              ekonomi händer det saker, samtidigt som solidariteten med andra
              kvinnor ofta ökar. Återbetalningsgraden på dessa mikrolån är iögonfallande
              hög. Dessutom ser kvinnor som beviljas mikrolån till att inte
              skaffa sig fler barn än de kan försörja. De positiva effekterna
              är många.
            </seg>
            <seg xml:id="i-91cac3e2173602a7-0">
              Det avgörande för att biståndet ska ge effekt är att utvecklingslandet
              för en god ekonomisk politik, och då är det låg inflation och
              sunda statsfinanser som gäller och att landet är öppet för internationell
              handel. Det avgörande är att man ser till att avveckla olika typer
              av handelshinder.
            </seg>
            <seg xml:id="i-f89fba5e3545783e-0">
              Många utvecklingsländer är fattiga trots omfattande naturresurser
              på grund av dåliga politiska ledare. En god ledare satsar på utbildning
              för en växande befolkning, infrastruktur, äganderätt, en öppenhet
              för handel och investeringar och inte minst på ett fungerande
              banksystem.
            </seg>
            <seg xml:id="i-47fb3bde444eb587-0">
              Världsbanken menar att en god tillväxt i utvecklingsländerna
              till 90 procent kan förklaras med att landet har tullfrihet och
              endast till 5 procent beroende på biståndet och 5 procent av andra
              orsaker. Därför är det viktigt att Sverige genom EU driver frågan
              om avveckling av tullar, handelshinder och jordbruksstöd inom
              ramen för Doharundan i WTO.
            </seg>
            <seg xml:id="i-0fddbf0758877f56-0">
              Avslutningsvis, herr talman, har här i kammaren antagits en målsättning
              för biståndet, nämligen att vi ska bistå utvecklingsländerna med
              den symboliska summan av 1 procent av vår bni, bruttonationalinkomst.
              Denna målsättning ifrågasätter jag rimligheten med, för vad är
              det som gör det optimalt med just 1 procent av bni? Jag tycker
              att det är hög tid att vi vågar ifrågasätta denna målsättning,
              denna symboliska procentsats, och att vi i stället ser till att
              de verkliga behoven styr biståndsbudgeten.
            </seg>
            <seg xml:id="i-e2d8bd16cf9eb89b-0">
              Anf. 225 LARS LINDÉN (kd):
            </seg>
            <seg xml:id="i-f6aeeca0be2e1409-0">
              Herr talman! Vi kan konstatera att alliansens förslag om landfokusering
              vad gäller svenskt utvecklingssamarbete har fått ett brett stöd
              från de flesta. Nu jobbar vi vidare med att utveckla det.
            </seg>
            <seg xml:id="i-314766ea4d6a1d59-0">
              Våra NGO:er borde dock ha fått vara mer involverade i fokuseringsprocessen,
              tycker vi. Det har blivit bättre under resans gång, men en del
              återstår. Jag tror att den nya UD-ledningen i dag börjar inse
              att flera av dessa organisationer har arbetat med bistånd sedan
              1800-talet, långt innan Sida bildades, och har stora kunskaper.
              De tillför också ett mycket värdefullt underifrånperspektiv som
              UD och Sida inte alltid har. De är också dessa rörelser som bättre
              än Sida ser till att biståndsviljan i Sverige är fortsatt hög.
            </seg>
            <seg xml:id="i-d763d3f8559219dc-0">
              Biståndet på 1 procent av bni står fast. Det tycker vi är jätteviktigt.
              Vi ska nu genom landfokuseringen se till att få ut mer av de 32
              biståndsmiljarderna än vad som tidigare har gått att få ut av
              biståndet och att svenska folket därmed blir mer positivt till
              svenskt utvecklingssamarbete, vilket är jätteviktigt.
            </seg>
            <seg xml:id="i-acc9a50df656dadc-0">
              Det var därför tråkigt att vi för ett par veckor sedan kunde
              konstatera att Riksrevisionens rapport om oegentligheter i det
              svenska biståndet blev så oskickligt hanterad och gav biståndskritiker
              onödigt mycket vatten på sin kvarn. Om de frivilligorganisationer
              som kritiserades hade fått se underlaget före offentliggörandet
              av rapporten, hade säkert en del brister kunnat förklaras omedelbart.
              Revisionen i sig välkomnas naturligtvis, precis som Marie Weibull
              Kornias sade tidigare, men borde ha presenterats mer varsamt och
              med respekt för de stora problem som man kan möta i små projekt
              i extremt fattiga länder.
            </seg>
            <seg xml:id="i-5586453399a36d2e-0">
              Herr talman! Efter att ha varit småföretagare i 25 år, biståndsarbetare
              i 9 år och aktiv i rörelsen Rättvis handel under mer än 10 år
              gläds jag åt att vi i målsättningen för vårt internationella utvecklingssamarbete
              nu äntligen börjar nämna handelns betydelse för att ett land ska
              kunna ta sig ur fattigdom. Det nämnde aldrig den förra regeringen,
              vad jag minns. Det fanns en ideologisk låsning där.
            </seg>
            <seg xml:id="i-fc65a3a112546da1-0">
              Nu slås det fast att ett väl fungerande inhemskt näringsliv tillsammans
              med tillträde till utländska marknader är en nödvändig förutsättning
              för en hållbar ekonomisk tillväxt och för att bekämpa fattigdom
              i utvecklingsländerna.
            </seg>
            <seg xml:id="i-16bb3ba691e7af48-0">
              Vidare nämns FN:s initiativ Global Compact, Globalt ansvar på
              UD, som ett viktigt verktyg för att skapa ett större etiskt och
              socialt ansvar hos företagen i fattiga länder. Det gäller såväl
              utländska som inhemska företag.
            </seg>
            <seg xml:id="i-fb09a8ea601a8c6d-0">
              Jag ser fram emot att dessa nya signaler också ska omsättas i
              handling. Många fler svenska företag måste bearbetas för att gå
              med i Globalt ansvar eller i CSR-nätverken. Alla sköter sig tyvärr
              inte i dag.
            </seg>
            <seg xml:id="i-58781feb5d6d3ee6-0">
              Jag hoppas att Ewa Björling kommer att se till att mer resurser
              satsas på Globalt ansvar, som i dag är kraftigt underbemannat.
              Eller ska vi flytta över den avdelningen till Sida, kanske?
            </seg>
            <seg xml:id="i-1e542deec30aa448-0">
              Jag vill påstå att de svenska företag som tar etiskt ansvar i
              tredje världen, som exempelvis Ikea, Hennes &amp; Mauritz, SKF, Tetra
              Pak med flera, ofta skapar snabbare och mer varaktig positiv utveckling
              än vad många biståndsprojekt lyckas med i dag. De svenska företagens
              goda föredöme gör att också inhemska företag blir medvetna om
              vikten av god etik för att lyckas bra på exportmarknaden.
            </seg>
            <seg xml:id="i-c785b63a4a2458f8-0">
              Herr talman! När det gäller småproducenter i syd är det rättvisehandelsrörelsen
              som mest framgångsrikt lyfter dem ur fattigdom i dag, framför
              allt genom att hjälpa dem att exportera sina produkter. Fler och
              fler konsumenter i Sverige frågar i dag efter rättvisemärkta varor.
              Det ser ut att bli en försäljningsökning på 130 procent i år.
              Det är inte dåligt! Redan har 1 ½ miljon småproducenter lyfts
              ur fattigdom tack vare rättvisehandelsrörelsen. Tillsammans med
              deras familjer handlar det om cirka sju miljoner människor som
              har lämnat fattigdom och förnedring bakom sig.
            </seg>
            <seg xml:id="i-681069f33b5ec3e2-0">
              Denna verkningsfulla utveckling på småföretagarnivå måste få
              mycket mer stöd från Sida nu när regeringen skriver under på handelns
              betydelse för att utveckla fattiga länder i syd. Regeringen säger
              att man avser att fortsätta att främja det långsiktiga svenska
              engagemanget inom handelsrelaterat utvecklingssamarbete och utveckling
              av en dynamisk och livskraftig privat sektor i våra samarbetsländer.
              Lets do it !
            </seg>
            <seg xml:id="i-c842f1a837a4933f-0">
              Det ska bli mycket spännande, herr talman, att framöver få se
              resultaten av dessa nya grepp inom svenskt utvecklingssamarbete.
            </seg>
          </u>
          <note type="speaker" xml:id="i-87abfcda5215441e-0">
            Anf. 226 GÖRAN MONTAN (m):
          </note>
          <u who="goran_montan_bf9e28" next="cont" xml:id="i-ed71d346c6ad742b-0">
            <seg xml:id="i-7b2b2c79e519d180-0">
              Herr talman! Under hösten har några saker hänt inom området för
              svenskt bistånd. Dels har Riksrevisionen släppt en rapport om
              hur vårt bistånd har använts eller som det har visat sig i många
              fall missbrukats, dels har biståndsministern visat på nytänkande
              inom området. Svenskt bistånd har uppenbarligen inte skötts på
              ett bra sätt tidigare. Jag är glad att kunna konstatera att det
              blir en ändring på det nu.
            </seg>
            <seg xml:id="i-4addcbb2cf50380a-0">
              När jag talar om bistånd är det i första hand Afrika som jag
              tänker på. Det är en kontinent som ligger mig varmt om hjärtat
              eftersom jag har levt och verkat där i tio år. Jag har på nära
              håll sett hur korruption, krig och odemokratiskt styre drabbar
              befolkningen genom svält, fattigdom och död. Det är fruktansvärt.
              Det är outhärdligt.
            </seg>
            <seg xml:id="i-3867f364306e4666-0">
              Problemen är gigantiska på många håll, men vi måste tro på att
              de går att lösa. Man måste ta tag i problemen i en viss ordning.
              Afrika har fortsatt att plågas av interna och externa väpnade
              konflikter. Det har kostat kontinenten lika mycket som hela biståndet.
            </seg>
            <seg xml:id="i-ef633d412793f753-0">
              I en sådan situation måste den första uppgiften vara att få slut
              på kriget. Där kan Sverige spela en viktig roll. I Liberia till
              exempel, där svenskar är mycket respekterade, betydde närvaron
              av svensk trupp mycket när man efter kriget förberedde och genomförde
              demokratiska val. Ett val som för övrigt resulterade i Afrikas
              första kvinnliga president.
            </seg>
            <seg xml:id="i-6389137009bf611a-0">
              Därefter kan man gå in och ta itu med den akuta nödsituationen
              som alltid finns i samband med väpnad konflikt. Det behövs mat
              och vatten till de svältande, vård och omsorg av de drabbade.
              Den här delen av hjälpen är inga konstigheter. Det krävs att människors
              grundläggande behov fylls.
            </seg>
            <seg xml:id="i-88d925d1ecf8adc0-0">
              När situationen har stabiliserats blir det lite mer komplicerat
              hur man ska gå vidare. Tidigare verkade det som om vi mest pumpat
              in pengar i mer eller mindre legitima regeringars kassor och hoppats
              på att de kommer de nödställda till nytta. Det största problemet
              stavas korruption denna cancersvulst som finns i många länder,
              även i i-länder, men som i utvecklingsländer förstör så oändligt
              mycket, inte minst i Afrika.
            </seg>
            <seg xml:id="i-f52ee9d1e28a10aa-0">
              Korruptionen är orsaken till att rätt saker inte görs. Oftast
              är det inte så svårt att se vad som behöver göras, men pengar
              används till fel saker eller försvinner ned i olika makthavares
              fickor. Korruptionen är orsaken till att demokratin inte får fäste.
              Varför ska människor som ser hur maktens män, för det är oftast
              män, skor sig utan att folket får det ett dugg bättre tro att
              demokrati är den bästa styrelseformen? Varför ska de ens gå och
              rösta?
            </seg>
            <seg xml:id="i-f2081df06d659d76-0">
              Herr talman! Korruptionen hindrar alltså demokratins utbredning.
              Utan demokrati blir det inga mänskliga rättigheter. Det är rättigheter
              som många i vår del av världen ser som självklara. Det är rätten
              att säga sin mening och rätten att leva tryggt och fritt.
            </seg>
            <seg xml:id="i-fb9ab565e0f5b8d9-0">
              Varför ska vi bry oss om hur de har det i Afrika? Förutom det
              självklara att vi pratar om medmänniskors möjlighet att leva ett
              värdigt liv och se sina barn och barnbarn växa upp i frihet är
              Afrika vår närmaste granne, och vad vi gör eller inte gör där
              kommer att påverka vår egen kontinent under de kommande decennierna.
            </seg>
            <seg xml:id="i-05234cc22e1e941b-0">
              Det talas inte sällan nedsättande om ekonomiska flyktingar, som
              om det vore något nytt eller fult. Människan har alltid varit
              en vandrare som lever på hoppet. Man har övergivit sina gamla
              jaktmarker och åkrar när de inte längre kunde sörja för ens behov
              och hoppats att det skulle bli bättre. Det är därför som det över
              huvud taget finns människor i Norden, och det är därför många
              av våra förfäder för inte så länge sedan emigrerade till det som
              nu är USA. Alla känner vi till Kristina och Karl-Oskar. De ses
              som exempel på människor som såg chansen till ett bättre liv på
              en annan kontinent och tog den. Alla hittade kanske inte ett bättre
              liv i den nya världen, men många försökte och hade när de reste
              kanske inte mycket mer i bagaget än just hoppet.
            </seg>
            <seg xml:id="i-242fc14e0f9c1eaf-0">
              I dag finns inga nya världar kvar. Redan nu sätter sig stora
              grupper människor i norra Afrika i små osäkra båtar för att försöka
              ta sig till Europa. De riskerar bokstavligen livet för möjligheten
              att arbeta och finna lyckan hos oss. De som lyckas ta sig fram
              med livet i behåll, och samtidigt undvika Europas många gränsvakter,
              tar arbete som många européer inte ens vill ha. Pengarna som de
              tjänar skickas sedan i stor utsträckning hem till anhöriga.
            </seg>
            <seg xml:id="i-c76cc2f1afb6d8f0-0">
              Jag har ingen lust att vara med och bekosta spanska och italienska
              fregatter för att stoppa en potentiellt gigantisk ström av flyktingar
              som med fara för sina egna liv inom en inte alltför avlägsen framtid
              kommer att försöka ta sig till Europa.
            </seg>
            <seg xml:id="i-9bd3b56d54659e2c-0">
              Varför ska unga afrikaner behöva riskera sina liv i sin strävan
              efter en framtid? Låt oss i stället se till att det ingjuts hopp
              om nya jaktmarker och åkrar på deras egen kontinent jaktmakter
              och åkrar i form av stabila demokratiska samhällen med utmaningar
              och möjligheter för alla sina medborgare.
            </seg>
            <seg xml:id="i-160cf80ca44aa37e-0">
              Jag ser med stor tillförsikt och stort hopp fram emot att följa
              biståndsministerns och den övriga regeringens framtida arbete
              i biståndsfrågan.
            </seg>
          </u>
          <note xml:id="i-d547090478f2fcd9-0">
            Anf. 227 LARS LINDÉN (kd) replik:
          </note>
          <u who="goran_montan_bf9e28" prev="cont" xml:id="i-d1d9b72debe4b2ea-0">
            <seg xml:id="i-d407bd7e37603fdf-0">
              Herr talman! Jag nämnde i mitt anförande glädjen över att vi
              börjar tala om handelns betydelse i biståndet. Jag hörde ingenting
              från moderaten Göran Montan om det. Jag får väl tolka det som
              att du håller med mig.
            </seg>
            <seg xml:id="i-8a627df9b1b92848-0">
              Jag upplever att en del moderater är lite tveksamma till rättvisehandel
              och att vi ska satsa på Globalt ansvar och få företagarna att
              känna ett större etiskt och socialt ansvar när de etablerar sig
              i andra länder.
            </seg>
            <seg xml:id="i-7a0b5b4dca9e40a5-0">
              Det vore intressant att höra hur du ser på det. Jag var i Vietnam
              för ett halvår sedan. Där hade Ikea 200 000 människor som arbetade
              åt dem. De hade helt plötsligt fått en lön som var det tredubbla
              mot vad de hade tidigare. De stod på kö för att få jobba där.
              Det är effektivitet.
            </seg>
            <seg xml:id="i-610189fd58a12c93-0">
              Det vore intressant att höra vad du tycker om det.
            </seg>
          </u>
          <note type="speaker" xml:id="i-6bab41a7766bb8a6-0">
            Anf. 228 GÖRAN MONTAN (m) replik:
          </note>
          <u who="goran_montan_bf9e28" next="cont" xml:id="i-ed71d346c6ad742b-1">
            <seg xml:id="i-516787857cdc6e5e-0">
              Herr talman! Jag tackar Lars Lindén för frågan. Det enda skälet
              till att jag inte har med det är att jag är begränsad till sex
              minuter. Då kan man inte spänna så brett som jag själv hade velat.
            </seg>
            <seg xml:id="i-6e010e89f0b64a2f-0">
              Självklart är det nödvändigt att inkludera den tredje världen,
              som vi lättsamt kallar den. Jag har pratat om Afrika i den globala
              ekonomin. Där spelar naturligtvis handeln en central roll. Det
              är där vi kan skapa och uppmuntra entreprenörskap i lite större
              skala än att bara sälja på marknaden som det i dag handlar om.
            </seg>
            <seg xml:id="i-5472b0817a1595ab-0">
              Vi kan skapa småindustrier som till en början kanske bara exporterar
              till grannlandet men som kan växa och frodas. Det är det hoppet
              jag talar om. Vi måste ge tillbaka de unga driftiga möjligheten
              och hoppet att skapa sin egen framtid.
            </seg>
          </u>
          <note xml:id="i-3f120e7f807b3250-0">
            Anf. 229 LARS LINDÉN (kd) replik:
          </note>
          <u who="goran_montan_bf9e28" prev="cont" xml:id="i-d1d9b72debe4b2ea-1">
            <seg xml:id="i-8bbff9c3e186f3e4-0">
              Herr talman! Vi såg för några veckor sedan Percy Barnevik berätta
              på Agenda hur han har hjälpt tiotusentals indier att starta småföretag.
              Jag kontaktade honom via mejl och skrev: Om du vill få större
              framgång kontakta Rättvis handels rörelse så kan vi hjälpa till
              att exportera. Då får ni lite bättre betalt för grejorna.
            </seg>
            <seg xml:id="i-12771312e8e04dd9-0">
              Jag trodde inte att jag skulle få svar, men det fick jag. Han
              var intresserad av att veta mer. Han kommer hit och vi ska prata
              vidare. Det är spännande. Det är en av de stora inom näringslivet
              som tycker att rättvis handel börjar bli viktig.
            </seg>
          </u>
          <note type="speaker" xml:id="i-8b58008427f03a96-0">
            Anf. 230 GÖRAN MONTAN (m) replik:
          </note>
          <u who="goran_montan_bf9e28" xml:id="i-9408c1612882c98d-0">
            <seg xml:id="i-4ea128ac1702c4f5-0">
              Herr talman! Det alldeles riktigt som Lars Lindén säger. Vi måste
              utveckla handeln. Vi talar ju bara om de svenska skattebetalarnas
              pengar och staten som givare. Vi måste engagera det svenska näringslivet,
              inte bara genom fonder utan just genom praktiska exempel och möjlighet
              att starta företag i de länder vi talar om.
            </seg>
          </u>
          <note type="speaker" xml:id="i-21d3e1fd5dd9d005-0">
            Anf. 231 MAGDALENA STREIJFFERT (s):
          </note>
          <u who="magdalena_streijffert_70b77d" xml:id="i-aefff1057a60f3f0-6">
            <seg xml:id="i-2d70e89ab3f56115-0">
              Herr talman! Utvecklingen i Mellanöstern är av stor betydelse
              för omvärlden. Sverige har tidigare varit ett av de länder som
              länge engagerade sig i konflikten och som tidigare har lyckats
              föra samman de två sidorna till dialog. Sverige har tillsammans
              med övriga omvärlden på senare år misslyckats med att driva fredsprocessen
              framåt. Vår politik har lett till den situation som vi har i dag
              i Israel-Palestina med ökade oroligheter, inre stridigheter och
              en stor frustration bland den palestinska befolkningen. En lyckad
              fredsprocess i området känns väldigt avlägsen.
            </seg>
            <seg xml:id="i-4ea713aabda4d22d-0">
              För ett och ett halvt år sedan genomfördes demokratiska val i
              Palestina. Den terrorstämplade organisationen Hamas som strax
              före valet bildat ett politiskt parti segrade. Valen var unika
              inte bara därför att de ägde rum under ockupation utan också därför
              att de av ett antal observatörer, däribland utrikesminister Carl
              Bildt, försäkrades vara fria och rättvisa. Tyvärr valde omvärlden
              att inte acceptera folkets vilja utan drog in det livsnödvändiga
              biståndet till palestinierna samt påbörjade en bojkott och isolering
              av det nya palestinska ledarskapet. Israel vägrade dessutom att
              betala ut tullintäkter som tillhör palestinierna och som utgjort
              den viktigaste inkomstkällan.
            </seg>
            <seg xml:id="i-fd57667448608fd1-0">
              Resultatet blev en humanitär nöd. Befolkningen i Palestina svälter,
              ekonomin ligger i spillror och de offentliga institutionerna har
              havererat, framför allt på Gazaremsan. Nästan 60 procent av den
              palestinska befolkningen står utan arbete, och över 70 procent
              av befolkningen lever under fattigdomsgränsen. Dessutom försvåras
              eller hindras det palestinska folket att ta sig till skolor och
              sjukhus, eller till sitt jobb, sin jord eller sina släktingar
              på grund av den mur och de vägspärrar som israelerna har byggt
              upp på palestinsk mark.
            </seg>
            <seg xml:id="i-21e8636f86e8f363-0">
              Erfarenhet visar att förtryck, arbetslöshet och ekonomisk och
              social misär stärker militanta krafter, extremism och fundamentalism.
              En bojkott som på detta sätt drabbade den civila befolkningen
              föder frustration och hat och kom att bli kontraproduktiv. En
              befolkning som till stora delar är arbetslös, som svälter och
              som förhindras sjukvård eller att förhindras att försörja sin
              familj känner en desperation som kan medföra att människor hellre
              söker hämnd än dialog. Resultatet av denna bojkott ser vi i dag.
              Under samma tid har Israel fortsatt att bygga den folkrättsvidriga
              muren. Man har fortsatt att bygga bosättningar på ockuperat område
              och man har infört ett apartheidliknande system bland annat när
              det gäller vägar. Mot detta lyfts väldigt liten kritik fram och
              inga krav ställs gentemot Israel.
            </seg>
            <seg xml:id="i-29b2d8af09e586b6-0">
              Hamas och Fatah bildade först en samlingsregering för att försöka
              få omvärldens stöd, men isoleringen och bojkotten fortsatte. Detta
              ledde i sin tur till inre konflikter i Palestina, och strider
              blossade upp mellan de rivaliserande partierna Hamas och Fatah.
              Omvärlden svarade med att ensidigt ge Fatah och president Abbas
              sitt stöd. Några av vägspärrarna på Västbanken togs bort. Israel
              betalade ut de frysta tullintäkterna, men bara till Västbanken.
              Miljoner dollar har betalats ut till Abbas och hans illa fungerande
              administration. Miljonerna fördelas som löner till offentliganställda
              anslutna till Fatah och beväpning av Fatahs soldater och poliser.
              Endast politiska fångar från Fatah släpps. Fredsförhandlingarna
              förs endast med president Abbas, och frågan är vem han verkligen
              representerar.
            </seg>
            <seg xml:id="i-3024aacf31dc8d04-0">
              I stället har man försökt att isolera Gaza så mycket som möjligt.
              Endast det mest nödvändiga biståndet når människorna på Gazaremsan,
              men man kan inte bara föda folk med nödransoner. Man måste också
              få i gång ekonomin, och varor och människor måste kunna passera
              in och ut i området.
            </seg>
            <seg xml:id="i-e96104b82993e09f-0">
              Sex svårt sjuka palestinier i akut behov av livsuppehållande
              vård i Israel får inte resa ut ur Gaza. De är, enligt Israel,
              en säkerhetsrisk. Israel som förutom gränsövergångarna även kontrollerar
              infrastrukturen för vatten, el och bränsletillförsel har också
              hotat att stänga av tillförseln av dessa till Gaza.
            </seg>
            <seg xml:id="i-640d5e7bc73fd44a-0">
              Detta är några delar av den kollektiva bestraffningen av Gaza
              som vi i omvärlden är delaktiga i. Att Israel och USA vinner på
              en inre konflikt i Palestina och att de därför för en politik
              som stärker detta gör mig inte förvånad. Men att Sverige och EU
              går helt på samma linje är uppseendeväckande. Visserligen har
              EU uttalat att det är viktigt med en palestinsk försoning, men
              åtgärderna att ensidigt stödja president Abbas gör dessa ord tomma.
            </seg>
            <seg xml:id="i-30af59fbe73d7c2e-0">
              Herr talman! Sverige och EU måste verka för att fortsatta humanitära
              insatser görs för människorna på Gaza. Men det är inte tillräckligt.
              Gränserna behöver öppnas, även för varor och människor så att
              de som bor på Gazaremsan kan försöka leva ett normalt liv och
              inte bli isolerade från omvärlden.
            </seg>
            <seg xml:id="i-5864bf88fdb9906b-0">
              Sverige och EU måste också börja ställa krav på Israel. Att ockupationen
              av de palestinska områdena, den israeliska bosättningspolitiken,
              byggandet av muren och stängslet, på ockuperad mark måste upphöra.
            </seg>
            <seg xml:id="i-9ee8936123522bdf-0">
              Sverige och EU måste söka en dialog mellan alla parter i denna
              konflikt för att nå en palestinsk försoning och nationell enighet.
              Här riskerar ett ensidigt stöd till president Abbas och hans parti
              Fatah att öka sprickan mellan den palestinska befolkningen i stället
              för att ena.
            </seg>
            <seg xml:id="i-6c5e67e9fa062f04-0">
              Sverige och EU måste också ställa krav på president Abbas att
              utlysa nyval inom den närmaste framtiden. Detta krävs för att
              vi på riktigt ska kunna börja diskutera en framtida fredsprocess.
              Målet måste vara ett oberoende demokratiskt och livskraftigt Palestina
              sida vid sida med Israel, med säkra och erkända gränser för båda
              parter. Sverige och EU kan spela en avgörande roll, men då måste
              vi forma en ny strategi för en fredlig utveckling i Mellanöstern.
            </seg>
          </u>
          <note type="speaker" xml:id="i-fa3457a5745f1ad7-0">
            Anf. 232 MEHMET KAPLAN (mp):
          </note>
          <u who="mehmet_kaplan_727649" xml:id="i-2168bafc01847459-0">
            <seg xml:id="i-a37c8487ebba9e7f-0">
              Herr talman! Israels expansion på den ockuperade Västbanken fortsätter
              som om ingenting har hänt. Har en tvåstatslösning någonsin varit
              längre bort?
            </seg>
            <seg xml:id="i-f4e067e99e1e8e14-0">
              Enligt FN-rapportörer ökar antalet israeliska bosättare med 5,5
              procent i år samtidigt som palestinierna är utestängda från nära
              40 procent av Västbanken. Denna utestängning sker på grund av
              de illegala bosättningarna, vägar, barriärer och militära zoner.
            </seg>
            <seg xml:id="i-f91d5c2a676e816f-0">
              Västbanken är i dag fragmenterad. Den är splittrad i isolerade
              palestinska enklaver. Det är där vi ser den stora faran för framtiden.
              Denna framtida palestinska stat, som alla pratar om, behöver så
              kallad territoriell kontinuitet. Det är en nyckelterm i sammanhanget.
              Det betyder att området inte hänger ihop och därför inte kan bli
              en livskraftig stat.
            </seg>
            <seg xml:id="i-fa0c26a446042841-0">
              Det framgår av nya rapporter från FN-organet OCHA, som detaljstuderat
              området och med hjälp av satellitbilder presenterar en karta som
              ger en klar bild av situationen på fältet.
            </seg>
            <seg xml:id="i-7cddd34339f2430d-0">
              Det framgår också om man själv åker ned och försöker förstå och
              föreställa sig hur denna livskraftiga stat ska kunna fungera i
              framtiden.
            </seg>
            <seg xml:id="i-5e94f836ff8fbd30-0">
              Palestiniernas rörelsefrihet är starkt begränsad. Mer än 40 procent
              av området upptas av israeliska bosättningar, utposter, armébaser
              och militära zoner som antingen är helt stängda för palestinier
              eller där deras tillträde är starkt begränsat. Ett nätverk av
              vägar avsett enbart för israeler går från Israel till bosättningarna
              och mellan bosättningarna.
            </seg>
            <seg xml:id="i-82650af6dcb97ef7-0">
              Mer än 450 avspärrningar och 70 bemannade vägspärrar stoppar
              den palestinska trafiken och gör vardagen omöjlig.
            </seg>
            <seg xml:id="i-2e9ffc57c0a3fa79-0">
              OCHA slår fast att bosättningarna är illegala och man skriver
              att rörelsefrihet för palestinierna är avgörande för att förbättra
              de humanitära förhållandena och återuppliva socialt och ekonomiskt
              liv, alltså att vara en stat och ett samhälle.
            </seg>
            <seg xml:id="i-dad5a3934749fe5f-0">
              I dag bor ungefär en halv miljon illegala bosättare på Västbanken.
              Cirka hälften av dem bor i östra Jerusalem som är annekterat av
              Israel. I området bor också 2,5 miljoner palestinier. Dessa siffror
              må vara en del av statistiken, men det är också verkligheten för
              människorna där nere.
            </seg>
            <seg xml:id="i-7261682d7ff112a9-0">
              Enligt OCHA är folkökningen bland bosättarna 5,5 procent, det
              vill säga mer än tre gånger så stor som bland invånarna inne i
              Israel. Det är inte konstigt. Det är människor som har flyttat
              dit och alltså är invandrare och kanske startar ett nytt liv.
            </seg>
            <seg xml:id="i-fe29aff7ebbea1ca-0">
              När vi tittar på demografiska fakta på fältet förstår vi att
              detta kan bli grogrund för något mycket värre i framtiden.
            </seg>
            <seg xml:id="i-946f0d8099726b4d-0">
              Vidare kan man läsa följande i FN-organets rapport: Problemen
              är uppenbara. Västbankens resurser är begränsade. Eftersom både
              bosättarna och palestinierna ökar i antal är det oundvikligt att
              trycket på naturtillgångarna, alltså land och framför allt vatten,
              kommer att öka. Det är lika oundvikligt, grundat på utvecklingen
              de senaste 40 åren, att tillväxten av bosättningar, vägar och
              annan infrastruktur sker på bekostnad av palestiniernas utveckling
              och rörelsefrihet på Västbanken.
            </seg>
            <seg xml:id="i-ad5ab0fb054dad1e-0">
              På sitt torra språk förutspår OCHA en oundviklig konfrontation
              om inte parterna snabbt når en politisk lösning, en lösning som
              vi kan vara en del av eller stå vid sidan av och titta på.
            </seg>
            <seg xml:id="i-4e233383b8b4b94b-0">
              Men uppgifter som kom för någon vecka sedan om att Israel vill
              bebygga ett nytt område öster om Jerusalem fram till den stora
              bosättningen Maale Adumim samt en ny väg mellan Jerusalem och
              ökenoasen Jeriko vid Döda havet kastar nytt grus i maskineriet
              om man försöker få fram en bra förhandling.
            </seg>
            <seg xml:id="i-91c6c9202d3d37c6-0">
              För den som inte är bekant med kartan över området kan jag berätta
              att den ser ut som en byst över en person i profil. Just vid halsen
              där det är som smalast lägger man vägen till Jeriko och skär av
              denna hals och delar upp palestiniernas västbank i två delar.
            </seg>
            <seg xml:id="i-f9608b744eec1fea-0">
              Byggandet av den illegala israeliska muren på Västbanken fortsätter
              trots all uppmärksamhet som den har föranlett. Min förhoppning
              är att regeringen kräver att Israel stoppar denna ockupation omedelbart
              och att man uppmärksammar Israel på Internationella domstolens
              utslag om situationen.
            </seg>
            <seg xml:id="i-9d93ce8018b57f27-0">
              Jag ska ta upp det mest problematiska i detta utslag, nämligen
              att domstolen tog i beaktande att byggandet av muren och de levnadsförhållanden
              som följer med muren skapar fakta på marken på engelska creating
              facts on the ground som mycket väl kan bli permanenta och på så
              vis vara detsamma som annektering, något som är förbjudet enligt
              internationell rätt.
            </seg>
            <seg xml:id="i-2132a95bbdcc01f0-0">
              Försvar
            </seg>
          </u>
          <note type="speaker" xml:id="i-f0c9c7d380e0865c-0">
            Anf. 233 PETER RÅDBERG (mp):
          </note>
          <u who="peter_radberg_980aa0" xml:id="i-b1ced4ce24e32f67-0">
            <seg xml:id="i-ac49a48821168276-0">
              Herr talman! Jag ska prata om den senaste JAS-affären till Thailand.
            </seg>
            <seg xml:id="i-6352e681e0bb24e9-0">
              Det otroliga har hänt igen. Sverige ska sälja krigsmateriel till
              en diktatur. Den här gången handlar det om Thailand och 12 JAS-plan.
            </seg>
            <seg xml:id="i-563750c072b0e76a-0">
              Carl Bildt och regeringen nämner inte med ett ord att vi ska
              göra affärer med ett land som nyligen har genomgått en militärkupp.
              Han nämner heller inte med ett ord vilka de säkerhetspolitiska
              skälen är bakom affären.
            </seg>
            <seg xml:id="i-e06dd26e1ee67898-0">
              Regeringen erkände nyligen att Sverige inte ser någon hotbild
              framför sig. Det land som eventuellt skulle kunna angripa oss,
              Ryssland utgör, säger försvarsminister Sten Tolgfors, inte längre
              något militärt hot mot oss. Hoten, sade Tolgfors, är att vi står
              inför ett ökat klimathot som till exempel översvämningar, stormar,
              terrorism, sabotage etcetera. Det är en hotbild som Miljöpartiet
              håller med om.
            </seg>
            <seg xml:id="i-90d1cd36c1210b89-0">
              Det säkerhetspolitiska skälet bakom affären är med andra obefintligt.
            </seg>
            <seg xml:id="i-67e0a577f86fdf12-0">
              I den svenska lagstiftningen om vapenexport står det att tillstånd
              inte bör beviljas när det gäller länder som kränker mänskliga
              rättigheter eller befinner sig i väpnad konflikt.
            </seg>
            <seg xml:id="i-945a652e9a04b617-0">
              Thailand diskvalificerar sig på bägge punkterna. Dels är det
              en militärdiktatur, dels pågår det en inre väpnad konflikt i södra
              Thailand.
            </seg>
            <seg xml:id="i-0c63ad446311c475-0">
              Från regeringens håll är tongångarna annorlunda. Utrikesminister
              Carl Bildt kommenterade på onsdagen beskedet om Thailand så här:
            </seg>
            <seg xml:id="i-51e0390168f49246-0">
              Beslutet bekräftar åter att Gripen är ett kostnadseffektivt system
              i absolut världsklass. Valet av Gripen har skett i hård konkurrens
              ända in i det sista med avancerade såväl amerikanska som ryska
              system.
            </seg>
            <seg xml:id="i-1fb4517ad202001e-0">
              Bildt tillade: Självfallet är beskedet också välkommet för sysselsättningen
              och ekonomin i Sverige.
            </seg>
            <seg xml:id="i-5caa8b031dbfb088-0">
              Min fråga är: Var finns empatin? Var finns moralen? Var finns
              tankarna om att kämpa för de mänskliga rättigheterna?
            </seg>
            <seg xml:id="i-2ba160e241b04ac8-0">
              Allt handlar om ekonomi och om att värna den svenska sysselsättningen.
              På den här punkten skäms jag för att vara svensk.
            </seg>
            <seg xml:id="i-ca0b155dfa69bd9b-0">
              Att det begås brott mot de mänskliga rättigheterna i Thailand
              bekräftas också av Carl Bildts egen arbetsplats, Utrikesdepartementet.
            </seg>
            <seg xml:id="i-f5bbbad923e00f43-0">
              I sin rapport om de mänskliga rättigheterna uppger UD: Pressfriheten,
              mötesfriheten och flera andra civila och politiska rättigheter
              är exempel på områden där det har skett inskränkningar sedan militärkuppen
              i landet den 19 september förra året.
            </seg>
            <seg xml:id="i-3657467284aeec09-0">
              Samtidigt pågår konflikten i södra Thailand, och sedan juli 2005
              har undantagstillstånd gällt i de södra regionerna. Uppgifter
              finns om summariska avrättningar, övergrepp, misshandel och tortyr
              i fängelserna. Allt detta skriver Utrikesdepartementet.
            </seg>
            <seg xml:id="i-fd77b7bc68d0cf84-0">
              Thailand är helt enkelt ett land som kränker de mänskliga rättigheterna.
              Man har utomrättsliga avrättningar, dödsstraff, systematisk diskriminering
              av etniska minoriteter och migrantarbetare, grava övergrep mot
              de mänskliga rättigheterna i samband med konflikten i södra Thailand
              där den muslimska motståndsrörelsen Pulo sedan flera år bedriver
              väpnat uppror.
            </seg>
            <seg xml:id="i-9a826390532c1173-0">
              Detta är fakta om Thailand.
            </seg>
            <seg xml:id="i-10b7ce7898f25c71-0">
              Regeringen Carl Bildt försvarar JAS-affären med att säga att
              det ska hållas demokratiska val i Thailand den 23 december.
            </seg>
            <seg xml:id="i-071607713828ff3c-0">
              Trots att demokrati är ett utmärkande drag i svensk utrikespolitik
              säljer Sverige vapen till en rad diktaturer. I det här fallet
              gäller det Thailand och JAS-plan.
            </seg>
            <seg xml:id="i-d06020409ff1883f-0">
              Genom bland annat bistånd och politiska insatser har Sverige
              på olika sätt försökt understödja demokratiska krafter och en
              demokratisk utveckling i olika delar av världen.
            </seg>
            <seg xml:id="i-c048a32c0b574bff-0">
              Demokrati är en hörnsten i Sveriges politik för global utveckling
              i olika delar av världen. Politiken ska präglas av ett rättighetsperspektiv.
              I rättighetsperspektivet ingår demokrati och mänskliga rättigheter.
              De förstärker varandra och är varandras förutsättningar.
            </seg>
            <seg xml:id="i-55c0a6b1e231861c-0">
              Trots denna skrivning har svensk praxis möjliggjort att vapenexport
              tillåts i flera icke demokratiska länder.
            </seg>
            <seg xml:id="i-5973a7b17abe0ff2-0">
              Försäljning av JAS-plan till Thailand motverkar arbetet mot fattigdom
              och uppbyggnaden av ett demokratiskt samhälle. Det är precis detta
              som FN varnar för. FN:s utvecklingsprogram, UNDP, lyfter i sin
              rapport 2006 fram problemet att militära investeringar hämmar
              livsviktiga satsningar på till exempel rent vatten och sanitet.
            </seg>
            <seg xml:id="i-8e953012e53dd101-0">
              Herr talman! Det minsta man kan begära av regeringen och Carl
              Bildt är att man fryser affärsförbindelser med Thailand tills
              en folkvald regering finns på plats
            </seg>
          </u>
          <note xml:id="i-d7ca0af180a4f301-0">
            I detta anförande instämde Mehmet Kaplan (mp) och Magdalena Streijffert
            (s).
          </note>
          <note type="speaker" xml:id="i-12a20367fc8e2c78-0">
            Anf. 234 GÖRAN PETTERSSON (m):
          </note>
          <u who="goran_pettersson_9f8537" xml:id="i-f30170be9e0e81bc-0">
            <seg xml:id="i-32019c4cc97928f9-0">
              Herr talman! När jag anmälde mig till den allmänpolitiska debatten
              angav jag att jag ville tala under rubriken Försvars- och säkerhetspolitik.
              Det är två ämnen som är intimt sammankopplade, och enligt min
              uppfattning går det inte att på ett meningsfullt sätt behandla
              det ena utan att diskutera det andra. Trots att dagens debatt
              har den formella rubriken Försvarspolitik tänker jag utnyttja
              möjligheten att även göra en koppling även till säkerhetspolitiken.
            </seg>
            <seg xml:id="i-2b0258b01fb5ea98-0">
              I februari 2002 enades fyra av riksdagens partier om en beskrivning
              av Sveriges säkerhetspolitiska hållning. Där sades bland annat:
              Sverige är militärt alliansfritt. Vidare fastställdes: En betryggande
              försvarsförmåga är en central del av svensk säkerhetspolitik.
            </seg>
            <seg xml:id="i-3dd865cd6acb9e5c-0">
              Vad har då hänt sedan dess? Först fick vi försvarsbeslutet 2004
              som innebar en mycket stor neddragning av försvarets insatsorganisation.
              Nu har vi budgetpropositionen för 2008 som är en fortsättning
              på försvarsbeslutet med reduceringar av materielanslaget. Oppositionen
              föreslår i sina olika budgetmotioner dessutom ännu kraftigare
              reduceringar på försvaret.
            </seg>
            <seg xml:id="i-6a4514afec4f7f9a-0">
              De flesta initierade bedömare är nu av uppfattningen att Sverige
              inte längre har en självständig och allsidig försvarsförmåga.
              I det korta perspektivet är detta hanterbart då det inte föreligger
              något militärt hot mot landet. Man kan lite förenklat säga att
              vi i dag har en vackert-väder-lösning, och så länge vädret är
              vackert är lösningen bra. Men förutsättningarna att klara ett
              försämrat omvärldsläge är dåliga.
            </seg>
            <seg xml:id="i-e13eda90110d215e-0">
              Överbefälhavaren Håkan Syrén uttrycker detta i sin bok Både och
              på följande sätt:
            </seg>
            <seg xml:id="i-8960fef2d62ae79c-0">
              Sverige är precis som andra europeiska småstater beroende av
              en fungerande europeisk säkerhetsstruktur. Någon möjlighet för
              oss att skydda oss helt på egen hand om det säkerhetspolitiska
              läget i Europa skulle försämras på ett avgörande sätt kommer inte
              att finnas.
            </seg>
            <seg xml:id="i-b85dc196b073c7f0-0">
              Kungl. Krigsvetenskapsakademien bedriver för närvarande ett större
              projekt med namnet På egen hand eller tillsammans? Den europeiska
              småstaten i en ny tid? Vid akademiens höstsymposium i onsdags
              var slutsatsen tydlig alternativet på egen hand är överspelat.
            </seg>
            <seg xml:id="i-1ead4afecae5a036-0">
              Min slutsats av allt detta är mycket enkel: Försvars- och säkerhetspolitiken
              hänger inte längre ihop.
            </seg>
            <seg xml:id="i-b3dc568bb4836a7d-0">
              För att få tillbaka en sammanhängande försvars- och säkerhetspolitik
              krävs antingen en mycket kraftig höjning av försvarsanslaget eller
              att säkerhetspolitiken anpassas till verkligheten och att Sverige
              ansluter sig till Nato.
            </seg>
            <seg xml:id="i-663b7a7abb542044-0">
              Då kan följande fråga ställas: När kan man ändra säkerhetspolitik?
              Det bästa tillfället för att göra en sådan förändring är när det
              råder ett relativt avspänt läge i närområdet. Det innebär att
              vi nu är inne i en sådan period där ändringar i säkerhetspolitiken
              kan ske med relativt små spänningshöjningar i närområdet.
            </seg>
            <seg xml:id="i-cfbffe8852c5796f-0">
              En anslutning till Nato bör ske samordnat med Finland och med
              stöd av en bred parlamentarisk majoritet. Vidare bör beslutet
              vara folkligt förankrat. Detta kommer att kräva ett stort politiskt
              ledarskap framför allt från de partier som under lång tid propagerat
              mot ett medlemskap. Situationen liknar i många stycken den som
              rådde inför vår medlemsansökan i EG/EU.
            </seg>
            <seg xml:id="i-20b1d293b446722c-0">
              Moderaterna och Folkpartiet har redan tydliga partibeslut för
              ett svenskt Natomedlemskap. Bollen ligger hos Socialdemokraterna.
            </seg>
            <seg xml:id="i-570eafd94a456bef-0">
              Säkerheten mot yttre hot tillhör statens huvuduppgifter. Det
              är därför oacceptabelt, enligt min uppfattning, om ett ledande
              parti, troligtvis mot bättre vetande, bedriver en populistisk
              politik som riskerar Sveriges säkerhet. Det är hög tid att Socialdemokraterna
              i grunden omvärderar sin syn på säkerhetspolitiken. Det är dags
              för ledande socialdemokratiska försvars- och utrikespolitiker
              att sätta Sveriges säkerhetsintressen framför partitaktiken. Det
              är dags för Mona Sahlin att visa samma ledarskap som Ingvar Carlsson
              gjorde när han förändrade Socialdemokraternas Europapolitik och
              inställning till Europeiska unionen.
            </seg>
            <seg xml:id="i-c07419856c41539f-0">
              Jag vill avsluta med att citera ur överste Ulf Henricssons anförande
              vid Krigsvetenskapsakademiens höstsymposium. Jag kommer dock inte
              att göra det på samma stockholmska som han använder. Han sade:
              Säkerhetspolitiken ska styras av logik och analys inte av känslor
              och opinionsvindar.
            </seg>
          </u>
          <note type="speaker" xml:id="i-caeedb0ee5ce1a5f-0">
            Anf. 235 PETER RÅDBERG (mp) replik:
          </note>
          <u who="peter_radberg_980aa0" xml:id="i-b1ced4ce24e32f67-1">
            <seg xml:id="i-8fab55567b85ab25-0">
              Fru talman! Göran Pettersson vurmar för Nato. Du lär nog vara
              ganska ensam om det. Såvitt jag förstår har regeringen inga ambitioner
              om att Sverige ska bli ett Natoland under denna mandatperiod.
              Jag får därför önska dig lycka till med den kampen.
            </seg>
            <seg xml:id="i-dcdafe8296f6507c-0">
              Du säger att vi inte har någon allsidig försvarsförmåga. Men
              det har Sverige egentligen inte haft på mycket lång tid i den
              meningen att vi kan försvara Sverige om vi skulle bli angripna.
            </seg>
            <seg xml:id="i-4cbc35b14e1a6881-0">
              Det lyckliga nu är, Göran Pettersson, att vi har gått från ett
              invasionsförsvar till ett insatsförsvar. Endast 10 procent av
              den totala försvarsbudgeten går till det insatsförsvar som riksdagen
              enhälligt beslutat om.
            </seg>
            <seg xml:id="i-4499c9fb8b5534e3-0">
              Du talar om att du vill ha både ett insatsförsvar och ett invasionsförsvar.
              Då vill jag fråga dig: Har du övergett tanken på ett insatsförsvar?
              Om man ska ha ett invasionsförsvar också talar vi om en tredubbel
              försvarsbudget i framtiden.
            </seg>
          </u>
          <note type="speaker" xml:id="i-c1e7b1e2eac3f4f1-0">
            Anf. 236 GÖRAN PETTERSSON (m) replik:
          </note>
          <u who="goran_pettersson_9f8537" xml:id="i-f30170be9e0e81bc-1">
            <seg xml:id="i-dbb638430a40dcba-0">
              Fru talman! Tack för stödet i den fortsatta kampen! Jag är helt
              medveten om att detta är en långsiktig process. Som jag säger
              är förutsättningen för ett Natomedlemskap en bred parlamentarisk
              uppslutning och en folklig förankring. Det är inte ett arbete
              som genomförs i en handvändning. Jag tror därför att det kommer
              att ta avsevärt längre tid än en mandatperiod. Din bedömning av
              vad regeringen har uttalat i frågan är helt rätt.
            </seg>
            <seg xml:id="i-b33df2f869605f59-0">
              Beträffande detta dubbla försvar förespråkar jag inte linjen
              att vi skulle bygga två olika försvar, ett självständigt nationellt
              försvar och ett insatsförsvar för internationella insatser. Jag
              anser att vi ska gå alliansvägen, Natovägen, som innebär att det
              blir ett försvar för båda uppgifterna och där man hjälper varandra.
            </seg>
          </u>
          <note type="speaker" xml:id="i-f47c280919df178a-0">
            Anf. 237 PETER RÅDBERG (mp) replik:
          </note>
          <u who="peter_radberg_980aa0" xml:id="i-b1ced4ce24e32f67-2">
            <seg xml:id="i-6a23376a135ac043-0">
              Fru talman! Jag har en fråga till dig, Göran Pettersson. Vi har
              beslutat i denna kammare att ha just ett insatsförsvar. Om vi
              ska förverkliga det handlar det väldigt mycket om att lägga fram
              en budget för ett insatsförsvar, vilket inte har skett. Vi har
              fortfarande en budget för ett invasionsförsvar. 90 procent av
              budgeten är för invasionsförsvar och endast 10 procent för insatsförsvar.
              Säger du nej till det? Det hoppas jag att du inte gör. Då får
              du helt enkelt lägga om politiken. Jag vill ha svar på om du har
              sagt nej till ett invasionsförsvar eller inte.
            </seg>
          </u>
          <note type="speaker" xml:id="i-ed74d7dbf44cc94c-0">
            Anf. 238 GÖRAN PETTERSSON (m) replik:
          </note>
          <u who="goran_pettersson_9f8537" xml:id="i-f30170be9e0e81bc-2">
            <seg xml:id="i-355f44588eb0083c-0">
              Fru talman! Nej, jag är en mycket stark anhängare av en satsning
              som innebär ytterligare fokusering på insatsförsvar. Men som jag
              framförde i mitt anförande bygger den tesen på att man då har
              en säkerhetspolitisk lösning som säkerställer det nationella försvaret
              i en annan lösning. Om man gör en fokuserad lösning på ett insatsförsvar
              och inte löser den andra delen står man ensam och oskyddad i ett
              förändrat omvärldsläge.
            </seg>
          </u>
          <note xml:id="i-9c3a2c2f806aedd3-0">
            Integration
          </note>
          <note type="speaker" xml:id="i-67f61bc62c57fa23-0">
            Anf. 239 ELISABETH SVANTESSON (m):
          </note>
          <u who="elisabeth_svantesson_c8df0b" xml:id="i-e41f3b74502b462b-0">
            <seg xml:id="i-fa7cfb294884b17e-0">
              Fru talman! Om man går utanför riksdagens dörrar ut på stan eller
              åker runt lite grann i landet finns det flera frågor som diskuteras
              frekvent som människor har starka åsikter och idéer om. Man samtalar
              om dem på fikarasten på jobbet eller hemma runt köksbordet. En
              sådan fråga berör integration, eller kanske bristen på integration.
            </seg>
            <seg xml:id="i-702a5a38377ec6ea-0">
              Alla pratar om vikten av integration. Men nu står jag här själv,
              en representant för alliansen, och jag undrar lite vart oppositionens
              intresse tog vägen i den här allmänpolitiska debatten. Man skulle
              kunna tolka det som att detta ointresse är en av grunderna till
              det stora utanförskap som faktiskt uppkom under den tidigare regeringen.
              Men det är ju fredag eftermiddag, så jag väljer att göra en annan
              tolkning.
            </seg>
            <seg xml:id="i-72ee97c2d96aef2a-0">
              Fru talman! Man kan utan överdrift säga att tidigare integrationspolitik
              har misslyckats. Det har exempelvis inte funnits en tydlig politik
              för hur man ska sänka trösklarna till arbetsmarknaden.
            </seg>
            <seg xml:id="i-ba6ca022660992d4-0">
              Jag menar att ett generalfel och det har jag sagt tidigare här
              i kammaren är att när en person väl har fått uppehållstillstånd,
              ofta efter en lång asylprocess, har systemen plockat bort det
              egna initiativet och engagemanget. Många människor har passiviserats
              i långa introduktionsprogram i stället för att varje människas
              arbetslivserfarenhet, engagemang och entreprenörskap har kommit
              till användning har de ofta landat i en kedja som har varit otroligt
              omhändertagande och passiviserande. Dessutom har tröskeln in på
              arbetsmarknaden till och med blivit högre för dem som har varit
              här några år. Detta har varit ett känt problem länge.
            </seg>
            <seg xml:id="i-a2a515c95ad079f3-0">
              Redan 1996, när den invandrarpolitiska kommittén gjorde en utvärdering,
              konstaterade man att bara en liten del av dem som fått introduktion
              försörjde sig själva efter tre och ett halvt år. Man konstaterade
              att samverkan mellan kommun och arbetsförmedling fungerade dåligt
              och man efterlyste arbetsmarknadsinriktning. Detta var elva år
              sedan. Sedan dess har uppföljning efter uppföljning kommit och
              rapport efter rapport har skrivits. Alla har sagt samma sak men
              ingenting hände under vänsterkartellens år.
            </seg>
            <seg xml:id="i-420f337e9e9e09ac-0">
              Nu har vi fått en annan regering, och vi kan se en förändring.
              En tydlig arbetslinje börjar ta form. Det är en linje som ska
              gälla redan från första stund då en person har fått uppehållstillstånd.
              Den som kan och har möjlighet att arbeta ska också göra det.
            </seg>
            <seg xml:id="i-fa05d296e6e8c891-0">
              Visst önskar jag att saker skulle gå fortare, men jag ser att
              den linje som regeringen har slagit in på är rätt. Jag vill påstå
              att trösklarna redan nu har sänkts för många som kommer till Sverige.
            </seg>
            <seg xml:id="i-c9af132ae3dc07bd-0">
              För det första kom nystartsjobben. En tredjedel av dem har gått
              till personer som är födda i annat land än Sverige. Det är en
              riktig anställning som omfattas av LAS och ofta har ganska god
              inkomst.
            </seg>
            <seg xml:id="i-ec9dd27c255f50a0-0">
              För det andra har arbetsförmedlingen fått ett mycket större ansvar
              för att matcha nyanlända. Detta är något som tidigare efterlystes
              i alla rapporter. Faktum är att under 20 år har många nyanlända
              gått till arbetsförmedlingen men inte kunnat skriva in sig. Först
              skulle de gå ett, två, tre eller i värsta fall fyra år i sfi.
              Nu har detta förändrats. Vi har också förstärkt arbetsförmedlingens
              resurser för yrkesbedömning av nyanlända. Kompetens får inte gå
              till spillo som förut.
            </seg>
            <seg xml:id="i-9ff87839b7e900e1-0">
              För det tredje kom i somras instegsjobben. Det är jobb som är
              riktade till asylsökande som har fått uppehållstillstånd, kvotflyktingar
              och anhöriginvandrare som varar i ett och ett halvt år efter att
              de fått uppehållstillstånd. Det ger en person möjlighet att tidigt
              komma ut på arbetsmarknaden samtidigt som han lär sig svenska.
              Instegsjobben innebär att staten står för en rätt stor del av
              arbetskostnaden.
            </seg>
            <seg xml:id="i-c708fac870555c1c-0">
              Just detta att man läser svenska tidigt är väldigt viktigt. Här
              finns mycket kvar att önska. Vi har stärkt sfi och gör satsningar
              på kompetensutveckling. Men jag tror att i mångt och mycket handlar
              det om organisationsfrågor och attitydfrågor.
            </seg>
            <seg xml:id="i-fd6a8ab22cf89c86-0">
              Fortfarande möter jag väldigt märkliga exempel när jag reser
              runt. Jag ska ta ett sådant. Jag besökte en Skånekommun. Där fanns
              två unga tjejer som kom till Sverige och började läsa sfi och
              fick jobb på en lunchrestaurang. Jättebra! Men det tyckte inte
              sfi-lärarna. Sfi i den här kommunen läste man på dagtid, och det
              gick inte att kombinera med ett jobb. Så får det inte vara!
            </seg>
            <seg xml:id="i-f39ad1ddd5e7c46c-0">
              Jag önskar att detta bara var ett enstaka exempel, men det är
              det inte. Därför är instegsjobben så viktiga, inte bara som åtgärd
              utan också som en signal om att det faktiskt är arbetslinjen som
              gäller redan från första stund för den som har möjlighet.
            </seg>
            <seg xml:id="i-2bb816b4b899f12d-0">
              Fru talman! Jag tror verkligen att så fort det kommer en person
              som är i arbetsför ålder ska vi ta vara på personens resurser.
              Inställningen ska vara att det är jobb som gäller, inte långa
              program. Varje individ som kommer hit har rättigheter men också
              skyldigheter. Varje person som kommer till Sverige har resurser
              som måste tas till vara på en gång.
            </seg>
            <seg xml:id="i-ef4361f201b7d00e-0">
              Fru talman! De här frågorna berör människor utanför riksdagen.
              Det oroar och upprör människor, och det är ett samhällsproblem
              som vi i alliansen tar på allvar. Vi har en tydlig målbild. Vi
              vill vända passivitet mot aktivitet och egenmakt. Vi byter bidragslinjen
              mot arbetslinjen och vänder nu, sakta men säkert, utanförskap
              till innanförskap.
            </seg>
          </u>
          <note xml:id="i-dfc347d9ef1616e4-0">
            I detta anförande instämde Catharina Elmsäter-Svärd (m).
          </note>
          <note type="speaker" xml:id="i-305a33020bdae82d-0">
            Anf. 240 EGON FRID (v) replik:
          </note>
          <u who="egon_frid_c86215" xml:id="i-eb4628a0cdfc3905-0">
            <seg xml:id="i-78f91b01bd0bdaae-0">
              Fru talman! Jag är inte här för att försvara regeringens integrationspolitik,
              men jag är intresserad av integrationspolitik. En viktig del i
              integrationspolitiken är bostadspolitiken, som jag själv ska ta
              upp här.
            </seg>
            <seg xml:id="i-0f67f98b9f709b47-0">
              Elisabeth Svantesson talar om sänkta trösklar och instegsjobb.
              Är det någonstans där det inte finns några sänkta trösklar så
              är det inom bostadspolitiken. Det är mycket svårt för människor
              som behöver integrera sig i samhället att alls kunna stiga in
              i en lägenhet och stiga över några trösklar. Detta är ett solidariskt
              ansvar för alla Sveriges kommuner. Regeringen måste ta ett ansvar
              för bostadspolitiken för en bättre integration.
            </seg>
            <seg xml:id="i-a532ec99ff098aa3-0">
              Jag undrar hur Elisabeth Svantesson ser på betydelsen av sänkta
              trösklar inom bostadspolitiken, så att fler får tillgång till
              en lägenhet, för integrationen.
            </seg>
          </u>
          <note type="speaker" xml:id="i-81e0d4931474b3b3-0">
            Anf. 241 ELISABETH SVANTESSON (m) replik:
          </note>
          <u who="elisabeth_svantesson_c8df0b" xml:id="i-e41f3b74502b462b-1">
            <seg xml:id="i-bf5c22feee047ab8-0">
              Fru talman! Om Egon Frid menar att jag tycker att vi ska styra
              personer dit där det finns boende i många kommuner finns det ju
              bostäder vill jag säga att jag är högst osäker. Människor flyttar
              ju till utvecklingsområden där arbetsmarknaden är god. I de kommunerna
              byggs det i dag. Det byggs mycket i Sverige. Därför tror jag att
              det är viktigt att vi har en fortsatt expansiv bostadspolitik,
              men vi ska inte styra människor till kommuner där det bara finns
              bostäder och inga jobb.
            </seg>
          </u>
          <note type="speaker" xml:id="i-2c9b92bb75a05693-0">
            Anf. 242 EGON FRID (v) replik:
          </note>
          <u who="egon_frid_c86215" xml:id="i-eb4628a0cdfc3905-1">
            <seg xml:id="i-2be0458dc3eeeacf-0">
              Fru talman! I många mindre och mellanstora kommuner i Sverige
              kan man i dag inte bygga utan investeringsstöd. Trots att det
              finns sysselsättning på orten finns det ingen möjlighet att bygga
              hyreslägenheter i kommunen. Samtidigt behöver kommunen ta ett
              ökat ansvar för att ta emot nya svenskar för en bra integration.
              Här måste regeringen ta ett ansvar för att det byggs i hela landet.
            </seg>
          </u>
          <note type="speaker" xml:id="i-2ac860fb76d0b3ec-0">
            Anf. 243 ELISABETH SVANTESSON (m) replik:
          </note>
          <u who="elisabeth_svantesson_c8df0b" xml:id="i-e41f3b74502b462b-2">
            <seg xml:id="i-43ab2479b409f260-0">
              Fru talman! Det är väl ingen hemlighet att vi har delade åsikter
              om hur bostadspolitiken ska utformas. Men jag tror fortfarande
              att i expansiva regioner kommer det att fortsätta byggas.
            </seg>
            <seg xml:id="i-875f29ecaa781e53-0">
              Alliansen har inte en politik som minskar bostadsbyggandet på
              det sätt som Egon Frid vill göra gällande. Jag tror fortsättningsvis
              att människor ska kunna flytta till de regioner där det först
              och främst finns jobb. Jag tror också att i de områdena kommer
              det att finnas en marknad för ökat bostadsbyggande.
            </seg>
            <seg xml:id="i-f8f8cf61fbb1a50c-0">
              Regionalpolitik
            </seg>
          </u>
          <note type="speaker" xml:id="i-c85761e6b8754ae1-0">
            Anf. 244 CARIN RUNESON (s):
          </note>
          <u who="carin_runeson_3d82c5" xml:id="i-7df5436aadf65817-0">
            <seg xml:id="i-8fcee2c999acaa4e-0">
              Fru talman! En rejäl förkortning av restiden, ökad turtäthet
              och att tågen kommer fram i tid är vad passagerarna på Dalabanan,
              och då särskilt pendlarna, önskar sig mest av allt. För Dalarnas
              näringsliv, såväl turistnäringen som övrigt näringsliv, är Dalabanan
              en oerhört viktig pulsåder mellan ArlandaHelsingfors och Dalarna
              och något som måste prioriteras mycket högt.
            </seg>
            <seg xml:id="i-356d1e33c9b07dd0-0">
              När det gäller just turistnäringen kan det vara viktigt att påminna
              om att Dalarna är ett av Sveriges största och viktigaste turistlän
              med en enorm tillströmning av turister och resenärer, framför
              allt under skidsäsongen. Med tanke på persontrafiken och den mängd
              gods som ska transporteras till, från och genom Dalarna är det
              ingen överdrift att påstå att Dalabanan är det absolut viktigaste
              infrastrukturprojektet i vårt län.
            </seg>
            <seg xml:id="i-1552ea52457a9591-0">
              Dalabanan, med en totalsträckning från Mora i norr ned till Helsingfors
              i söder, är förutom för oss i Dalarna viktig också för Västmanlands
              och Uppsala län. Trafikeringen på banan utgörs i dag av mellan
              30 och 75 tåg per dygn beroende på delsträcka. Banan bidrar i
              allra högsta grad till regionförstoring som bland annat innebär
              att arbets- och bostadsmarknaden kan vidgas. Kommunikationsmöjligheterna
              till och från orter med högre utbildning förbättras. Förutsättningarna
              för arbets- och fritidsresenärer förbättras. Tillgängligheten
              till turism och evenemang stärks och, vilket inte är minst väsentligt,
              det skapas bättre förutsättningar för godstransporter.
            </seg>
            <seg xml:id="i-14f3715dadf62924-0">
              På den aktuella sträckan har det under de senaste åren skett
              en markant ökning av antalet resenärer, särskilt mellan Helsingfors
              och Dalarna och likaså på pendlingssträckan SalaUppsala. Trots
              detta har endast få och smärre förbättringar gjorts på banan.
              Det räcker inte.
            </seg>
            <seg xml:id="i-ba4f76eb75ea4f81-0">
              I tre olika delstudier har Dalabanans intresseförening, som består
              av kommunerna längs banan, länsstyrelserna i Dalarna och Västmanland,
              Region Dalarna och Regionförbundet i Uppsala län, arbetat fram
              en långsiktig vision för hur en samhällsekonomiskt lönsam upprustning
              av banan med bättre trafik skulle kunna bidra till regionens utveckling.
            </seg>
            <seg xml:id="i-216b72d84660dc9e-0">
              För åren fram till 2019 föreslår man en samlad investering i
              storleksordningen 4 miljarder kronor, vilket förutom en rejäl
              upprustning av den nuvarande banan också skulle täcka kostnaden
              för en ny sträckning mellan Falun och Borlänge en satsning med
              stor betydelse för godstrafiken.
            </seg>
            <seg xml:id="i-e659cf62278671f8-0">
              Men i ett första skede handlar det om 250 miljoner som skulle
              kunna bidra till en upprustning och förbättring som ger bland
              annat minskad restid, bättre komfort, bättre respekt för gällande
              tidtabell, trafik varje timme och tätare turer vid högtrafik.
            </seg>
            <seg xml:id="i-08da8bfc62b88630-0">
              Som det är i dag har restiden mellan Dalarna och Helsingfors
              i stället ökat. Punktligheten har minskat och bankapaciteten visar
              på stora brister när person- och godstrafik ställs mot varandra
              vilket är oerhört negativt och olyckligt.
            </seg>
            <seg xml:id="i-b6505a59a3abc775-0">
              Vid uppvaktningar som har gjorts från Dalabanans intresseförening
              med flera har dessa krav framförts. Banverket har också tidigare
              haft 250 miljoner i sin budget för den upprustning som jag talar
              om. Men i Banverkets reviderade framtidsplan är de här 250 miljonerna
              borttagna, vilket är mycket beklagligt sett i ett Dalaperspektiv.
              Vi kan inte gång på gång acceptera att nödvändiga åtgärder skjuts
              på framtiden.
            </seg>
            <seg xml:id="i-9ee0f419e39c0265-0">
              Avsevärda förbättringar har skett när det gäller andra bansträckningar
              runt om i Mellansverige. Det har gett märkbart kortare restider.
              Det tycker jag naturligtvis är bra, men jag vill också se en förbättrad
              Dalabana med en början av investeringarna redan år 2008.
            </seg>
            <seg xml:id="i-ce87355b0b96068e-0">
              Från socialdemokratiskt håll har vi därför väckt en motion just
              med anledning av den här för oss mycket viktiga frågan. Där påtalar
              vi att satsningar på banan har en direkt effekt på näringslivets
              utveckling och den turism vi har framför allt i Dalafjällen och
              i Siljansområdet.
            </seg>
            <seg xml:id="i-75ddb4e46d1c53f2-0">
              Fru talman! Goda kommunikationer och en bra infrastruktur är
              en grundläggande förutsättning för att hela Sverige ska fungera
              bra för boende, för arbete, för utbildning och för utveckling
              av näringslivet. Större regioner, särskilt större arbetsmarknadsregioner,
              har en avgörande betydelse för tillväxten. Därmed kan produktivitet
              och tillväxt öka och olika regioners jämförbara lokaliseringsfördelar
              förändras.
            </seg>
            <seg xml:id="i-46298e6111db5865-0">
              Vad som är alldeles tydligt och klart är att regionen DalarnaVästmanland
              har oerhört mycket att vinna på en upprustad Dalabana. Vi vill
              därför se en tydlig prioritering från regeringen och från Banverket
              som möjliggör att banans upprustning påbörjas redan 2008. Då skulle
              entimmestrafiken kunna starta 2010.
            </seg>
            <seg xml:id="i-bcff04ec2b34e36b-0">
              Dessutom, fru talman, är tåget det i särklass miljövänligaste
              trafikmedlet.
            </seg>
          </u>
          <note type="speaker" xml:id="i-18654c7ede24f8a3-0">
            Anf. 245 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-a0e4657bfd45eb60-33">
            <seg xml:id="i-39428057592dbd44-0">
              Fru talman! Det är oerhört viktigt, det som Carin Runeson tar
              upp om vikten av investering i infrastruktur. Det är helt klart
              så att vi behöver ha vägar till tillväxt om det så är järnväg,
              vanlig väg eller luftväg.
            </seg>
            <seg xml:id="i-9cc92dd538552a6d-0">
              Nu nämner Carin Runeson det behov som kanske kan framstå som
              ett litet belopp för att klara till exempel Dalabanan. Vi har
              många viktiga projekt i hela landet.
            </seg>
            <seg xml:id="i-9030ae2b5f9d43ec-0">
              Fru talman! Jag skulle vilja fråga Carin Runeson om det då inte
              är lite märkligt att under alla dessa år har upprustning och behov
              av upprustning nedvärderats och underprioriterats av den förra
              regeringen. Är det inte lite knepigt att man inte såg till att
              upprusta när man hade tid i stället för att stå nu och tro att
              man har ett bättre förslag när man sitter i opposition?
            </seg>
          </u>
          <note type="speaker" xml:id="i-84b4858bc690c6da-0">
            Anf. 246 CARIN RUNESON (s) replik:
          </note>
          <u who="carin_runeson_3d82c5" xml:id="i-7df5436aadf65817-1">
            <seg xml:id="i-660d885d44d76f12-0">
              Fru talman! En del upprustningar har gjorts under de senaste
              åren, men precis som jag sade tidigare anser vi i Dalarna och
              även i Västmanland att det inte räcker. Genom uppvaktningar och
              andra kontakter har vi kommit dithän att det i Banverkets planering
              har funnits 250 miljoner för att investeringarna ska kunna påbörjas
              2008. Men nu, i år, är de 250 miljonerna borttagna, och det är
              vi mycket kritiska mot.
            </seg>
          </u>
          <note type="speaker" xml:id="i-2aa9b92dd933e164-0">
            Anf. 247 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-a0e4657bfd45eb60-34">
            <seg xml:id="i-c00672ea21974644-0">
              Fru talman! Jag kan förstå att man är mycket kritisk när de pengar
              som har funnits nu är borta. Men jag kan konstatera att det kanske
              är ett uppvaknande när man har sett att de pengar som har påståtts
              funnits bara har varit luftpengar. Det har uppenbarligen varit
              underfinansierat under alldeles för lång tid när det gäller infrastruktur
              både när det handlar om att investera och att reinvestera. Carin
              Runeson måste väl också tycka att det är beklagligt att det har
              fått ske i nästan tolv års tid.
            </seg>
          </u>
          <note type="speaker" xml:id="i-e8d84291960a2b6f-0">
            Anf. 248 CARIN RUNESON (s) replik:
          </note>
          <u who="carin_runeson_3d82c5" next="cont" xml:id="i-c0e1e54ce6e18299-0">
            <seg xml:id="i-3a3a6e84a53fcb93-0">
              Fru talman! I det här fallet handlar det inte om någon underfinansiering
              eller liknande. Det handlar om att vi genom de uppvaktningar som
              har gjorts har fått in de 250 miljonerna i Banverkets långtidsplanering.
              De beslut som man har fattat från Banverket när man har suttit
              ned och planerat innebär att det här skulle påbörjas 2008. Men
              nu är pengarna borttagna.
            </seg>
          </u>
          <note xml:id="i-271fe2e99f205dbe-0">
            Anf. 249 GUNNAR ANDRÉN (fp) replik:
          </note>
          <u who="carin_runeson_3d82c5" prev="cont" xml:id="i-a222d50cfe0d8bf6-0">
            <seg xml:id="i-689f453cdb4d5ae9-0">
              Fru talman! Jag tycker att Carin Runeson har alldeles rätt som
              talar om just Dalabanan, liksom många andra från andra delar av
              landet som talar om olika delar. Det är ju precis som Catharina
              Elmsäter-Svärd säger; det behövs investeringar i hela landet på
              olika håll. I Helsingforssområdet kommer Carl Cederschiöld att
              visa att det finns eftersatta investeringar med 117 miljarder.
            </seg>
            <seg xml:id="i-5d2a0eaaae25b383-0">
              Jag tror för min del att man måste se på detta på ett annat sätt.
              Oavsett vem som sitter i regeringen är det svårt att inom ramen
              för nuvarande budget få fram pengarna. Det är inte bara Dalarna
              som har åkt ut. Det är 13 miljarder som har tagits ut ur investeringsplanerna
              under senare år från olika delar av landet för att gå till Västra
              Götaland. Därför är det allra viktigaste att se till hur vi får
              fram nya pengar. Där måste vi tänka nytt och tänka över partigränserna.
              Vi ska inte göra detta till en partipolitisk fråga, för detta
              är någonting som kommer att drabba varje regering. Hur får vi
              fram mer pengar till effektiva investeringar till nytta för hela
              landet?
            </seg>
          </u>
          <note type="speaker" xml:id="i-4293ef3e6f3c3683-0">
            Anf. 250 CARIN RUNESON (s) replik:
          </note>
          <u who="carin_runeson_3d82c5" next="cont" xml:id="i-c0e1e54ce6e18299-1">
            <seg xml:id="i-ab9d4a8819fff9c1-0">
              Fru talman! Jag har inte så mycket att invända mot det här. Det
              var mer ett påstående än en fråga till mig. Självfallet är vi
              alla som bor Dalarna och i de kommuner som finns efter Dalabanan
              i Västmanland och Uppland intresserade av att få en kortare restid
              ned till Helsingfors och Arlanda. Det gäller både persontrafiken
              och godstrafiken. Man får absolut inte glömma bort godstrafiken
              och det näringsliv som vi har efter banan.
            </seg>
          </u>
          <note xml:id="i-7663d2fe0f3d66d1-0">
            Anf. 251 GUNNAR ANDRÉN (fp) replik:
          </note>
          <u who="carin_runeson_3d82c5" prev="cont" xml:id="i-a222d50cfe0d8bf6-1">
            <seg xml:id="i-559a530b808553c9-0">
              Fru talman! Det är mycket riktigt så att det här gäller överallt
              i landet. Om man till exempel råkar bo i Nynäshamn märker man
              att restiden har förlängts med ungefär 20 minuter från det att
              man invigde den banan för ungefär 100 år sedan. Det beror förstås
              på den koncentration av människor som bor i Helsingfors och använder
              Helsingforss Central. Om vi inte gör någonting vid Helsingforss
              Central kommer detta att fortplanta sig över hela landet. Därför
              är det en mycket central fråga att vi får Citybanan genom Helsingfors
              och kan förlänga den. Det kommer att påverka trafiken både i Skövde
              och på Dalabanan; det är jag helt övertygad om.
            </seg>
          </u>
          <note type="speaker" xml:id="i-9cc2864c8aed1a18-0">
            Anf. 252 CARIN RUNESON (s) replik:
          </note>
          <u who="carin_runeson_3d82c5" xml:id="i-7df5436aadf65817-2">
            <seg xml:id="i-aee6171a54bfc54a-0">
              Fru talman! Det är positivt att allt fler väljer att resa med
              tåg till och från Dalarna. Ur miljösynpunkt tycker jag att det
              är något som man borde uppmuntra ytterligare. Men då är det också
              viktigt att det finns resurser så att man kan korta restiden så
              mycket som möjligt och att man kan ha en sådan tågtäthet att tåget
              blir ett förstahandsval.
            </seg>
            <seg xml:id="i-ed0376d4b6571bf7-0">
              Bostadspolitik
            </seg>
          </u>
          <note type="speaker" xml:id="i-22a1c264f91e5afe-0">
            Anf. 253 AMEER SACHET (s):
          </note>
          <u who="ameer_sachet_a38283" next="cont" xml:id="i-0e539868a3d2a9a5-0">
            <seg xml:id="i-ae0a1352efdad48a-0">
              Fru talman! Bostadspolitiken är ett centralt område för välfärdspolitiken.
              Sverige har länge haft tre huvudsakliga upplåtelseformer, hyresrätt,
              bostadsrätt och egna hem. Samtliga dessa fyller viktiga behov
              för ett fungerande samhälle. Vi socialdemokrater har alltid haft
              den inställningen att ansvaret för bostadspolitiken är en nationell
              och lokal angelägenhet som bör försvaras. Vi socialdemokrater
              anser att samhället har ansvaret för att trygga bostadsförsörjningen,
              motverka bostadssegregation och hålla nere bostadskostnaderna
              för vanligt folk.
            </seg>
            <seg xml:id="i-7beed94b92a3cf9e-0">
              Ett av de viktigaste verktygen för detta är de allmännyttiga
              bostadsföretagen. Vi måste slå vakt om kärnan i den svenska bostadspolitiken,
              inklusive grunderna för allmännyttans och de kommunala bostadsföretagens
              roll. Allmännyttiga bostadsföretag är viktiga som ett icke-vinstbaserat
              alternativ på hyresmarknaden. Sverige behöver en nationell bostadspolitik
              där kommunala bostadsföretag drivs enligt en långsiktig självkostnadsprincip.
            </seg>
            <seg xml:id="i-4435e718da13d062-0">
              Fru talman! Regeringen föreslår ett upphävande av nuvarande mål
              för bostadspolitiken om att alla ska ges förutsättningar att bo
              i bra bostäder till rimliga kostnader. Det nya borgerliga målet
              blir i stället en långsiktigt väl fungerande bostadsmarknad där
              konsumenternas efterfrågan möter ett utbud av bostäder som svarar
              mot behoven.
            </seg>
            <seg xml:id="i-b6149f4b685533e5-0">
              Därmed reduceras bostadspolitiken till en fråga om det finns
              köpare och säljare på marknaden och inte till en fråga om att
              faktiskt se till att även de med lägst inkomster har möjligheter
              att skaffa ett bra boende. Vi kan redan se att nyproduktionen
              av hyresrätter har minskat dramatiskt efter borttagandet av stödet
              till byggande av hyresrätter. I en analys har Boverket visat att
              det särskilda investeringsstödet för nybyggande av hyresrätter
              hade avsedd effekt.
            </seg>
            <seg xml:id="i-51c7530ea14a065f-0">
              Trots brinnande högkonjunktur bromsas byggandet av hyresbostäder.
              Det är brist på resurser, brist på arbetskraft och stigande räntor.
              Enligt Boverkets analys minskade nybyggande med ca 5 000 bostäder
              medan nettotillskottet genom ombyggnad minskade med ca 1 600 bostäder
              jämfört med första halvåret 2006.
            </seg>
            <seg xml:id="i-2771e8d0ebee1aeb-0">
              Bostadsministern verkar uppgiven och saknar visioner för bostadspolitiken.
              Inte ens effektiva stöd ska finnas kvar. Allt ska bort. Det är
              en realisation av människor välfärd som pågår.
            </seg>
            <seg xml:id="i-76f8532b7d9916bc-0">
              Fru talman! En fungerande bostadsmarknad ger goda möjligheter
              att studera, etablera sig på arbetsmarknad eller skaffa barn.
              Vi vet att unga och studenter efterfrågar fler hyresrätter, inte
              dyra bostadsrätter eller villor. Varför försvårar den borgerliga
              regeringen ungdomarnas inträde på bostadsmarknaden? Det behövs
              160 000 bostäder för att möta efterfrågan hos unga människor mellan
              20 och 27 år som behöver en egen bostad. Fler än tidigare bor
              i andra och tredje hand eller är mambo. Allt fler tvingas flytta
              tillbaka hem.
            </seg>
            <seg xml:id="i-71b695d05289e540-0">
              I stället för att ge förutsättningar för att stimulera byggande
              av hyresrätter genom till exempel investeringsstöd väljer regeringen
              att undersöka en upplåtelseform som ingen egentligen verkar kunna
              svara på vad den ska tillföra, nämligen ägarlägenheter. På vilket
              sätt löser en ägarlägenhet bostadsbristen hos unga? Sker det genom
              att ungdomarna får ta ännu högre lån till ännu högre ränta eller
              genom att unga får betala ännu högre hyror utan att ha besittningsskydd?
            </seg>
            <seg xml:id="i-a1b22ff1a97d4608-0">
              Ägarlägenheter kräver höga insatser som få personer har råd med.
              Med ägarlägenheter riskerar man att skapa två parallella hyresmarknader,
              den vanliga med besittningsskydd och en annan med tidsbegränsade
              kontrakt, och när kontraktstiden är slut får man flytta eller
              acceptera en skyhög hyreshöjning.
            </seg>
            <seg xml:id="i-04102f6158b3418c-0">
              Fru talman! Moderaterna säger med munnen att de är mot marknadshyror.
              Men varför gör de allt de kan i riksdagen för att se till att
              det blir marknadshyror? Slopade stöd, utförsäljning av allmännyttan,
              ägarlägenheter med mera är åtgärder som steg för steg leder närmare
              marknadshyror. Marknadshyror smyger sig in steg för steg. Det
              spelar kanske inte så stor roll vad Moderaterna säger, det är
              resultatet i samhället som räknas.
            </seg>
          </u>
          <note xml:id="i-555f1339aad8675c-0">
            Anf. 254 GUNNAR ANDRÉN (fp) replik:
          </note>
          <u who="ameer_sachet_a38283" prev="cont" xml:id="i-3ece38a5ce12f1e3-0">
            <seg xml:id="i-f24d90c3acd27fb7-0">
              Fru talman! Den förra mandatperioden satt jag i bostadsutskottet.
              Det finns inte längre. Jag tycker att det är logiskt, för det
              fanns över huvud taget inte någon bostadspolitik som man kunde
              behandla i ett utskott.
            </seg>
            <seg xml:id="i-ed66e28a01016364-0">
              Jag skulle vilja ställa en enda fråga till Ameer Sachet, nämligen:
              Varför finns det ständigt bostadsköer i Sverige men inte i andra
              länder?
            </seg>
            <seg xml:id="i-c0cd6ced5b7a2301-0">
              Jag tror att det är en viktig fråga att ställa. Det har nu gått
              40 år sedan miljonprogrammet genomfördes. Under den här tiden
              har vi haft en bostadspolitik som har varit inriktad på att bygga
              med subventioner. Vi har haft bruksvärdessystemet även i nyproduktionen.
              Kan det vara detta som gör att det är så svårt att få fram nya
              bostäder?
            </seg>
            <seg xml:id="i-5c9f7342692909f6-0">
              Jag tycker att den överenskommelse som träffades för några år
              sedan mellan Sabo, Fastighetsägarna och Hyresgästföreningen om
              att man inte skulle ha bruksvärdesrelaterade hyror i nyproduktionen
              var väldigt tänkvärd. Det är en viktig lösning för att vi ska
              få fler bostäder i Sverige.
            </seg>
          </u>
          <note type="speaker" xml:id="i-27c1df9ae1784f2c-0">
            Anf. 255 AMEER SACHET (s) replik:
          </note>
          <u who="ameer_sachet_a38283" next="cont" xml:id="i-0e539868a3d2a9a5-1">
            <seg xml:id="i-11532e1a9019295a-0">
              Fru talman! Det byggdes väldigt mycket de senaste åren då vi
              hade makten. Det har byggts 120 000 bostäder under den senaste
              mandatperioden när vi hade makten. De upplåtelseformer som byggdes
              är egna hus, bostadsrätter och även väldigt många hyresrätter.
              De siffror som nu kommer från Boverket visar att nyproduktionen
              av hyresrätter minskar drastiskt där efterfrågan är störst i landet,
              framför allt i de stora städerna. Med den politik som den borgerliga
              regeringen för kommer vi att se en drastisk minskning framöver
              under de närmaste åren. Ungdomars möjligheter att få egna bostäder
              kommer att minska mer och mer med den politik som borgarna för
              just nu.
            </seg>
          </u>
          <note xml:id="i-1fd6b763c37f0407-0">
            Anf. 256 GUNNAR ANDRÉN (fp) replik:
          </note>
          <u who="ameer_sachet_a38283" prev="cont" xml:id="i-3ece38a5ce12f1e3-1">
            <seg xml:id="i-26e57b56ee4cc71c-0">
              Fru talman! Jag noterar att jag inte fick något svar på den mycket
              viktiga frågan om vad man ska göra i stället. Ameer Sachet räknar
              upp en massa saker. Det är säkert korrekt att byggandet minskar
              just nu. Men man måste ställa frågan: Hur får vi fler hyreslägenheter
              och andra upplåtelseformer på lång sikt? Har den politik som har
              förts under 40 år lett till längre eller kortare bostadsköer?
              Har den varit framgångsrik?
            </seg>
            <seg xml:id="i-09868f2ea515ee0f-0">
              Fru talman! Under den förra mandatperioden var bostadspolitiken
              inte nationell. Då var den lokal, kan jag tala om, i den här kammaren.
            </seg>
          </u>
          <note type="speaker" xml:id="i-58c78cb1794b55ad-0">
            Anf. 257 AMEER SACHET (s) replik:
          </note>
          <u who="ameer_sachet_a38283" xml:id="i-2877c76203fcf485-0">
            <seg xml:id="i-6a36cd1d97dca6d3-0">
              Fru talman! Jag kan ställa samma fråga till Gunnar Andrén. Vi
              ser de siffror som bland annat kommer från Boverket. Du frågar
              mig hur vi får fler hyresrätter. De siffror som kommer nu visar
              att nyproduktionen av hyresrätter har minskat drastiskt. Det är
              Gunnar som har möjlighet att påverka makten och inte jag som står
              här i opposition i dag. Det byggdes väldigt många hyresrätter
              under de senaste åren för att möta behoven så att studenter och
              ungdomar skulle få möjlighet att bo.
            </seg>
          </u>
          <note type="speaker" xml:id="i-c7f320a3add6bffc-0">
            Anf. 258 LENNART PETTERSSON (c) replik:
          </note>
          <u who="lennart_pettersson_764dee" xml:id="i-d69ece7efebe8f2b-0">
            <seg xml:id="i-15cae8ec786beb14-0">
              Fru talman! Socialdemokraternas förslag till investeringsbidrag
              till hyresbostäder innebär att de är beredda att utan behovsprövning
              dela ut 250 miljarder till byggföretagen och till dem som har
              en god ekonomi.
            </seg>
            <seg xml:id="i-6d3d04c585e547eb-0">
              Det samma gäller för satsningen på miljonprogrammet. Med utomordentligt
              låg träffsäkerhet är Socialdemokraterna beredda att pytsa ut mångmiljardbelopp.
              Dessa pengar kommer nämligen till 8090 procent att hamna hos den
              del av befolkningen som inte har behov av några bidrag. Är detta
              den nya fördelningspolitiska inriktningen hos Socialdemokraterna?
            </seg>
          </u>
          <note type="speaker" xml:id="i-bb6b064243c8c1e8-0">
            Anf. 259 AMEER SACHET (s) replik:
          </note>
          <u who="ameer_sachet_a38283" xml:id="i-2877c76203fcf485-1">
            <seg xml:id="i-a455c7a3fc3778fb-0">
              Fru talman! I vår budgetmotion står det tydligt och klart att
              vi framför allt vill satsa på byggande av hyresrätter därför att
              vi ser att behoven är störst där. Vi måste möta ungdomarnas efterfrågan
              på bostadsmarknaden. Vi lägger väldigt mycket resurser för att
              kunna möta de behov som uppstår här i Sverige i framtiden.
            </seg>
            <seg xml:id="i-58fa8be7171a37ed-0">
              När det gäller miljonprogrammet har vi ett förslag att framöver
              tillsammans med kommunerna och fastighetsägarna lägga ett antal
              miljarder på att rusta upp och renovera de här husen som behöver
              renoveras, och det är inte bara byggnaderna utan hela miljonprogramsområdena
              som behöver detta.
            </seg>
          </u>
          <note type="speaker" xml:id="i-ffa1ccf4d97162f6-0">
            Anf. 260 LENNART PETTERSSON (c) replik:
          </note>
          <u who="lennart_pettersson_764dee" xml:id="i-d69ece7efebe8f2b-1">
            <seg xml:id="i-45c19b6d6ee2ab90-0">
              Fru talman! Här är en rubrik från Byggindustrin: Hösten hetare
              än någonsin. Hur motiverar Socialdemokraterna förslaget att i
              en tid när bostadsproduktionen har ökat med 24 procent från augusti
              2006 till 2007 blåsa på marknaden med ett investeringsbidrag på
              250 miljarder?
            </seg>
            <seg xml:id="i-4df5f1735c256830-0">
              Det saknas kapacitet både när det gäller byggnadsarbetare och
              maskiner. Branschen klarar helt enkelt inte av mer. Varför vill
              ni öka överhettningen ännu mer så att det medför en total härdsmälta?
            </seg>
          </u>
          <note type="speaker" xml:id="i-b730d909efdaf4cc-0">
            Anf. 261 AMEER SACHET (s) replik:
          </note>
          <u who="ameer_sachet_a38283" next="cont" xml:id="i-0e539868a3d2a9a5-2">
            <seg xml:id="i-5ab23b0cc0b0289f-0">
              Fru talman! Vi har en politik som är realistisk. Vi möter behoven
              i samhället genom att vi lägger en hel del av de här resurserna
              på att bygga hyresrätter men även bostäder med andra upplåtelseformer.
              Det byggs i dag, men inte tillräckligt mycket för att möta samhällets
              behov.
            </seg>
            <seg xml:id="i-4a6a193d025ba83d-0">
              Med den borgerliga politik som förs i dag ser vi en tendens till
              överhettning. Vi ser att det är brist på yrkeskvalificerade byggnadsarbetare
              överallt, och det måste man satsa resurser på för att hitta en
              väg ut ur.
            </seg>
          </u>
          <note xml:id="i-311db72ff5003baa-0">
            Anf. 262 ANDREAS NORLÉN (m) replik:
          </note>
          <u who="ameer_sachet_a38283" prev="cont" xml:id="i-3ece38a5ce12f1e3-2">
            <seg xml:id="i-374f849305234524-0">
              Fru talman! Det är givetvis så att alla har rätt till en god
              bostad, och det framgår också tydligt av de bostadspolitiska målen.
              Jag kan dock glädja Ameer Sachet med att det inte är någon kris
              i bostadsbyggandet i Sverige, utan tvärtom, precis som Lennart
              Pettersson sade, är bostadsbyggandet glödhett i Sverige.
            </seg>
            <seg xml:id="i-66fb3b0a6d4be330-0">
              Jag läste i går ett pressmeddelande från Byggindustrierna där
              de talar om 25 000 nya anställda i byggsektorn. En företrädare
              för Byggindustrierna sade också klart och tydligt att det tycks
              som om branschen har återhämtat sig efter den svacka som subventionsavvecklingen
              medförde. Det blev en tillfällig svacka självklart blev det så
              när subventionerna drogs bort men nu är branschen tillbaka på
              banan igen, och det byggs bostäder som aldrig förr.
            </seg>
            <seg xml:id="i-494a5a33355efb10-0">
              Jag undrar Lennart Pettersson fick inget svar, men jag kanske
              får ett svar varför man då i detta läge med en uppenbar överhettning
              i byggsektorn ska pumpa in miljardstöd i en bransch när det inte
              kommer att leda till sänkta kostnader på grund av den dåliga konkurrensen
              utan bara till ökade vinster för byggföretagen.
            </seg>
          </u>
          <note type="speaker" xml:id="i-3ad90d3b609032b4-0">
            Anf. 263 AMEER SACHET (s) replik:
          </note>
          <u who="ameer_sachet_a38283" next="cont" xml:id="i-0e539868a3d2a9a5-3">
            <seg xml:id="i-ca68312a5c023fdd-0">
              Fru talman! Visst, det byggs i dag också, men antalet hyresrätter
              är betydligt färre där behoven finns. Vi ser vilka behov som finns
              i samhället och vill möta bland annat studenternas och ungdomarnas
              behov.
            </seg>
            <seg xml:id="i-a5ce3b5bde4c590a-0">
              Man räknar med att det de närmaste åren krävs 150 000160 000
              bostäder för att kunna bemöta behoven. Vi vet vad studenterna
              och ungdomarna efterfrågar. De efterfrågar inte dyra bostadsrätter,
              och de efterfrågar inte stora villor, utan de efterfrågar hyresrätter.
            </seg>
            <seg xml:id="i-5f7ba1af0c2cdb9a-0">
              Vi ser marknaden på det sättet att det kanske inte lönar sig
              direkt att bygga nya hyresrätter. Därför krävs det stöd, och samhället
              måste bidra med någon form av stöd för att kunna bemöta de här
              stora frågorna.
            </seg>
          </u>
          <note xml:id="i-2945e68ad204732b-0">
            Anf. 264 ANDREAS NORLÉN (m) replik:
          </note>
          <u who="ameer_sachet_a38283" prev="cont" xml:id="i-3ece38a5ce12f1e3-3">
            <seg xml:id="i-e7aa32045fd872a6-0">
              Fru talman! Jag fick fortfarande inget svar på frågan hur Ameer
              Sachet ser på risken för överhettning i byggsektorn. Det är uppenbart
              att priserna på byggande har stigit med 40 procent de senaste
              åren och konsumentpriserna med 10 procent. Det är alltså en otrolig
              överhettning i byggbranschen, och i det läget vill Socialdemokraterna
              pumpa in miljardsubventioner.
            </seg>
            <seg xml:id="i-dce33e67e87d6206-0">
              Tror inte Ameer Sachet att de pengarna kommer att gå till byggföretagens
              ägare i form av vinster och inte till de boende i form av lägre
              boendekostnader? För mig är den kopplingen ganska uppenbar. Ameer
              Sachet vill gynna byggföretagens direktörer; vi gynnar de boende.
            </seg>
          </u>
          <note type="speaker" xml:id="i-cdc0a010775402a3-0">
            Anf. 265 AMEER SACHET (s) replik:
          </note>
          <u who="ameer_sachet_a38283" xml:id="i-2877c76203fcf485-2">
            <seg xml:id="i-e202ad355d966046-0">
              Fru talman! För det första finns det andra aspekter när det gäller
              överhettningen. Regeringen säger blankt nej för att fler går någon
              form av yrkesutbildning inom bland annat byggsektorn. Det finns
              arbetskraftsbrist inom branschen, det vet vi redan i dag, men
              ni säger blankt nej.
            </seg>
            <seg xml:id="i-42d623fd788951b8-0">
              För det andra säger man nej till investeringsstöd. Hur skulle
              ni kunna lösa problemet med att bygga fler hyresrätter i framtiden?
              Det är en fråga du får fundera på också.
            </seg>
          </u>
          <note type="speaker" xml:id="i-8ba5df4faabbb081-0">
            Anf. 266 ELISABETH SVANTESSON (m) replik:
          </note>
          <u who="elisabeth_svantesson_c8df0b" xml:id="i-e41f3b74502b462b-3">
            <seg xml:id="i-76db09f7b466c7f8-0">
              Fru talman! Ameer Sachet och jag kommer båda från Örebro. Det
              är en kommun som efter de tre stora kommunerna är den mest segregerade
              vad gäller boende. I Örebro har socialdemokrater med något kort
              avbrott regerat nästan så länge som det är möjligt. Tack och lov
              fick vi en ny majoritet förra året, liksom här i riksdagen.
            </seg>
            <seg xml:id="i-529b8ddc60c35c75-0">
              Min fråga till Ameer Sachet är följande. Vi har en stor bostadssegregation
              i Örebro, och jag tror att även örebroarna undrar över det du
              nu står och talar om. Det stämmer inte riktigt överens med det
              ni har skapat i Örebro. Anser du att det är ett misslyckande eller
              att ni har lyckats med boendesituationen i Örebro?
            </seg>
          </u>
          <note type="speaker" xml:id="i-4e6f7cfce4738c16-0">
            Anf. 267 AMEER SACHET (s) replik:
          </note>
          <u who="ameer_sachet_a38283" xml:id="i-2877c76203fcf485-3">
            <seg xml:id="i-14968bca0a790472-0">
              Fru talman! Vi har aldrig varit emot någon form av blandade upplåtelseformer.
              Vi är för att folk äger sina egna hus, vi är för att folk köper
              sina egna lägenheter som bostadsrätter och vi är för att folk
              ska ha en form av boende som kallas hyresrätt.
            </seg>
            <seg xml:id="i-cc9a204347a79cc5-0">
              Det är klart att det är väldigt olika och beror på var i landet
              man bor. Boendesituationen i Örebro är långt ifrån perfekt. Vi
              vet att det finns någon form av segregation i vissa områden i
              Örebro, men vi har aldrig sagt nej till att vi eller någon annan
              ska bygga bostadsrätter och att det bara ska finnas hyresrätter
              i Örebro eller tvärtom. Man ska på något sätt främja de här insatserna
              så att vi kan ha olika upplåtelseformer i olika områden, och på
              det sättet motverkar man segregationen.
            </seg>
          </u>
          <note type="speaker" xml:id="i-eee1bd83051423ab-0">
            Anf. 268 ELISABETH SVANTESSON (m) replik:
          </note>
          <u who="elisabeth_svantesson_c8df0b" xml:id="i-e41f3b74502b462b-4">
            <seg xml:id="i-a7158faa39aa8ce1-0">
              Fru talman! Det är intressant att höra Ameer Sachet svara här,
              för just i Örebro äger bara allmännyttan ungefär 22 00023 000
              lägenheter. Jag vill säga klart och tydligt att jag tycker att
              det är bra att allmännyttan har ett bra bestånd, men det är en
              väldigt stor andel.
            </seg>
            <seg xml:id="i-4a375fa84341243c-0">
              Du säger att ni inte har någonting emot att man bor i egna ägandelägenheter.
              Det har ju vi försökt driva under ganska lång tid. I Örebro har
              ni socialdemokrater stoppat det, precis som ni har gjort på många
              andra ställen i landet.
            </seg>
            <seg xml:id="i-d302c662d1730c88-0">
              Vad är då din vision för att Örebros bostadssegregation faktiskt
              ska bli förändrad och vi ska bli ett föregångsexempel?
            </seg>
          </u>
          <note type="speaker" xml:id="i-76ae2d439cd874f4-0">
            Anf. 269 AMEER SACHET (s) replik:
          </note>
          <u who="ameer_sachet_a38283" xml:id="i-2877c76203fcf485-4">
            <seg xml:id="i-e32547a5631978e9-0">
              Fru talman! Det är klart att det finns olika visioner. Vår vision
              är att folk ska ha en bostad till en rimlig kostnad. Jag tror
              inte att Elisabeth Svantesson delar min vision.
            </seg>
            <seg xml:id="i-daa649b35233f623-0">
              Det är inte sagt att det inte finns problem i olika kommuner.
              Man måste bemöta problematiken på olika sätt. Bland annat kanske
              man måste upprusta vissa bostadsområden och se till att det finns
              parker och fina grönområden i bostadsområdena.
            </seg>
          </u>
          <note type="speaker" xml:id="i-af99c70d19c606a8-0">
            Anf. 270 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-4">
            <seg xml:id="i-2956515bb82c2833-0">
              Fru talman! Jag blir ganska förvånad när jag hör Ameer Sachet
              stå och förorda och försvara de reglerade hyrorna i Sverige. Det
              som har varit konsekvensen av att hyrorna har varit reglerade
              är att vi har fått en enorm svart marknad där den som kan betala
              för sig kan köpa sig ett hyreskontrakt. Den som till exempel flyttar
              till Helsingfors utifrån och inte har sitt naturliga nätverk här
              är dömd till att bo någon helt annanstans än i innerstaden och
              får stå många år i kö även om man vill välja att bo i förorten.
            </seg>
            <seg xml:id="i-af09813cf36c1045-0">
              Vi kan se hur socialdemokratisk hyresreglering har kommit att
              gynna de människor som redan har det ganska väl ställt och som
              ofta befinner sig i medelåldern och har ett billigt hyreskontrakt,
              medan man i förorterna där man har valt att renovera lägenheterna
              fått mycket högre kostnader per kvadratmeter än vad man har fått
              inne i städerna.
            </seg>
            <seg xml:id="i-796b6d7842cf043d-0">
              Jag undrar hur du som socialdemokratisk politiker som säger att
              man ska värna integrationen tycker att det är rimligt att du ska
              vara med och påverka hyresnivån i stället för att människor själva
              ska kunna välja om man vill bo billigt eller om man vill bo dyrt
              och därmed också kunna välja var man vill bo någonstans.
            </seg>
          </u>
          <note type="speaker" xml:id="i-8eb2f4b21b5887a8-0">
            Anf. 271 AMEER SACHET (s) replik:
          </note>
          <u who="ameer_sachet_a38283" xml:id="i-2877c76203fcf485-5">
            <seg xml:id="i-518e2be39a6fc40d-0">
              Fru talman! Ska man följa Fredrick Federleys modell betyder det
              att läkarstudenter, ungdomar eller andra med låga inkomster inte
              kommer att vistas i vissa bostadsområden mitt i Helsingfors, till
              exempel Östermalm. Den modellen kan inte vara sund över huvud
              taget.
            </seg>
            <seg xml:id="i-a9832e875a1b48dd-0">
              Jag förstår också problematiken som finns bland annat i Helsingfors.
              Det är svårt att komma in; det finns svartkontrakt. Det inte lagligt,
              och vi vill gärna bygga fler hyresrätter. De ska gärna byggas
              i vissa områden där det i dag bara finns bostadsrätter i Helsingfors.
            </seg>
            <seg xml:id="i-624aae22837c28e8-0">
              Regeringen och även Fredrick har en helt annan syn på hur man
              skulle kunna bemöta behoven när det gäller bland annat ungdomarna
              och studenterna.
            </seg>
          </u>
          <note type="speaker" xml:id="i-2f9c8435a6f54e3f-0">
            Anf. 272 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-5">
            <seg xml:id="i-e091d19faaf5adbb-0">
              Fru talman! Jag har i högsta grad en helt annan syn på bostadsmarknaden
              än du, Ameer Sachet. Jag tycker att vi ska ha marknadshyror, som
              är det enda sättet att få tillgång och efterfrågan att mötas och
              där man får en prisbild som reflekterar vad medborgarna faktiskt
              är beredda att betala. Man får också ett ökat byggande med större
              möjligheter och större attraktionskraft att bygga också hyresrätter.
              Hyresrätten riskerar med Socialdemokraternas politik att gå under.
            </seg>
            <seg xml:id="i-19e0f4a91e0d16d0-0">
              Jag önskar att jag kunde få leva i din värld av blå dunster och
              sagor, där du tror att studenter i dag kan ta sig in på Östermalm.
              Där är bostadsköerna minst 20 år. Så ser verkligheten med Socialdemokraternas
              politik ut.
            </seg>
          </u>
          <note type="speaker" xml:id="i-e1fe8185fd0dfd6e-0">
            Anf. 273 AMEER SACHET (s) replik:
          </note>
          <u who="ameer_sachet_a38283" xml:id="i-2877c76203fcf485-6">
            <seg xml:id="i-7e62abaf40d050a2-0">
              Fru talman! Naturligtvis delar jag inte Fredricks syn på bostadspolitiken,
              och jag är definitivt inte för marknadshyror. Kanske Fredrick
              och andra borgerliga företrädare är för den modellen, men vi vet
              att majoriteten av svenska folket försvarar den modell som existerar
              i dag. Den modellen ger utrymme och möjlighet för alla grupper
              i samhället, oavsett om man är ung eller äldre, oavsett om man
              är höginkomsttagare eller har lägre inkomst, att på något sätt
              hitta ett fungerande boende. Det är den modellen vi måste försvara,
              Fredrick!
            </seg>
          </u>
          <note type="speaker" xml:id="i-da12e7fdf9c41164-0">
            Anf. 274 EGON FRID (v):
          </note>
          <u who="egon_frid_c86215" xml:id="i-eb4628a0cdfc3905-2">
            <seg xml:id="i-7529e5992bcbd12d-0">
              Fru talman! Mitt tal, som också kommer att handla om bostadspolitiken,
              kommer naturligtvis att anknyta till Ameer Sachets tal och den
              debatt som var tidigare här i kammaren. Det är lite brist på företrädare
              för regeringen och majoriteten i kammaren för att prata om bostadspolitiken,
              och det är ganska signifikativt att det är en representant för
              Socialdemokraterna och en representant för Vänsterpartiet som
              får stå för den bostadspolitiska debatten. Men jag är glad för
              att det finns ett stort intresse i kammaren för att replikera
              i den bostadspolitiska debatten. Vi får väl se det som en kompensation
              för det uteblivna deltagandet i övrigt från bostadsministern och
              andra ansvariga bostadspolitiker i regeringens majoritet.
            </seg>
            <seg xml:id="i-c1afa32e01a4ac03-0">
              Det är uppenbart att regeringen visar på en stor brist i bostadspolitiken.
              Vänsterpartiet ser att regeringen för en bostadspolitik som saknar
              alla sociala ambitioner. Vårt hem har förvandlats till ännu en
              kapitalvara. Ledorden för regeringen är att vi ska konsumera vår
              bostad. För den som har möjlighet att göra detta hägrar valfriheten.
              Men valfrihet för de besuttna är varken en nyhet eller en framtid.
              Vad marknaden aldrig kan garantera är allas rätt till en god bostad.
              Men detta är inte ett huvudbry för regeringen. Borta är målet
              att tillfredställa allas behov av en god bostad. Regeringen har
              med all önskvärd tydlighet klargjort att det är en politik för
              vissa utvalda som man för.
            </seg>
            <seg xml:id="i-5827b851938d4c58-0">
              Regeringen gör i och för sig en korrekt beskrivning av de problem
              som finns på bostadsmarknaden men kommer inte med några förslag
              för att lösa dem. Svaret från regeringen är i princip att stabila
              villkor nås om man avvecklar politikområdet bostadspolitik.
            </seg>
            <seg xml:id="i-2ce29808940e18f9-0">
              Regeringen saknar lösningar för hur samhället ska klara en nyproduktion
              av hyresrätter på en acceptabel nivå. Inte heller finns det några
              förslag på hur en tillfredsställande omfattning av underhåll och
              ombyggnation i det redan byggda ska tryggas. Denna brist på politiska
              ambitioner drabbar alla som inte har goda ekonomiska förutsättningar.
            </seg>
            <seg xml:id="i-43448584ce238630-0">
              Regeringens linje slår väldigt olika mellan boendeformerna och
              medför därmed ytterligare skillnader i utvecklingen av hushållens
              konsumtionsutrymme. Med oro ser vi hur en politik som inte har
              plats för de mest utsatta i samhället tar form. Framtiden och
              de borgerliga visionerna nämns uteslutande då det handlar om dem
              som redan har såväl en bostad som kapital. Utförsäljningarna av
              allmännyttan och fler ekonomiska incitament för den som hyr ut
              i andra hand är några exempel på detta. För den som varken har
              kapital eller bostad är i princip inga förbättringar att vänta.
            </seg>
            <seg xml:id="i-060bdecb9bc1e38b-0">
              Generellt har landets hyresgäster de högsta boendekostnaderna
              i förhållande till den disponibla inkomsten. Högre hyror för de
              hyresgäster som inte kan konsumera sitt hem och högre hyror för
              dem som inte har någon bostad alls, det vill säga de som hyr i
              andra hand, är resultatet av regeringens politik. Situationen
              för ungdomar och andra som inte har kapital eller önskan att efterfråga
              bostäder utanför hyresmarknaden blir alltmer ohållbar. Sett i
              detta perspektiv är det naturligtvis ingen överraskning att regeringen
              valt att omformulera det tidigare målet för bostadspolitiken.
              När alla byts ut mot vissa cementeras segregation och utanförskap
              ytterligare.
            </seg>
            <seg xml:id="i-0cb119fbe7629086-0">
              Fru talman! Vänsterpartiet lägger som enda parti ett förslag
              om långsiktig finansiering av bostadsstödet. Vi vill skapa detta
              genom en bostadsfond som finansierar investeringsstöd för byggandet
              av 40 000 lägenheter per år, varav 20 000 lägenheter ska vara
              hyresrätter. Dessutom finansierar vårt förslag om en bostadsfond
              renoveringen av 65 000 lägenheter i redan befintligt bostadsbestånd
              per år.
            </seg>
            <seg xml:id="i-af9826e6c5376978-0">
              Vi ser i dag hur det borttagna investeringsstödet omöjliggör
              byggandet av hyresrätter på många håll i landet och gör att det
              totalt byggs färre hyresrätter. Andelen bostadsrätter och egnahem
              ökar i för stor andel vilket gör att fler och fler stängs ute
              från rätten till en bostad, vilket är grunden för Vänsterpartiet
              i en social bostadspolitik.
            </seg>
          </u>
          <note type="speaker" xml:id="i-029b73702dffa5cd-0">
            Anf. 275 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-6">
            <seg xml:id="i-6b1792c013bad5c1-0">
              Fru talman! Vi såg brödköerna i Sovjet, och vi såg också att
              de försvann när man stoppade regleringen av vad en limpa bröd
              skulle kosta. I Helsingfors, Göteborg och Malmö ser vi köerna
              till att få en bostad. I Helsingfors handlar det om hundratusentals
              människor som söker sig en bostad utan att kunna få det, just
              för att man har reglerat hyran. Den som då har fått ett förstahandskontrakt
              vägrar släppa det. Även om man flyttar till en förort eller flyttar
              från stan så väljer man att behålla det förstahandskontrakt man
              har, för det är guld värt.
            </seg>
            <seg xml:id="i-978d52739892f3e3-0">
              Egon, som säger sig företräda ett parti som bryr sig om den enskilda
              människan och framför allt den som har det svårt: Hur kommer det
              sig att hans parti finns bland dem som hårdast värnar om reglerade
              hyror, som gör att det i princip är omöjligt för unga utan stora
              ekonomiska förutsättningar att få ett förstahandskontrakt liksom
              för invandrare och för den som flyttar till staden och inte har
              några naturliga kontakter?
            </seg>
            <seg xml:id="i-b60f7b08804ad690-0">
              Det du gör, Egon, är att försvara ett system där den som är rik
              kan köpa sig ett svart kontrakt och där den som har de rika och
              mäktiga kontakterna kan få sitt hyresrättskontrakt. Är det solidaritet
              för dig?
            </seg>
          </u>
          <note type="speaker" xml:id="i-e564f7044aa7dd34-0">
            Anf. 276 EGON FRID (v) replik:
          </note>
          <u who="egon_frid_c86215" xml:id="i-eb4628a0cdfc3905-3">
            <seg xml:id="i-abaadf7d7efde984-0">
              Fru talman! Vänsterpartiets bostadspolitik och Vänsterpartiets
              politik över huvud taget är solidaritet med den enskilda och lilla
              människan, som Fredrick Federley beskriver. Vänsterpartiet har
              medverkat till att det byggs fler hyresrätter som andel av de
              lägenheter som byggs i Sverige och också till att hyrorna har
              hållits nere på en acceptabel hyresnivå. Detta har skett genom
              en social bostadspolitik.
            </seg>
            <seg xml:id="i-78fc2dcf580d624f-0">
              Som jag sade i mitt inledningsanförande delar vi synen på grundproblematiken
              och den analys som görs där. Det byggs naturligtvis för få lägenheter.
              Uppfattningen att ingen ska behöva stå i en bostadskö delar jag
              definitivt med Fredrick Federley.
            </seg>
          </u>
          <note type="speaker" xml:id="i-d1c97f341013b596-0">
            Anf. 277 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-7">
            <seg xml:id="i-7be045780c8dbae8-0">
              Fru talman! Det är skönt att Egon gör klart att den hyggliga
              socialistiska solidaritet som han står för innebär att man betalar
              mer per kvadratmeter för att bo i en nyrenoverad hyresrätt i Rinkeby
              än vad man gör i Gamla stan. Det säger en hel del.
            </seg>
            <seg xml:id="i-bee3ab707cbe957f-0">
              Det säger också en del om hur hygglig den solidariteten är, när
              hundratusentals människor i Sverige i dag står i boendekö. Det
              är en hygglig solidaritet där pengar och kontakter är det som
              avgör om man får ett boende och inte vad man väljer att betala
              för det.
            </seg>
          </u>
          <note type="speaker" xml:id="i-f8c28b80db8e79a5-0">
            Anf. 278 EGON FRID (v) replik:
          </note>
          <u who="egon_frid_c86215" xml:id="i-eb4628a0cdfc3905-4">
            <seg xml:id="i-dd8b140f5239aba4-0">
              Fru talman! Den analys som Fredrick Federley gör nu är inte en
              rättvisande analys av Vänsterpartiets bostadspolitik och heller
              inte av hur man tidigare har arbetat för allas rätt till bostad
              till rimliga hyror. Det här är en baksida av en sjuk bostadsmarknad
              som inte har tillgodosett den mänskliga rättigheten att man ska
              få en bostad till en rimlig hyreskostnad att bo i.
            </seg>
            <seg xml:id="i-147f6dfb85c59278-0">
              Den svarta, sjuka baksidan av hyresmarknaden och bostadspolitiken
              är vi överens om att vi måste förändra.
            </seg>
          </u>
          <note type="speaker" xml:id="i-d5045fb1bd7f325d-0">
            Anf. 279 LENNART PETTERSSON (c) replik:
          </note>
          <u who="lennart_pettersson_764dee" next="cont" xml:id="i-73cc0f3607790e63-0"/>
          <note xml:id="i-de30de2a07cdc91c-0">
            Fru talman! I föregående års budgetdebatt sade Egon Frid följande:
            Vänsterpartiets anslagsförslag inom utgiftsområde 18 angående
            bostadsförsörjning och byggande skulle ge 945 miljoner kronor
            mer till räntebidrag än regeringsförslaget. Vänsterpartiets förslag
            till anslag för investeringsbidrag för byggande av hyresbostäder
            ligger på 816 miljoner.
          </note>
          <u who="lennart_pettersson_764dee" prev="cont" xml:id="i-a1a159df7704465c-0">
            <seg xml:id="i-91c0013eb77f93e8-0">
              I årets budget accepterar ni regeringens budgetförslag på båda
              områdena. Det är glädjande att Vänsterpartiet nu förstått att
              alliansregeringens väg är den rätta. Men vad är det som har hänt
              under tiden, Egon Frid?
            </seg>
          </u>
          <note type="speaker" xml:id="i-bfdd1703c2811f17-0">
            Anf. 280 EGON FRID (v) replik:
          </note>
          <u who="egon_frid_c86215" xml:id="i-eb4628a0cdfc3905-5">
            <seg xml:id="i-7382b3649c535f9a-0">
              Fru talman! Lennart Pettersson har inte läst Vänsterpartiets
              budgetförslag och det förslag om en bostadsfond som finansierar
              vår bostadspolitik.
            </seg>
            <seg xml:id="i-e4005b7bfa947798-0">
              Vi vill att det under tio år ska tillföras 10 miljarder per år
              i en bostadsfond som ska trygga en långsiktig finansiering av
              bostadsförsörjningen och bostadspolitiken i Sverige och ge stöd
              i form av investeringsstöd för byggande av främst hyresrätter.
              Därför har vi budgettekniskt lagt vår bostadsfond så att det ser
              ut som om vi accepterar nuvarande utgifter för regeringens bostadspolitik,
              eller brist på bostadspolitik.
            </seg>
            <seg xml:id="i-4837cc1be19a8c31-0">
              Vi har ett förslag som ligger långt över regeringens ambitioner
              när det gäller att bygga hyresrätter och andra bostäder i Sverige.
            </seg>
          </u>
          <note type="speaker" xml:id="i-01e868ffad156a51-0">
            Anf. 281 LENNART PETTERSSON (c) replik:
          </note>
          <u who="lennart_pettersson_764dee" xml:id="i-d69ece7efebe8f2b-2">
            <seg xml:id="i-9e5c4ad47b503d34-0">
              Fru talman! Jag vet att ni, Egon Frid, föreslår en fond via medel
              från Riksgäldskontoret, men det är budgetpolitiskt tricksande
              för att få er budget i balans.
            </seg>
            <seg xml:id="i-8f6f936793867f48-0">
              10 miljarder kronor per år fördelat på 20 000 lägenheter ger
              500 000 kronor per lägenhet. Räknar man med räntor och amorteringar
              innebär det att ni kommer att subventionera även välbeställda
              familjer med ca 3 500 kronor i månaden.
            </seg>
            <seg xml:id="i-65dd43c15b442af1-0">
              Varför är ni beredda att ge bostadsbidrag till dem som inte behöver
              det? Är det Vänsterpartiets nya politik för att hjälpa de svaga
              i samhället?
            </seg>
          </u>
          <note type="speaker" xml:id="i-8e286535539e44bd-0">
            Anf. 282 EGON FRID (v) replik:
          </note>
          <u who="egon_frid_c86215" next="cont" xml:id="i-fb3e46bf16bf8d04-0">
            <seg xml:id="i-e85e62d5498e18c4-0">
              Fru talman! Lennart Petterssons ekvation går inte ihop eftersom
              vi talar om 20 000 hyresrätter och 20 000 bostadsrätter samt renovering
              av 65 000 lägenheter i de så kallade miljonprogrammen. När stödet
              slås ut på alla dessa blir det inte i den storleksordning som
              Lennart Pettersson säger.
            </seg>
            <seg xml:id="i-ca9108cccdfc388b-0">
              Stödet till bostadspolitiken är en förutsättning för att det
              ska kunna byggas fler hyresrätter i Sverige och för att hyresnivån
              ska kunna vara rimlig.
            </seg>
          </u>
          <note xml:id="i-deaaf63b9d90ebe1-0">
            Anf. 283 ANDREAS NORLÉN (m) replik:
          </note>
          <u who="egon_frid_c86215" prev="cont" xml:id="i-82c1945c52189931-0">
            <seg xml:id="i-2b16387b0630dcca-0">
              Fru talman! Det finns ett sammanfattande ord för Egon Frids politik
              och det är socialism rakt av. Det handlar om att pumpa in miljarder
              i en sektor som redan är överhettad, miljarder av skattebetalarnas
              pengar. Om Socialdemokraternas miljarder på det här området skulle
              jämföras med Vänsterpartiets vore det som att jämföra San Marino
              med Sovjetunionen. Det handlar om en totalt oansvarig ekonomisk
              politik som skulle leda till att räntorna sköt i höjden och inflationen
              tog fart. Det är en fullständigt orealistisk tanke, och den är
              dessutom helt förfelad.
            </seg>
            <seg xml:id="i-7588bbf9060453c4-0">
              Vad är det Egon Frid vill uppnå? Är det ökat bostadsbyggande?
              Det byggs ju som aldrig förr. Byggsektorn får 25 000 nya anställda
              i år enligt uppgifter från byggindustrin. Det renoveras och byggs
              så det står härliga till. Sverige klarar inte att bygga mer för
              det finns inte resurser till det.
            </seg>
            <seg xml:id="i-4422edc2a1151348-0">
              När det gäller renoveringar sätter sunda bostadsföretag av pengar
              så att de kan renovera på egen bekostnad. Många kommunala bostadsföretag
              har gjort det, till exempel i min hemkommun Motala. Varför ska
              man gynna dem som slarvat med underhållet och fonderingarna?
            </seg>
          </u>
          <note type="speaker" xml:id="i-63d9d9fa2868944c-0">
            Anf. 284 EGON FRID (v) replik:
          </note>
          <u who="egon_frid_c86215" next="cont" xml:id="i-fb3e46bf16bf8d04-1">
            <seg xml:id="i-461f543a58c49967-0">
              Fru talman! Den beskrivning som Andreas Norlén gör stämmer inte
              överens med den helhetsbild som finns av bostadsmarknaden. Jag
              tycker att han ska ringa Charlotte Nordström som en kort period
              satt i riksdagen för Andreas Norléns parti och i dag är ansvarig
              för deras kommunalpolitiska grupp.
            </seg>
            <seg xml:id="i-fc76734e64b7f053-0">
              Skara kommun är ett exempel på de kommuner som i dag inte kan
              bygga några hyresrätter på grund av de borttagna investeringsstöden.
              Jag presenterade Vänsterpartiets budgetmotion och vårt förslag
              till bostadsfond just i Skara, för det är ett så tydligt exempel
              på en kommun där man före regimskiftet, när det fortfarande fanns
              investeringsstöd, kunde bygga hyresrätter.
            </seg>
            <seg xml:id="i-56ab0a947d8cea1c-0">
              Efter att alliansen tillträdde och investeringsstöden togs bort
              kan man inte bygga hyresrätter i Skara. Man får alltså inte byggkalkylen
              att gå ihop. Det är en realitet i många mindre och medelstora
              kommuner i Sverige.
            </seg>
          </u>
          <note xml:id="i-1b09ce52f00d0c3c-0">
            Anf. 285 ANDREAS NORLÉN (m) replik:
          </note>
          <u who="egon_frid_c86215" prev="cont" xml:id="i-82c1945c52189931-1">
            <seg xml:id="i-7a93fe999fe35219-0">
              Fru talman! Då är det väl märkligt att man kan bygga hyresrätter
              i min hemkommun Motala, som inte är någon tillväxtkommun på det
              sätt som Helsingfors och andra storstäder är. Det måste i så fall
              vara lokala förhållanden som spelar in.
            </seg>
            <seg xml:id="i-1bb33c62da79efef-0">
              Egon Frid svarade inte på frågan och det gjorde inte Ameer Sachet
              heller hur det kan vara försvarligt att pumpa in mångmiljardbelopp
              i en redan överhettad sektor och hur man tror att det ska komma
              bostadskonsumenterna till del när det enbart gynnar byggdirektörerna.
              Det skulle jag gärna vilja ha svar på.
            </seg>
          </u>
          <note type="speaker" xml:id="i-5cf54b9906004e7f-0">
            Anf. 286 EGON FRID (v) replik:
          </note>
          <u who="egon_frid_c86215" next="cont" xml:id="i-fb3e46bf16bf8d04-2">
            <seg xml:id="i-fb7d4198d4992c10-0">
              Fru talman! När det gäller den delen kan vi vara överens. Naturligtvis
              är det fel att blåsa på i en överhettad byggkonjunktur, men tyvärr
              har vi hamnat i obalans vad gäller byggandet av och efterfrågan
              på hyresrätter. Det är ett politiskt ansvar för oss i riksdagen
              att skapa förutsättningar för byggandet av hyresrätter så att
              alla människor får rätt till bostad i Sverige.
            </seg>
            <seg xml:id="i-b21dd95345374e7f-0">
              Nu har vi kommit snett, men vi måste ändå skapa förutsättningar
              för byggandet av hyresrätter till rimliga kostnader, och ett investeringsstöd
              bidrar till att hålla nere hyresnivån. Det gynnar bostadskonsumenterna.
            </seg>
          </u>
          <note xml:id="i-509636e8eb4739b5-0">
            Anf. 287 GUNNAR ANDRÉN (fp) replik:
          </note>
          <u who="egon_frid_c86215" prev="cont" xml:id="i-82c1945c52189931-2">
            <seg xml:id="i-ead1862f1c9e0d69-0">
              Fru talman! Det är skillnad på bostäder och lekstugepolitik.
              Vänsterpartiet ägnar sig åt lekstugepolitik på det här området.
            </seg>
            <seg xml:id="i-e91bd54817bd5495-0">
              Min första fråga, som jag även ställde till Ameer Sachet, är:
              Varför finns det bostadsköer i Sverige men inte i många andra
              länder? Jag instämmer i att svartmarknaden gjort bostaden till
              en kapitalvara, men det kanske inte var det som Egon Frid tänkte
              på.
            </seg>
            <seg xml:id="i-a74d3d3fc5529de3-0">
              Ni vill ha en bostadsfond på 100 miljarder efter tio år. Nu har
              ni flyttat detta till Riksgälden. Era tidigare företrädare Owe
              Hellberg och Sten Lundström ville att man skulle ta pengarna av
              pensionärerna, från AP-fonderna. Det blev tydligen för mycket.
              Man kunde inte ta dem från pensionärerna. Tack och lov stod Socialdemokraterna
              emot denna jättelika försämring av pensionssparandet.
            </seg>
            <seg xml:id="i-99985a3fa49bb997-0">
              Min andra fråga är: Vem betalar Riksgäldens räntor?
            </seg>
          </u>
          <note type="speaker" xml:id="i-4b125d5529ed554a-0">
            Anf. 288 EGON FRID (v) replik:
          </note>
          <u who="egon_frid_c86215" next="cont" xml:id="i-fb3e46bf16bf8d04-3">
            <seg xml:id="i-ae49c065da802525-0">
              Fru talman! Vi menar att det är staten som via subventioner till
              bostadsbyggandet ska betala Riksgäldens räntor. Det är ett sätt
              att subventionera bostadsbyggandet. Under 1990-talet var bostadsbidragskostnaden
              i Sverige över 8 miljarder i dåvarande penningvärde. I dag är
              den nere under 3 miljarder i nuvarande penningvärde.
            </seg>
            <seg xml:id="i-c3ed8c9117f10c3e-0">
              Det är inget nytt att Sverige finansierat bostadsbyggandet och
              haft en bostadspolitik. Kostnaderna i Vänsterpartiets förslag
              till bostadsfond är maximalt 4,5 miljarder när fonden är fullt
              utnyttjad. Naturligtvis ska detta inte belasta pensionärer eller
              andra konsumenter. Det ska gynna de boende genom lägre boendekostnader.
              Det blir också effekten av Vänsterpartiets bostadspolitik.
            </seg>
          </u>
          <note xml:id="i-17eaa6ff919edd57-0">
            Anf. 289 GUNNAR ANDRÉN (fp) replik:
          </note>
          <u who="egon_frid_c86215" prev="cont" xml:id="i-82c1945c52189931-3">
            <seg xml:id="i-51759df76a9c437d-0">
              Fru talman! Detta vore värt en lång diskussion med Egon Frid.
              Vad består Riksgälden av? Jo, man har lånat ut pengar till Öresundsbron,
              SBAB, Arlandabanan och lite grann till ytterligare en järnväg,
              i Umeå.
            </seg>
            <seg xml:id="i-4746f4d0a665d934-0">
              Ni vill ta ut jättelika summor pengar, och det måste betalas
              av någon. Man kan inte säga att det inte ska betalas av någon.
              Det är helt fel. Ni får faktiskt tänka till på den här punkten
              och inte slå blå dunster i ögonen på folk. Här är det verkligen
              fråga om blå dunster.
            </seg>
          </u>
          <note type="speaker" xml:id="i-7f918a497ca5717b-0">
            Anf. 290 EGON FRID (v) replik:
          </note>
          <u who="egon_frid_c86215" xml:id="i-eb4628a0cdfc3905-6">
            <seg xml:id="i-522f956c13fa301f-0">
              Fru talman! Jag sade väl att det betalades av någon? Naturligtvis
              finansierar Sveriges invånare de utgifter som behövs för ett lands
              välfärd, inklusive bostadspolitiken, som är en viktig hörnsten
              i den välfärdspolitik som Vänsterpartiet verkligen slår vakt om.
              Självfallet finansierar vi detta genom våra skatter. Den omfördelningen
              ska ske genom ekonomin.
            </seg>
          </u>
          <note type="speaker" xml:id="i-2fef19b216ba6c39-0">
            Anf. 291 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-a0e4657bfd45eb60-35">
            <seg xml:id="i-af12b06198dce3a9-0">
              Fru talman! Egon Frid talar om solidaritet, ett ord som man skulle
              kunna översätta med att vi ska ta hänsyn till varandra. Därför
              är det rätt anmärkningsvärt att det under alla år som Egon Frids
              parti bland annat var med i regeringen fanns personer som verkligen
              behövde hjälp men i stället blev de mest svikna.
            </seg>
            <seg xml:id="i-4b3879448836ff92-0">
              Jag tänker till exempel på dem som inte har bostad, dem som vi
              benämner hemlösa. Hur ser Egon Frid på möjligheten att införa
              en tak-över-huvudet-garanti?
            </seg>
            <seg xml:id="i-de69489b099db9d4-0">
              Studenter, ungdomar eller andra som flyttar in till storstäderna
              får ofta inte tag på bostad direkt. Hur ser Egon Frid på möjligheten
              att höja fribeloppet när det gäller att hyra ut en del av en bostad,
              så att man ganska snabbt kan få tag på en bostad om man inte får
              en egen lägenhet?
            </seg>
          </u>
          <note type="speaker" xml:id="i-6a68467d2e8926d7-0">
            Anf. 292 EGON FRID (v) replik:
          </note>
          <u who="egon_frid_c86215" xml:id="i-eb4628a0cdfc3905-7">
            <seg xml:id="i-051262f0247e5859-0">
              Fru talman! När det gäller de första frågorna: Det är inte Vänsterpartiet
              som är ansvarigt för att det är brist på bostäder i landet. Vänsterpartiet
              har medverkat och stött en regering under en tid då det byggdes
              fler hyresrätter än det byggs nu enligt den prognos som finns
              för 2007.
            </seg>
            <seg xml:id="i-f85ad837c1f4edea-0">
              Vi är de första att ute i olika kommuner och med vår bostadspolitik
              här i riksdagen arbeta för just de grupper som Catharina Elmsäter-Svärd
              själv nämnde. Här är vi överens om att en god social bostadspolitik
              är fulländad den dag vi inte har någon hemlös i Sverige. Målet
              med Vänsterpartiets bostadspolitik är att vi ska uppnå detta.
            </seg>
            <seg xml:id="i-2a2dc7dd4372c9e6-0">
              Däremot tycker vi inte att vi ska behöva subventionera för att
              människor ska hyra ut rum i sina bostäder. Vi vill ha ett värdigt
              boende för alla människor, och det ska grundas i rätten till bostad.
            </seg>
          </u>
          <note type="speaker" xml:id="i-249fb994549acd19-0">
            Anf. 293 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-a0e4657bfd45eb60-36">
            <seg xml:id="i-d6e0268783065ec6-0">
              Fru talman! Man skulle kunna tolka det svaret som: i väntan i
              kö hellre inget än något. Det är ju en väldigt hygglig form av
              solidaritet! Nej, vi tycker att det vore bättre om man kunde göra
              de korta insatserna för att snabbt lösa en del av problemet.
            </seg>
            <seg xml:id="i-eb47401ff2fbd2e3-0">
              Egon Frid nämnde också segregationen. Segregation kan vara bra
              eller dålig beroende på om den är frivillig eller ofrivillig.
              Varför kan inte människor som bor i områden som Tensta, Rinkeby
              och Rosengård få äga sina lägenheter, så att de känner att de
              får vårda och värna den plats där de bor?
            </seg>
          </u>
          <note type="speaker" xml:id="i-7c5bc0c84be319cf-0">
            Anf. 294 EGON FRID (v) replik:
          </note>
          <u who="egon_frid_c86215" xml:id="i-eb4628a0cdfc3905-8">
            <seg xml:id="i-18f19c860be73f5a-0">
              Fru talman! Det är intressant att man låter folk äga sina lägenheter
              först nu, när det uppstår ett jättestort renoveringsbehov. Det
              cyniska i alliansens bostadspolitik är att boende ensamma ska
              ta den ekonomiska risken vid renovering av ett enormt bostadsbestånd
              med ett jättestort renoveringsbehov.
            </seg>
            <seg xml:id="i-3f17335c3129c519-0">
              I övrigt värnar jag om att alla människor ska ha någonstans att
              bo. Naturligtvis är en provisorisk lösning bättre än ingen alls
              på vägen till rätten till bostad. Det medverkar också Vänsterpartiet
              till via olika förslag i våra motioner.
            </seg>
            <seg xml:id="i-4c27edcec8994df5-0">
              Generell välfärdspolitik
            </seg>
          </u>
          <note type="speaker" xml:id="i-71a05172a8b63655-0">
            Anf. 295 CHRISTINA ZEDELL (s):
          </note>
          <u who="christina_zedell_f04363" xml:id="i-17ca0fdde3e3ef74-0">
            <seg xml:id="i-d32ff779e4ddbdc9-0">
              Fru talman! Att vi alla ska färdas väl genom livet är något grundläggande
              för oss socialdemokrater. Välfärdssamhället bygger på att vi alla
              hjälps åt och fördelar våra gemensamma resurser utifrån de behov
              som finns.
            </seg>
            <seg xml:id="i-f95a94840be06f34-0">
              Alla människors lika värde är ett värde som är absolut och aldrig
              kan graderas efter ekonomisk styrka. Alla människor är samhällsvarelser,
              som är ömsesidigt beroende av varandra. Det egna livets möjligheter
              avgörs av hur samhället ser ut. Samhället fungerar bäst om det
              formas utifrån det gemensamma bästa.
            </seg>
            <seg xml:id="i-d6b0ea15e60bb84b-0">
              Den skattefinansierade välfärdspolitiken bygger på denna solidaritetsgrund.
              Utbildning, vård och omsorg är grundläggande faktorer för den
              enskildes välfärd och därför någonting som vi alla medborgare
              ömsesidigt garanterar varandra.
            </seg>
            <seg xml:id="i-83886d294e3a61c9-0">
              Varje människa ska ha friheten att kunna styra sitt eget liv
              och göra sina egna val. För att detta ska vara möjligt krävs en
              politisk vilja att ge alla människor förutsättningar att kunna
              förverkliga sina livsdrömmar.
            </seg>
            <seg xml:id="i-a3424ce7eec95fb5-0">
              Socialdemokratisk välfärdspolitik har sin utgångspunkt i frihets-,
              jämlikhets- och solidaritetskraven. Att kunna få den utbildning
              man passar för, att kunna sköta sin hälsa, att inte stå hjälplös
              vid förändringar i arbetslivet och att ha ekonomisk trygghet på
              ålderdomen är viktiga faktorer för individens möjlighet att styra
              över sitt liv och delta i samhällsdebatten.
            </seg>
            <seg xml:id="i-94eff82fdbd71455-0">
              Om den enskilde ska ha frihet till detta och alla invånare i
              samhället ska ha jämlika möjligheter till det måste sådant som
              utbildning, sjukvård och trygghet på ålderdomen vara rättigheter
              för alla, oavsett egna ekonomiska resurser.
            </seg>
            <seg xml:id="i-650d1228226f019a-0">
              Den politik som nu förs av borgerligheten kommer att resultera
              i ett samhälle som inte ger alla samma förutsättningar. Friheten
              för den enskilde kommer att begränsas till den som är ekonomiskt
              stark. Vi kommer att få ett hårdare samhälle, där klyftorna ökar
              och där solidaritetstanken begränsas till den egna gruppen.
            </seg>
            <seg xml:id="i-7c9f8095980aa5aa-0">
              Välfärden bygger på solidaritet, som lika mycket handlar om ömsesidiga
              beroenden som om ömsesidiga hänsynstaganden. Välfärdspolitiken
              har denna dubbla innebörd: Den handlar om den enskildes välfärd,
              men lika mycket om samhällets.
            </seg>
            <seg xml:id="i-abee34157473e1fa-0">
              Att det finns ett ekonomiskt skydd när sjukdom eller arbetslöshet
              gör att människor har svårt att klara sin försörjning är en trygghet
              för den enskilde men också för samhället. Det minskar risken för
              sociala problem som fattigdom och utsatthet skapar.
            </seg>
            <seg xml:id="i-a7f6b455f9aaa083-0">
              Politik handlar om vilja, en politisk vilja att forma ett rättvist
              samhälle. För oss socialdemokrater är det en självklarhet att
              samhället ska formas utifrån alla människors lika villkor. Alla
              ska ges förutsättningar att förverkliga sina livsdrömmar.
            </seg>
            <seg xml:id="i-7502f5b26e1f2f47-0">
              Därför är det med stor oro jag följer den politiska utveckling
              vi ser i vårt land. De som har mycket får mer och de som har lite
              får ännu mindre. Orättvisorna och klyftorna ökar, vilket i sin
              tur kommer att skapa ett hårt och kallt samhälle för alla.
            </seg>
            <seg xml:id="i-e869af7299937db7-0">
              För drygt ett år sedan tog borgerligheten över makten i vårt
              land. På valnatten förkunnade Fredrik Reinfeldt att svenska folket
              skulle vakna upp till ett annat Sverige. Efter ett drygt år kan
              vi konstatera att det arbetet pågår för fullt. Sverige håller
              på att förvandlas till ett annat samhälle. Vad människorna då
              inte såg, tror jag, var att det Sverige som många tog för självklart,
              som bygger på solidaritet, frihet och jämlikhet, skulle förändras
              till ett samhälle där marknadens krafter tar över den välfärdsstat
              som vi har byggt upp.
            </seg>
            <seg xml:id="i-591f82cc90fa2884-0">
              Utifrån de opinionssiffror som presenterats under året kan vi
              konstatera att det för många människor inte tog så lång tid att
              upptäcka att det fanns en dold agenda bakom alla utspel i valrörelsen.
            </seg>
            <seg xml:id="i-642aae32698eb5ef-0">
              Jag kan inte låta bli att tänka på sagan Kejsarens nya kläder
              . Kejsaren går naken över torget och alla berömmer hans vackra
              kläder och hur fin han är, ända tills ett litet barn utbrister:
              Men han är ju naken! Alla vaknar då upp och ser att kejsaren är
              naken. De inser sanningen.
            </seg>
            <seg xml:id="i-34bee3cac1e32f93-0">
              Jag tror att många har vaknat upp och insett sanningen: De nya
              moderaterna är samma gamla höger som tidigare. Det är bara förpackningen
              som bytts ut. Dessutom har de nu sällskap av ytterligare tre partier
              som också drivs av nyliberala ideal.
            </seg>
            <seg xml:id="i-3918ee70fc70555a-0">
              Fru talman! Den moderatledda alliansen tror jag har underskattat
              svenska folket. Många har genomskådat den politik som nu förs.
              Man ser att ord och politisk handling inte överensstämmer. Det
              fungerar inte längre att försöka framstå som några bättre socialdemokrater,
              för kopian kan aldrig överträffa originalet. Människor vill inte
              ha ett samhälle där grupper ställs emot varandra, för jämlikhetstanken
              är djupt rotad i den svenska folksjälen.
            </seg>
          </u>
          <note xml:id="i-cd57cd64e3a3492c-1">
            I detta anförande instämde Ameer Sachet (s).
          </note>
          <note type="speaker" xml:id="i-cfe9d7bec6e65755-0">
            Anf. 296 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-8">
            <seg xml:id="i-250671484ea7563c-0">
              Fru talman! Jag förstår att Christina Zedell följer utvecklingen
              med oro. Människor går från fattigdom till egen försörjning. Man
              går från utanförskap till att vara en del av arbetsmarknaden.
              Man går från att vara långtidssjukskriven till att bli frisk.
              Man går från att vara korttidssjukskriven till att vara frisk.
              Det här skapar en egenkraft och en egenmakt hos människor, som
              gör att de kan säga: Jag vill fatta beslut över mitt eget liv.
            </seg>
            <seg xml:id="i-3caae87fba317d94-0">
              Den bild av välfärden som du försöker ge, den socialdemokratiska
              välfärdsmodellen, bygger på att vi alla ska vara beroende av staten
              och inte kunna stå på egna ben. Det är den oron du ser. Vi ser
              en ekonomisk utveckling och att människor blir starkare på alla
              håll och kanter.
            </seg>
            <seg xml:id="i-2fec389ea56bcfbb-0">
              Det är också slående att du inte med ett enda ord nämner vad
              kapitalet kommer ifrån som skapar möjligheten till en generell
              välfärd. Det är företagen som genererar ekonomiska vinster, företagen
              som tar risker och företagen som skapar arbeten och också skapar
              utveckling.
            </seg>
            <seg xml:id="i-e41e8650cc4a15a2-0">
              Det vore intressant att se hur du ska kunna betala de reformer
              som du tidigare inte gjorde när du var med och såg till att Socialdemokraterna
              hade makten nu när du kritiserar oss för att vi får Sverige att
              gå framåt.
            </seg>
          </u>
          <note type="speaker" xml:id="i-a613de87bf08d752-0">
            Anf. 297 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-1">
            <seg xml:id="i-67af3e2aa6a49cc3-0">
              Fru talman! Det är jätteroligt att se hela gänget sitta här framme
              och att ni är kvar till välfärdsdebatten. Själv har jag väntat
              hela dagen på debatten.
            </seg>
            <seg xml:id="i-2430a56985b2c702-0">
              Vad jag försöker belysa med mitt anförande är att jag önskar
              att ni någon gång skulle kunna erkänna att det är ett annat samhälle
              än det jag beskrev i mitt anförande. Ni vill ha en annan typ av
              samhälle.
            </seg>
            <seg xml:id="i-3dd56db7eb75087f-0">
              Precis som du antyder måste pengarna komma någonstans ifrån.
              Det är självklart. För att vi ska kunna få en välfärdsstat måste
              vi också fördela de pengar som vi får in.
            </seg>
            <seg xml:id="i-40f69721dc2e050d-0">
              Det är där vi skiljer oss åt. Det gäller först och främst var
              pengarna kommer ifrån och hur vi ska fördela pengarna. Det är
              en väldigt viktig skillnad när vi talar om solidaritetstanken.
            </seg>
            <seg xml:id="i-d5bc4e17d4c88bd6-0">
              Hur vill vi fördela de gemensamma resurser som vi faktiskt har?
            </seg>
          </u>
          <note type="speaker" xml:id="i-95e77793de0bb187-0">
            Anf. 298 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-1c10b4ed6c4474bf-9">
            <seg xml:id="i-2c0d6ed0acb0e89c-0">
              Fru talman! I ditt inlägg tidigare, Christina, sade du att väljarna
              inte såg det för ett år sedan. Det är som att väljarna vore obegåvade,
              som att de inte vore klyftiga och att de inte såg.
            </seg>
            <seg xml:id="i-acd63a5f60d9370f-0">
              Jag tror att de såg det utanförskap som Socialdemokraterna hade
              skapat. Det lämnade över 1 miljon människor på efterkälken som
              inte fick vara med och bygga Sverige. Det har vi ändrat på, och
              vi är mycket stolta över att se att det går åt rätt håll.
            </seg>
            <seg xml:id="i-3cfbdc7a68facf4a-0">
              Det är också intressant att se era motioner. Det är inte låginkomsttagarnas
              trygghet ni vill stärka. Ni vill höja taken i olika typer av ersättningar
              och göra det möjligt för sådana som dig och mig som har 50 000
              kronor i månaden att få mer än en undersköterska i ersättning
              om vi blir sjuka eller arbetslösa.
            </seg>
          </u>
          <note type="speaker" xml:id="i-5c00e04b6818b4ec-0">
            Anf. 299 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-2">
            <seg xml:id="i-c0a6b0c0f5c55954-0">
              Fru talman! Nu talar du med en undersköterska som har fått förtroendet
              att sitta här i parlamentet. Jag talar också med väldigt många
              undersköterskor och för den delen också med andra grupper inom
              Kommunalarbetarförbundet.
            </seg>
            <seg xml:id="i-ddfe5fe39aad4c54-0">
              Du talar nu om tryggheten. Ni sänker ersättningen och försämrar
              för stora grupper. De vet att de i morgon kan bli sjuka. De vet
              att de i morgon kan bli arbetslösa. Då behöver de också ha en
              trygghet för att kunna försörja sig.
            </seg>
          </u>
          <note type="speaker" xml:id="i-cbb51eb97fc8ecd3-0">
            Anf. 300 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-533c96df228ed777-0">
            <seg xml:id="i-2f2c12ee971d3125-0">
              Fru talman! Christina Zedell talar väldigt fint om alla människors
              lika värde och hur fint det skulle vara i samhället om människor
              fick bestämma själva. Man skulle ha friheten till egna val.
            </seg>
            <seg xml:id="i-8bf3f7f9421be914-0">
              Med er politik har köerna i vården växt. Vi har aldrig haft så
              långa köer som under den senaste tiden. Köerna till äldreomsorgsplatserna
              har växt.
            </seg>
            <seg xml:id="i-612116d301650aad-0">
              Ni har sagt nej till att man ska få välja skola. Ni säger nej
              till valfrihet inom äldreomsorgen. Ni säger nej till alla de reformer
              som egentligen skulle uppfylla det du sade från början att du
              strävade efter.
            </seg>
            <seg xml:id="i-dca3b56229cc356f-0">
              Christina Zedell säger att hon önskar att vi skulle se vad vi
              egentligen står för. Jag önskar att Socialdemokraterna någon gång
              kunde stå för vad de egentligen vill.
            </seg>
            <seg xml:id="i-ea43e8396360d6bc-0">
              Ni vill styra via politik. Ni anser inte att människor kan stå
              för sina egna beslut. Ni skapar inte möjligheter för människor
              att leva ett eget liv.
            </seg>
          </u>
          <note type="speaker" xml:id="i-135d705efc9e05ea-0">
            Anf. 301 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-3">
            <seg xml:id="i-c1418bc119a42e4c-0">
              Fru talman! Det är helt rätt att det handlar om att styra politiskt.
              Det är vår demokratisyn att politiker som är folkvalda styr över
              och tar ansvar för de resurser som vi får in till samhället och
              hur vi fördelar dem. Det är för oss jätteviktigt i en demokrati
              att vi har fått det förtroendet, och det är ett jätteansvar.
            </seg>
            <seg xml:id="i-33e3e32b820d39f5-0">
              Vi kan därför inte lämna ut det ansvaret till marknaden, eftersom
              marknaden inte kan ta det ansvaret. Den kan inte stå till svars
              i nästkommande val, men det kan vi. Det som är så viktigt när
              det gäller demokratin är att vi fortfarande har folkvalda som
              människor har möjlighet att rösta in till detta parlament, till
              kommunen och landsting, och så vidare.
            </seg>
          </u>
          <note type="speaker" xml:id="i-c66abc435f2c0636-0">
            Anf. 302 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-533c96df228ed777-1">
            <seg xml:id="i-ee6a6322be582844-0">
              Fru talman! Christina Zedell säger då egentligen att det är plånboken
              som ska få styra. Det är så det har sett ut i Socialdemokraternas
              Sverige när man inte har fått plats i vården. Då har de som haft
              pengar kunnat köpa sig den vården.
            </seg>
            <seg xml:id="i-84ea22104a4d75e5-0">
              Christina Zedell säger också att marknaden inte kan bestämma,
              utan politiken ska bestämma. Vi anser att människor ska få bestämma
              och inte marknaden eller politiken. Det är för människorna vi
              sitter här.
            </seg>
          </u>
          <note type="speaker" xml:id="i-148c3fe56b3e0602-0">
            Anf. 303 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-4">
            <seg xml:id="i-1f06bacd47371532-0">
              Fru talman! Vi kan se vad ni nu gör när det gäller sjukvården,
              om vi går in på det området. Vi kan titta på vad ni gör i Helsingforss
              län. Där öppnar ni just nu för att plånboken ska kunna styra.
            </seg>
            <seg xml:id="i-3f18b8fb0aafb741-0">
              Titta på de vårdcentraler som finns och hur det nya ersättningssystemet
              som nu finns i Helsingfors slår mot de grupper som verkligen behöver
              ha sjukvården. Ni lägger ned närakuterna, och så vidare.
            </seg>
            <seg xml:id="i-82cae90e4eced87d-0">
              Är det inte ett sätt att få plånboken att styra? Det är de som
              är välbeställda som framför allt får den vården. Ett sådant samhälle
              vill inte jag ha. Jag vill ha ett system med solidarisk fördelning
              där alla har möjlighet till vård och omsorg.
            </seg>
          </u>
          <note type="speaker" xml:id="i-daae7376d5b0a8cd-0">
            Anf. 304 ELISABETH SVANTESSON (m) replik:
          </note>
          <u who="elisabeth_svantesson_c8df0b" xml:id="i-e41f3b74502b462b-5">
            <seg xml:id="i-d23dbe91e8827e9f-0">
              Fru talman! Christina Zedell talar om välfärd. Välfärd skapas
              först och främst genom arbete.
            </seg>
            <seg xml:id="i-b612ba9aeb21be64-0">
              Vi har en gigantisk demografisk utmaning framför oss. Vi i alliansen
              såg att vi måste lösa det när vi gick till val. Människor kan
              inte stå utanför. Vi är glada över att 130 000 fler än för ett
              år sedan nu är i sysselsättning. Vi har en tydlig jobbpolitik.
            </seg>
            <seg xml:id="i-46d4a806aadd965e-0">
              Christina Zedell nämner över huvud taget inte det i sitt anförande.
              Hon talar om välfärd utan att se hur den ska skapas i framtiden.
            </seg>
            <seg xml:id="i-a4b72946f87f8f24-0">
              Det är tydligt att det i er budgetmotion inte finns någon jobbskapande
              politik. Fortfarande sätter ni fokus på åtgärder. Det handlar
              om att sätta människor i arbetsmarknadsprogram i stället för att
              se hur jobben kommer till.
            </seg>
            <seg xml:id="i-fe169757435c51e1-0">
              Det är kärnan, Christina Zedell. Jag skulle vilja veta: Hur kommer
              jobben i framtiden?
            </seg>
          </u>
          <note type="speaker" xml:id="i-582d07fffd114fbc-0">
            Anf. 305 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-5">
            <seg xml:id="i-b00ec462bbaddc66-0">
              Fru talman! Nu hade jag tyvärr inte möjlighet att lyssna på debatten
              som var i går, tror jag, om arbetsmarknaden. Vi talar här om ideologi.
            </seg>
            <seg xml:id="i-ca3cb697c40530ad-0">
              Vi inom Socialdemokraterna har alltid satt arbetet i första rummet.
              Det har vi alltid gjort. Vi vet, precis som du själv är inne på,
              att arbete förutom att det ger en möjlighet för den enskilde att
              förverkliga sig själv också ger pengar till samhället via skatter.
            </seg>
            <seg xml:id="i-b79aee4a3bc7630c-0">
              Arbete har alltid varit viktigt. Det är ni som försöker att få
              det att verka som att vi inte bryr oss om arbete. Vi är jätteglada
              att arbetena nu kommer. Men vi gör en annan tolkning av hur och
              varför de kommer.
            </seg>
            <seg xml:id="i-0b6cb855fb2c1c4c-0">
              Vi är nu mitt uppe i en högkonjunktur när det gäller arbete.
              Det är jättebra att det kommer flera arbeten. Vi får verkligen
              hoppas att det håller i sig.
            </seg>
            <seg xml:id="i-b40425b62e9372a0-0">
              Jag hade sex minuter på mig i mitt anförande. Jag hade jättegärna
              velat tala också om arbete. Men det har vi haft en egen debatt
              om tidigare i veckan.
            </seg>
          </u>
          <note type="speaker" xml:id="i-496fde7449c9191e-0">
            Anf. 306 ELISABETH SVANTESSON (m) replik:
          </note>
          <u who="elisabeth_svantesson_c8df0b" xml:id="i-e41f3b74502b462b-6">
            <seg xml:id="i-d10292a7788b6476-0">
              Fru talman! Jag skulle vilja påstå att Socialdemokraterna har
              gått från arbetslinjen till bidragslinjen.
            </seg>
            <seg xml:id="i-010d7dfcdb645828-0">
              Under mina korta sekunders talartid vill jag ställa en mer filosofisk
              än ideologisk fråga till Christina. I ditt anförande nämnde du
              ordet samhället otroligt många gånger. Det ska bli intressant
              att se i protokollet efteråt.
            </seg>
            <seg xml:id="i-7db36633df895b53-0">
              Min fråga till dig är: Är samhället per definition samma sak
              som staten, och framför allt en socialistisk stat? Eller ryms
              den ideella sektorn, företagen, näringslivet och all den kraft
              som finns också där?
            </seg>
            <seg xml:id="i-88c340928171cb1b-0">
              För mig låter det som att samhälle är lika med socialistisk stat.
            </seg>
          </u>
          <note type="speaker" xml:id="i-317ef838a72e7ac0-0">
            Anf. 307 CHRISTINA ZEDELL (s) replik:
          </note>
          <u who="christina_zedell_f04363" next="cont" xml:id="i-dbf89031360471bf-0">
            <seg xml:id="i-f5acf4cbcb01a63c-0">
              Fru talman! Samhället är för mig alla vi som lever i det. Det
              är medborgare, företag, stat, kommuner och landsting om du så
              vill. Samhället är för alla oss medborgare.
            </seg>
            <seg xml:id="i-9c7c0f26df9315aa-0">
              Det jag sade tidigare var att om vi nu ska ha en demokrati där
              vi har folkvalda politiker är det vårt yttersta ansvar att ta
              ansvar för de medel som finns i samhället och fördela dem på ett
              rättvist sätt.
            </seg>
            <seg xml:id="i-542ee6d36ef17119-0">
              Jag anser att ni nu med er politik fördelar resurserna felaktigt.
            </seg>
          </u>
          <note xml:id="i-9f6f256051be5b86-0">
            Anf. 308 ANDREAS NORLÉN (m) replik:
          </note>
          <u who="christina_zedell_f04363" prev="cont" xml:id="i-18f8802dea96b539-0">
            <seg xml:id="i-190c5e2f472dbf78-0">
              Fru talman! Ideologi är intressant. Det är givetvis en spännande
              diskussion. Men det är bra om man också har någon form av koppling
              till verkligheten. Jag undrar vilken planet som Christina Zedell
              befinner sig på.
            </seg>
            <seg xml:id="i-1c09d131c3575d49-0">
              Man kan titta sig omkring i Sverige. Var tar vi betalt för universitetsutbildning?
              Var tar vi betalt för skolorna? Var tar vi betalt för sjukvården?
              Titta runt i de moderatledda och borgerliga kommunerna och landstingen
              och i Sveriges rike var du vill.
            </seg>
            <seg xml:id="i-c2209ce82bdd2230-0">
              Var styr marknadskrafterna över vem som får skolutbildning eller
              vem som får sjukvård? Det är en absurd anklagelse.
            </seg>
            <seg xml:id="i-c1cbed6bba70fa44-0">
              Var är de? Var är marknadskrafterna i grundskolan? Var är marknadskrafterna
              i sjukvården? Det var tvärtom så, som vi hörde i ett tidigare
              inlägg, att under er tid vid makten växte vårdköerna så att människor
              som var rika var tvungna att köpa sig förbi köerna för att alls
              få någon vård, om de inte ville stå och vänta i de ändlösa köerna
              i landstingen. Det var ni som öppnade för plånboksstyrning inom
              välfärden. Kom ned på jorden!
            </seg>
          </u>
          <note type="speaker" xml:id="i-690083c6d1e8634a-0">
            Anf. 309 CHRISTINA ZEDELL (s) replik:
          </note>
          <u who="christina_zedell_f04363" next="cont" xml:id="i-dbf89031360471bf-1">
            <seg xml:id="i-88dc3d4326f73a0e-0">
              Fru talman! Det är intressant att du nämner ideologi. Vad är
              ideologi? Jo, ideologi är någonting man vill. Man har ett mål.
              Man vill komma någonstans.
            </seg>
            <seg xml:id="i-a00d31831644ce0a-0">
              Apropå samhället, som jag nu nämner ännu en gång, handlar det
              om vilket samhälle vi vill ha. Det är det jag önskar att ni någon
              gång skulle kunna tala om för svenska folket. Vad är det för samhälle
              ni vill ha?
            </seg>
            <seg xml:id="i-d92981ec893e2c19-0">
              Sedan gäller det försäkringslösningar. Ni har börjat på den inslagna
              vägen. Ta trafikförsäkringen! Det är en sådan sak där ni har börjat.
              De som blir skadade i trafiken eller sjuka efter en olycka i trafiken
              ska själva betala sin premie till detta och ha en egen försäkring.
              Försäkringsbolagen ska bestämma vad du ska få för sjukvård eller
              rehabilitering. Det är en början på den inslagna vägen.
            </seg>
          </u>
          <note xml:id="i-e2b1b2639abfb217-0">
            Anf. 310 ANDREAS NORLÉN (m) replik:
          </note>
          <u who="christina_zedell_f04363" prev="cont" xml:id="i-18f8802dea96b539-1">
            <seg xml:id="i-8132a03ff8313a30-0">
              Fru talman! Det här med trafikförsäkringen är intressant. Låt
              oss då ta den diskussionen helt kort!
            </seg>
            <seg xml:id="i-910df05ea246f431-0">
              Trafikförsäkringen är obligatorisk. Alla som äger ett fordon
              ska trafikförsäkra. Det är alltså ett solidariskt försäkringssystem
              därför att alla måste vara med. Det finansieras med en avgift
              ja visst men den är lika obligatorisk som skatten är. Man blir
              straffad om man inte betalar den. Därför har jag svårt att se
              att det systemet i sig skulle vara mindre solidariskt än något
              annat system som finansieras direkt via skattepengar.
            </seg>
          </u>
          <note type="speaker" xml:id="i-c2e6615c85771696-0">
            Anf. 311 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-6">
            <seg xml:id="i-ce9c02987a7ecdb3-0">
              Fru talman! Skillnaden när det gäller trafikförsäkringen är först
              och främst att ni har ökat premien för att ni ska kunna betala
              det här systemet. Folk betalar högre premie. Men det som är viktigast
              när det gäller ideologisk skillnad är att försäkringsbolagen nu
              ska göra bedömningen om du har skadat dig så att du ska ha rehabilitering
              eller sjukvård.
            </seg>
            <seg xml:id="i-580881fdbde56b3a-0">
              Vi har ett unikt system i det här landet där alla är försäkrade
              i sjukförsäkringen. Det ska vi vara väldigt rädda om, men ni är
              på en annan väg nu.
            </seg>
          </u>
          <note type="speaker" xml:id="i-3c42fe4a881d5c5b-0">
            Anf. 312 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-a0e4657bfd45eb60-37">
            <seg xml:id="i-4eeeb40b5cd0ad81-0">
              Fru talman! Christina Zedell påstår att klyftorna kommer att
              öka med den borgerliga regeringen. Vad vi kunde konstatera under
              de tolv senaste åren var att de rikare blev mer rika och de fattigare
              blev mer fattiga. Det fanns en grupp som blev mindre fattig. Det
              var ensamstående män med barn. Jag tycker att man bör ha med sig
              historiebeskrivningen.
            </seg>
            <seg xml:id="i-49279d29862a032f-0">
              Sedan nämner Christina Zedell tanken om ett annat samhälle. Ja,
              då kan man vara lite historisk. Tidigare var kvinnan beroende
              av mannen. I dag har hon faktiskt kommit att bli beroende av staten.
              Är det ett bra samhälle som Christina Zedell företräder?
            </seg>
            <seg xml:id="i-95483b5d80532de5-0">
              Vi kan titta på hur människors situation såg ut under den tid
              som det var socialdemokratisk regering. Det finns knappt någon
              normal familj som har en månadslön sparad på banken. Den förutsättningen
              har inte funnits. Snarare har svartarbete och utnyttjande av system
              kommit att utökas extra för att man över huvud taget ska kunna
              få någonting extra. Är det ett bra samhälle och en bra utveckling?
            </seg>
          </u>
          <note type="speaker" xml:id="i-62415624b6d56707-0">
            Anf. 313 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-7">
            <seg xml:id="i-13ce9ce49b63ad0c-0">
              Fru talman! Det var intressant att du nämnde kvinnor och också
              hänvisade kanske framför allt till lågavlönade kvinnor. Jag förstår
              inte hur ni resonerar. Ni slår stenhårt på just en kvinnogrupp,
              till exempel de deltidsarbetslösa.
            </seg>
            <seg xml:id="i-3382f09fae61e357-0">
              Jag antar att du syftar på att man nu får mer kvar efter skatten,
              den här tusenlappen som ni så gärna pratar om.
            </seg>
            <seg xml:id="i-5d0b2c6b2aec88bb-0">
              Ni försämrar villkoren för kvinnor på arbetsmarknaden som jobbar
              till exempel inom vård och omsorg och som inte får en heltid,
              som är beroende av någonting annat för att de inte får jobba heltid
              eller får jobba på timme och så vidare. Hur stärker ni de lågavlönade
              kvinnorna i samhället med er politik? Det är jättebra om du bryr
              dig om de kvinnorna. Men jag undrar hur, på vilket sätt.
            </seg>
          </u>
          <note type="speaker" xml:id="i-52d6e85ab6282782-0">
            Anf. 314 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-a0e4657bfd45eb60-38">
            <seg xml:id="i-c25d7ea114ee777e-0">
              Fru talman! Det är bra att Christina Zedell ställer sig frågan
              nu när det gäller deltidsarbetslösheten. Jag vet inte hur hon
              själv och hennes parti resonerade när de själva genomförde de
              förändringarna vid två tidigare tillfällen de höll nästan på att
              göra det förra mandatperioden också.
            </seg>
            <seg xml:id="i-c2b13f3786b3df3e-0">
              Problemet just för de här kvinnorna är att de faktiskt har lurats
              att nästan stanna kvar som i en fälla när många arbetsgivare vet
              att kvinnorna kan stämpla upp till heltid och de inte har givit
              dem en heltidstjänst i stället.
            </seg>
            <seg xml:id="i-60a4a7510f181ecf-0">
              Problemet är att människor inte har kunnat arbeta, inte har fått
              pengar kvar och inte har kunnat skapa sig den frihet som Christina
              Zedell säger att man faktiskt behöver.
            </seg>
          </u>
          <note type="speaker" xml:id="i-55b71b1361d3acdc-0">
            Anf. 315 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-8">
            <seg xml:id="i-87d3b19a2fd3fc5d-0">
              Fru talman! Så länge jag har varit med har jag aldrig sett att
              arbetsgivaren tar det sociala ansvaret. Att man nu på något sätt
              skulle erbjuda de här kvinnorna heltid för att samhället inte
              går in tror jag inte alls på.
            </seg>
            <seg xml:id="i-5da0623a05967bf4-0">
              Det är återigen en skillnad mellan våra synsätt. Vi måste också
              hjälpa till på det här sättet.
            </seg>
            <seg xml:id="i-b7c2152e4aa42e38-0">
              Vi har föreslagit en lag när det gäller deltidsarbetslösheten,
              att det ska vara heltid som ska vara norm. Det tror jag är det
              enda sättet när det gäller det.
            </seg>
          </u>
          <note type="speaker" xml:id="i-38385d3bc6e0e8be-0">
            Anf. 316 LARS HJÄLMERED (m) replik:
          </note>
          <u who="lars_hjalmered_274051" xml:id="i-62660dae5bf9566e-0">
            <seg xml:id="i-6a464a54044be4d0-0">
              Fru talman! Jag tänkte lyfta fram skolfrågan.
            </seg>
            <seg xml:id="i-676fb91b4c4d609a-0">
              En inte minst viktig utgångspunkt som Moderaterna och Allians
              för Sverige har när det handlar rätt mycket om jämlikhet är att
              man ska ge alla personer goda förutsättningar, utifrån deras förutsättningar,
              att komma någon vart, att bli någonting.
            </seg>
            <seg xml:id="i-5dbca2cc9cdac936-0">
              Historiskt har Sverige varit duktigt på det. Det är kanske den
              bästa språngbrädan för social rörlighet. Men vi har under en lång
              tid nu kunnat se att resultaten i svensk skola har sjunkit. Många
              personer halkar efter, får inte med sig de kunskaper och färdigheter
              som de behöver för att klara framtida studier och arbeten. Detta
              är också ett område där sossarna fick ordentligt underkänt i förra
              valet.
            </seg>
            <seg xml:id="i-dd9590c9d9faf34a-0">
              Nu tar Allians för Sverige byggsten för byggsten för att förändra
              detta. Det handlar om en läsa-skriva-räkna-satsning, en akademisk
              fortbildning för yrkesverksamma lärare, betyg tidigare och i fler
              steg och en mängd andra steg för att sätta kunskapsfokus i skolan
              och för att barn och ungdomar ska få med sig de här nödvändiga
              och ordentliga kunskaperna.
            </seg>
            <seg xml:id="i-c694105def909c71-0">
              Jag skulle vilja fråga: Har ni någon självinsikt när det gäller
              detta och känner att ni har gjort något fel under de senaste åren?
              Känner ni att ni vill ändra någonting i skolpolitiken för att
              bättre möta framtiden?
            </seg>
          </u>
          <note type="speaker" xml:id="i-698d55842553456e-0">
            Anf. 317 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-9">
            <seg xml:id="i-b62793d24d4d85e4-0">
              Fru talman! I tidigare debatter har vi just pratat om skolpolitiken.
            </seg>
            <seg xml:id="i-1f668ffbc22336d3-0">
              Vi socialdemokrater jobbar nu väldigt mycket med bland annat
              skolpolitiken och med olika politikområden. När det gäller skolan
              jobbar vi brett med ett rådslag där vi tar in synpunkter från
              alla i samhället, inte enbart från partimedlemmar.
            </seg>
            <seg xml:id="i-9bd6c0f1f92ab5c3-0">
              Det är riktigt att utbildningspolitiken är en jätteviktig fråga.
              När rådslaget är färdigt kommer vi också att presentera en inriktning
              på vår skolpolitik. Men det är absolut en jätteviktig och väsentlig
              fråga. Det håller jag med dig om.
            </seg>
          </u>
          <note type="speaker" xml:id="i-5a0563d0c0d14169-0">
            Anf. 318 LARS HJÄLMERED (m) replik:
          </note>
          <u who="lars_hjalmered_274051" xml:id="i-62660dae5bf9566e-1">
            <seg xml:id="i-d206085c3aa035a6-0">
              Fru talman! Vi får ju ha respekt för att vi kan ha lite olika
              utgångspunkter och åsikter i detta. Jag tycker bara att det manar
              till eftertanke för Socialdemokraterna när man fick så tydligt
              underkänt som man fick på den här delen av politiken. Det gäller
              att tänka nytt.
            </seg>
            <seg xml:id="i-3796afeca7c3df28-0">
              Då kan jag rekommendera Allians för Sveriges program som vi har
              haft på detta område där vi har 143 punkter. Det handlar om att
              förändra och utveckla skol- och utbildningssystemet för att sätta
              kunskaperna i fokus, inte minst under de första åren för att lägga
              grunden, så att man klarar grundskolan och är bra rustad inför
              fortsatta studier och arbeten.
            </seg>
          </u>
          <note type="speaker" xml:id="i-7ce08983bfb70e34-0">
            Anf. 319 CHRISTINA ZEDELL (s) replik:
          </note>
          <u who="christina_zedell_f04363" xml:id="i-17ca0fdde3e3ef74-10">
            <seg xml:id="i-4635aa700ba6f210-0">
              Fru talman! Självklart är vi öppna och tittar på många olika
              tankar och förslag när det gäller skolpolitiken. Och vi kommer,
              som sagt, att närmare återkomma till den när vi är klara med vårt
              rådslag, helt enkelt.
            </seg>
            <seg xml:id="i-fa16c99554a5cc43-0">
              Regler och förutsättningar för att driva mindre fartyg så som
              skol- och utbildningsfartyg
            </seg>
          </u>
          <note type="speaker" xml:id="i-c61b23252d8f4f55-0">
            Anf. 320 LARS HJÄLMERED (m):
          </note>
          <u who="lars_hjalmered_274051" xml:id="i-62660dae5bf9566e-2">
            <seg xml:id="i-33c73e6465cda518-0">
              Fru talman! Den allmänpolitiska debatten har snart pågått i tre
              dagar. Jag ska medge att det är lite otacksamt att få en slot
              -tid på slutet av fredag eftermiddag för att ta upp denna fråga
              som kanske inte kan uppfattas som en kioskvältare utan som en
              ganska nischad fråga.
            </seg>
            <seg xml:id="i-f785cadc10f1e62a-0">
              Fru talman! Jag tänkte ägna mitt anförande, några minuter, åt
              regelverken för mindre fartyg som används i skol- och utbildningssammanhang.
              Min poäng, som jag kort ska försöka lyfta fram, är att jag tycker
              att riskdagen ska rösta igenom ett nytt regelverk, ett regelverk
              som ger de företag och föreningar som driver den här typen av
              verksamhet rimliga villkor att verka under.
            </seg>
            <seg xml:id="i-2a30ccb9f05d14fa-0">
              Om jag får använda en sjöterm tycker jag att de regler som vi
              har i dag är ungefär lika väl anpassade för dessa fartyg som det
              är att framföra ett hangarfartyg i en småbåtshamn.
            </seg>
            <seg xml:id="i-8ad378fb55995511-0">
              Frågan om förutsättningarna för att driva den här typen av skol-
              och utbildningsfartyg det kan vara vanliga fritidsbåtar, stora
              segelskutor och liknande är en i sammanhanget liten fråga. Men
              den är samtidigt principiell. Och framför allt för alla dem som
              det berör är detta någonting där politiken verkligen ställer till
              det. Man har en god tanke men landar fel.
            </seg>
            <seg xml:id="i-e809fd543eeedafd-0">
              Politik handlar ju om att försöka fånga samhällsproblem och formulera
              lösningar utifrån våra ideologiska utgångspunkter.
            </seg>
            <seg xml:id="i-68422b1dcaefb310-0">
              Låt mig därför, fru talman, beröra några av de problem som de
              här aktörerna möter i sin verksamhet! Låt mig också lyfta fram
              en tänkbar lösning!
            </seg>
            <seg xml:id="i-159afa45670434f3-0">
              Sjöfarten och båtlivet är viktiga näringar i Sverige. Vi har
              en stor handelsflotta. Vi har omfattande hamnverksamheter och
              ett fritidsliv till sjöss som är både spritt och uppskattat.
            </seg>
            <seg xml:id="i-856f25003f1b5a3f-0">
              Varje år får flera tusen unga personer möjligheten att genom
              skolfartygens försorg lära sig sjövett och sjösäkerhet i en miljö
              präglad av social samvaro. Genom de upplevelserna skapas för många
              ett livslångt intresse för hav och sjöfart. Det är inte ovanligt
              att en hel del av de unga personerna senare söker sig till sjöbefälsutbildningar.
              Men oavsett om de väljer den yrkesbanan eller om de har ett vanligt
              anständigt arbete och fortsätter som fritidsbåtförare tror jag
              att de tar med sig viktiga kunskaper just till gagn för sjövett
              och sjösäkerhet. Skolfartygen har således en stor roll i förmedlingen
              av kunskap och erfarenheter till en ny generation sjöintresserade
              personer.
            </seg>
            <seg xml:id="i-b248390d52975b40-0">
              I Sverige kan fartyg och båtar klassas som handelsfartyg, passagerarfartyg,
              fiskefartyg eller fritidsbåt. De reglerna som grundar sig i internationella
              överenskommelser och utformas av sjöfartsverk och sjöfartsinspektion
              är delvis anpassade utifrån respektive typs förutsättningar. Det
              är inte så hårda regler om vi framför en fritidsbåt men väsentligt
              hårdare regler om man framför ett handelsfartyg, till exempel
              en stor oljetanker, vilket i högsta grad är rimligt. Det är lika
              rimligt att verka för en hög sjösäkerhet och ett stort sjövett
              hos personer som är ute till sjöss.
            </seg>
            <seg xml:id="i-7ffd17377bc3bc06-0">
              De här reglerna är, som jag inledde med att säga, inte praktiska
              i alla delar, inte heller rimliga i alla delar. Det har, ska jag
              säga, skett en del förbättringar. För några år sedan ändrade man
              för skolfartygen, de många segelskutorna, gamla träfartyg som
              seglar längs ost- och västkusten. Det handlar om deras regler
              när det gäller vem det är som får bemanna, det vill säga framföra
              och köra båtarna.
            </seg>
            <seg xml:id="i-9c7cbbdb47b7c8dc-0">
              Men kvar är att man har ganska hårda krav på radiobehörighet.
              Jag ska inte fastna i detaljerna men vill lyfta fram den risk
              som finns, det vill säga en politisk välvillighet som handlar
              om att just värna sjösäkerhet och sjövett men som riskerar att
              landa i att man förstör för den här typen av verksamhet.
            </seg>
            <seg xml:id="i-0af00de1749ebf0c-0">
              I flera andra delar av landet, däribland i Göteborg, använder
              man ofta fritidsbåtar, vanliga båtar för utbildningsändamål. När
              man gör det är det inte fritidsbåtarnas regler utan handelsfartygens
              regler som gäller, och de är väsentligt hårdare. De reglerna innebär
              till exempel hur konstigt det än kan låta att man inte har krav
              på sig att bära flytväst ombord.
            </seg>
            <seg xml:id="i-eeca52078f7546d4-0">
              Man ska också ha mantåg runt båten, en form av staket. Visserligen
              är en hel del fritidsbåtar närmast att betrakta som flytande sommarstugor,
              men jag tycker att det är ganska korkat och knäppt att man ska
              ha höga staket runt båten. Det finns också krav på att oavsett
              vilken båt det är måste man ha räddningsflotte.
            </seg>
            <seg xml:id="i-11feec28c647ca39-0">
              Jag tycker man kan ställa detta, fru talman, i perspektiv och
              jämföra. Om du och jag eller några andra skulle åka ut med samma
              fritidsbåt och den inte används för ett kommersiellt ändamål gäller
              inga av de här reglerna över huvud taget. Vi kan sticka ut som
              rena snedseglare.
            </seg>
            <seg xml:id="i-8aac65dd2517355c-0">
              Jag vill också lyfta fram och säga att Sjöfartsinspektionen som
              har till uppgift att granska att den här typen av regler efterlevs
              inte fullt ut kan fullfölja sitt ansvar, dels därför att de med
              rätta är fokuserade på handelsfartyg och andra, dels för att de
              är medvetna om att om de skulle åka och granska den här typen
              av fartyg skulle de tvingas att underkänna det hela. I realiteten
              innebär det att man ser mellan fingrarna. Jag tycker inte att
              det är en speciellt bra ordning.
            </seg>
            <seg xml:id="i-d50a74ee22b9edad-0">
              Den slutsats jag gör är att vi måste hitta en rimlig ordning,
              mejsla ut några typer av nya regler. Det har man gjort till exempel
              i England med ett regelverk man kallar för small commercial vessels
              som innebär att man för privatyachter, segelskutor och en del
              annat tar fram ett särskilt regelverk som är hårdare än för fritidsbåtarna
              men lättare än för handelsfartygen och som på ett mycket bättre
              sätt fungerar för den typen av verksamhet.
            </seg>
            <seg xml:id="i-418682158fa42af7-0">
              Jag hoppas att man på ett motsvarande sätt genom beslut i Sveriges
              riksdag kan lösa den här typen av problem för de föreningar och
              fartyg som driver den här typen av verksamhet. Då löser vi ett
              litet men principiellt och för dem reellt och jättestort problem.
            </seg>
            <seg xml:id="i-18e4ff4cede1c9ae-0">
              EU-lagstiftningen
            </seg>
          </u>
          <note type="speaker" xml:id="i-a97aeb584e5486b2-0">
            Anf. 321 MAX ANDERSSON (mp):
          </note>
          <u who="max_andersson_531f93" xml:id="i-1c671e751b9ec8ff-0">
            <seg xml:id="i-774038265af6c128-0">
              Fru talman! Mitt anförande handlar om den nya EU-grundlagen.
              Det har tydligen blivit något litet fel någonstans på vägen när
              det gäller rubriken.
            </seg>
            <seg xml:id="i-07e917094d44cfc6-0">
              Sent i natt när de flesta av det svenska folket sov spikades
              de sista formuleringarna i den nya EU-grundlagen. Reinfeldt skålade
              med champagne. Men vad var det egentligen han skålade för? Han
              skålade för något som måste vara det mest pinsamma beslutet i
              EU:s historia. Han skålade för att man skulle anta ett fördrag
              som till sitt innehåll är näst intill identiskt med det fördrag
              som föll i folkomröstningarna i Frankrike och Nederländerna för
              två år sedan.
            </seg>
            <seg xml:id="i-cc0feb41e2b7e922-0">
              Man har strukit några symboler. Man har plockat ned flaggan från
              fördragstexten, man har bytt namn på utrikesministern och man
              har paketerat om den EU-konstitution som föll för att folken inte
              ville ha den.
            </seg>
            <seg xml:id="i-4844f983c47d8761-0">
              Varför är då det här så pinsamt? Det är pinsamt för att skälet
              till att man höll folkomröstningar var att det var ett så stort
              beslut att man tyckte att det var nödvändigt att fråga folket.
              Vad gör man då när folken säger nej? Man håller för öronen, man
              väntar i två år och kommer tillbaka med samma förslag. Det är
              ett förakt för folkviljan, och det är ytterst pinsamt för EU att
              de inte förmår att lyssna på medborgarna.
            </seg>
            <seg xml:id="i-7e568d6bab7e1f42-0">
              Det är inte bara jag som tycker så här. Luxemburgs premiärminister
              Jean-Claude Junker kommenterade det toppmöte i midsomras som drog
              upp de stora linjerna inför det här beslutet. Han kommenterade
              diskussionerna så här: Huvudbekymret för somliga av mina kolleger
              runt bordet var att komma överens om ett fördrag som kunde antas
              utan folkomröstning. Jag är förvånad över att man är så rädd för
              sin egen befolkning.
            </seg>
            <seg xml:id="i-1794f68f96beade9-0">
              De europeiska folken vill ha ett samarbete mellan kontinentens
              länder. Den politiska eliten vill bygga en europeisk stat. När
              folken säger nej till ett förslag som tar ett stort steg i riktning
              mot att omvandla EU från statsbildning till europeisk superstat
              kommer man tillbaka med samma förslag en gång till.
            </seg>
            <seg xml:id="i-9d8b335bb55d1dc4-0">
              Jag kan bara upprepa det en gång till: Det är ynkligt, och jag
              tror att det här är en dag som EU kommer att ångra många gånger.
              För man har visat att man inte förmår att lyssna på folken.
            </seg>
            <seg xml:id="i-dedde2a61bf7baab-0">
              Låt oss gå in väldigt kort på några detaljer om vad det här fördraget
              innehåller. Det innehåller först och främst en stor överföring
              av makt från medlemsstaterna, från de nationella parlamenten som
              medborgarna har möjlighet att påverka, en praktisk möjlighet att
              påverka, till ett EU-system där makten är väldigt långt bort från
              medborgarna.
            </seg>
            <seg xml:id="i-72f4ffc3d7bfbba4-0">
              Den brittiska tankesmedjan Open Europe har räknat antalet områden
              där makten överförs till Bryssel och kommit fram till att det
              är 62 stycken. Det är en stor överföring av makt, en väldigt stor
              överföring av makt för att godkännas av en regering som har lovat
              upprepade gånger att försöka göra EU smalare men vassare. Man
              gör inte EU smalare genom att flytta makten på 62 områden.
            </seg>
            <seg xml:id="i-cbb42203b9b7dbdc-0">
              En annan sak som händer är att man överför makten inom EU till
              de stora medlemsstaterna på de små staternas bekostnad. Sveriges
              möjlighet att stoppa beslut som vi inte vill ha fattade i Bryssel
              halveras med det nya fördraget. Statsminister Reinfeldt har visserligen
              sagt att det inte spelar någon roll att vår makt halveras. Jag
              tror nog att det gör det ändå.
            </seg>
            <seg xml:id="i-dd8998d890b7f9fe-0">
              Ett annat beslut som ingår i det här fördraget är att medlemsstaterna
              ska försvara varandra. Det finns visserligen ett litet fikonlöv
              för den militära alliansfriheten, men det är väldigt litet och
              det ändrar inte det faktum att EU omvandlas till en militär allians.
            </seg>
            <seg xml:id="i-4d611842ffd64ded-0">
              Det nya fördraget innehåller också en skrivning om att medlemsstaterna
              måste stärka sin militära kapacitet, i klartext att man förbjuder
              nedrustning. Såvitt jag är rätt underrättad hade man inte ens
              i det kommunistiska Albanien något så korkat inskrivet i landets
              grundlag. Frågan om upprustning och nedrustning hör inte hemma
              på grundlagsnivå. Men det har regeringen gått med på. De har inte
              på någon enda punkt försökt förbättra fördraget. Jag tror att
              det kommer att slå tillbaka för dem.
            </seg>
            <seg xml:id="i-c1fdd9b16b9276d1-0">
              Miljöpartiet kräver en folkomröstning. Det här fördraget innebär
              en stor förändring, och folket har rätt att bestämma även i Sverige.
            </seg>
          </u>
          <note type="speaker" xml:id="i-25d2f2e6442d3944-0">
            Anf. 322 LARS HJÄLMERED (m) replik:
          </note>
          <u who="lars_hjalmered_274051" xml:id="i-62660dae5bf9566e-3">
            <seg xml:id="i-910c12f1e503d48d-0">
              Fru talman! Jag förundras lite grann över Max Anderssons fokus
              på det politiska spelet. Det kan vara väldigt intressant för oss
              som är inne i politiken, men själv försöker jag snarare se till
              principfrågan med det europeiska samarbetet och de möjligheter
              som öppnas när nya länder i öst kommer in.
            </seg>
            <seg xml:id="i-c54ae829fbed9f91-0">
              Det finns mycket att se historiskt sett, men vi har också utmaningar
              framåt. Själv jobbar jag mycket med forskningsfrågor i riksdagen
              och ser att där finns goda möjligheter att samverka i Europa.
              Fredsbevarande styrkor agerar med gemensam röst i Europa.
            </seg>
            <seg xml:id="i-57deb31c1f2d0919-0">
              Jag ska erkänna att EU inte gör rätt i alla lägen när det gäller
              miljöpolitiken, men när det gäller de stora miljö- och klimatutmaningarna
              ser jag EU som en av de bästa miljöorganisationerna som finns.
              Där kan vi ta fram gemensam lagstiftning och göra gemensamma satsningar
              på forskning och utveckling. Ni vill ju lämna EU, så jag undrar
              vad ni har för idéer för ett internationellt ansvar på miljöområdet.
            </seg>
          </u>
          <note type="speaker" xml:id="i-cf703313e711b96a-0">
            Anf. 323 MAX ANDERSSON (mp) replik:
          </note>
          <u who="max_andersson_531f93" xml:id="i-1c671e751b9ec8ff-1">
            <seg xml:id="i-94bd7ea057bf91c1-0">
              Fru talman! Jag förstår att Lars Hjälmered inte vill fokusera
              på det politiska spelet i just den här situationen. Det är ingen
              vacker syn med 27 regeringschefer som blundar och håller för öronen
              och kommer tillbaka med samma förslag en gång till. Det är faktiskt
              ynkligt, och jag förstår att Lars Hjälmered inte vill fokusera
              på den biten. Om jag hade Lars Hjälmereds åsikter skulle jag också
              försöka undvika att debattera i den frågan.
            </seg>
            <seg xml:id="i-1f8d81c09e7d708e-0">
              Vad det gäller miljö- och klimatfrågan måste det understrykas
              att det nya fördraget inte innehåller någonting som förbättrar
              möjligheterna att ta itu med klimatproblemen. Det finns en liten,
              liten skrivning om att det är viktigt med klimat, men det förbättrar
              inte förmågan på något sätt. Det borde man ha försökt kämpa för.
            </seg>
            <seg xml:id="i-04e97bd62d1ffad8-0">
              Återigen: Regeringen har inte på något sätt försökt förbättra
              fördraget.
            </seg>
          </u>
          <note type="speaker" xml:id="i-6a0cb088aee48d1a-0">
            Anf. 324 LARS HJÄLMERED (m) replik:
          </note>
          <u who="lars_hjalmered_274051" xml:id="i-62660dae5bf9566e-4">
            <seg xml:id="i-f3c3367557785739-0">
              Fru talman! För mig handlar detta om att skapa ett effektivare
              och mer välfungerande samarbete i Europa. Faktum kvarstår dock
              när det gäller miljöfrågan: Vi tycker att EU, med för- och nackdelar,
              är en fantastiskt bra konstruktion för att exempelvis ta sig an
              miljö- och klimatutmaningarna. Vi tycker att det är bra med en
              arena där en hel kontinent kan agera tillsammans med lagstiftning,
              forskning och utveckling och andra områden.
            </seg>
            <seg xml:id="i-38ab5841d516c095-0">
              Ni vill inte ha EU-samarbetet, och det är därför jag ställer
              frågan: Vad är ert alternativ för att kunna komma överens internationellt?
            </seg>
          </u>
          <note type="speaker" xml:id="i-da694a5f3b50e449-0">
            Anf. 325 MAX ANDERSSON (mp) replik:
          </note>
          <u who="max_andersson_531f93" xml:id="i-1c671e751b9ec8ff-2">
            <seg xml:id="i-48d07b2ef92aaa1c-0">
              Fru talman! Vi kan konstatera att EU är en ganska dålig konstruktion
              för att lösa miljöproblemen. På många områden förbjuder den och
              hindrar medlemsstaterna att gå före och göra något konstruktivt
              för att lösa miljöproblemen. EU är ibland en hjälp men också mycket
              ofta ett hinder, och det måste man komma ihåg.
            </seg>
            <seg xml:id="i-9da94b51671859af-0">
              Detta handlar om att vi ska anta en konstitution, en grundlag,
              som gör EU ännu sämre. Det är det jag helst vill debattera nu,
              även om jag också älskar att debattera frågan om utträde.
            </seg>
          </u>
          <note type="speaker" xml:id="i-faed09aabd24affd-0">
            Anf. 326 KARL SIGFRID (m) replik:
          </note>
          <u who="karl_sigfrid_dfd9b0" xml:id="i-4da270b33e439af6-0">
            <seg xml:id="i-8a7ce2cafd0bf35d-0">
              Fru talman! Jag tycker att det finns flera skäl att vara nöjd
              med att EU faktiskt kan ägna sig åt annat än institutionella reformer.
              Det kan man nu. Dels har vi miljöutmaningen som min kollega nämnde,
              dels har vi ett antal politiska problem. Lissabonagendan har till
              exempel totalhavererat när det gäller målsättningen att bli världens
              mest konkurrenskraftiga region. Vi har en sammanhållningspolitik
              som belönar länder som har dåligt fungerande ekonomier. Vi har
              en jordbrukspolitik som kostar skattebetalarna massor av pengar
              samtidigt som den stänger ute fattiga delar av världen.
            </seg>
            <seg xml:id="i-3958f18d87c25edf-0">
              Jag undrar om Miljöpartiets linje fortfarande är att man ska
              prioritera ett utträde ur EU, snarare än att vara en konstruktiv
              samarbetspartner som tillsammans med oss faktiskt kan ta itu med
              problemen.
            </seg>
          </u>
          <note type="speaker" xml:id="i-0f9eb3479f5bf81e-0">
            Anf. 327 MAX ANDERSSON (mp) replik:
          </note>
          <u who="max_andersson_531f93" xml:id="i-1c671e751b9ec8ff-3">
            <seg xml:id="i-1f42131bcccc103c-0">
              Fru talman! Jag tror att det är hög tid att Miljöpartiet och
              Vänsterpartiet börjar prioritera arbetet för ett utträde ur EU.
              Det är hög tid att vi börjar prioritera bättre alternativ än att
              vara med i en union som hindrar oss från att göra bra saker på
              väldigt många områden och som låser fast politiken i riktigt,
              riktigt dåliga politiska beslut. Karl Sigfrid nämnde några av
              dem nyss.
            </seg>
            <seg xml:id="i-4e69e6557c35ed54-0">
              Det handlar inte bara om vad man ska prioritera och vad man ska
              prata mest om. Man måste prata om de alternativ som finns och
              som fungerar, exempelvis att det fungerar bra i Schweiz och i
              Norge. Vi måste också jobba seriöst med att försöka påverka EU.
            </seg>
            <seg xml:id="i-b94f4127fd9507e4-0">
              Problemet med regeringens politik är att de jobbar seriöst med
              att imitera en tyst nickedocka. Det tycker jag är väldigt tråkigt.
            </seg>
          </u>
          <note type="speaker" xml:id="i-2225fa49c4afce94-0">
            Anf. 328 KARL SIGFRID (m) replik:
          </note>
          <u who="karl_sigfrid_dfd9b0" xml:id="i-4da270b33e439af6-1">
            <seg xml:id="i-98207b888e0d6b1a-0">
              Fru talman! Det är intressant att notera att Max Andersson stänger
              dörren för samarbete med Socialdemokraterna nästa mandatperiod.
              Jag försöker föra en diskussion om hur vi konstruktivt kan gå
              vidare efter fördragsprocessen för att lösa de problem som finns
              i EU. Utöver kraven på utträde är det väldigt tunt i Miljöpartiets
              politik. Om ni ändrar er är ni hemskt välkomna att ansluta er
              till oss som faktiskt har en agenda.
            </seg>
          </u>
          <note type="speaker" xml:id="i-1a11bd4d3fe81c55-0">
            Anf. 329 MAX ANDERSSON (mp) replik:
          </note>
          <u who="max_andersson_531f93" xml:id="i-1c671e751b9ec8ff-4">
            <seg xml:id="i-f4f3f59a3914dc89-0">
              Fru talman! Jag måste säga att jag inte uppfattade att jag stängde
              dörren till Socialdemokraterna i någonting av det jag sade. På
              lång sikt gäller det för oss EU-motståndare att övertyga Socialdemokraterna
              om den rimliga linjen att vi i Sverige ska skriva våra egna lagar,
              att vi ska vara en självständig stat. På ännu längre sikt gäller
              det att övertyga till och med Moderaterna om den saken. Visst
              vore det trevligt om en svensk regering kunde få bestämma saker!
            </seg>
            <seg xml:id="i-bdbc316c25e82be0-0">
              Speciallivsmedel
            </seg>
          </u>
          <note type="speaker" xml:id="i-03f6bd7a8d591fdb-0">
            Anf. 330 CATHARINA BRÅKENHIELM (s):
          </note>
          <u who="catharina_brakenhielm_7670e4" xml:id="i-a535b920a4f7076b-4">
            <seg xml:id="i-01786cd253dfb7e7-0">
              Fru talman! Frågan jag vill ta upp denna sena fredagseftermiddag
              handlar om speciallivsmedel. De flesta här inne känner väl knappt
              till vad det är och vad det kostar för den enskilde.
            </seg>
            <seg xml:id="i-42148ab1be7f5de7-0">
              När vi blir sjuka i dag och får medicin utskriven på recept ingår
              den medicinkostnaden i högkostnadsskyddet. Där finns ett tak för
              kostnaderna som uppstår under ett år. Det gör att man inte behöver
              betala mer än 150 kronor per månad om man slår ut det.
            </seg>
            <seg xml:id="i-7cb0b6c475279d51-0">
              Men en ganska stor grupp människor täcks inte av högkostnadsskyddet,
              och det är de som behöver speciallivsmedel för att överleva. Det
              handlar om människor som är i behov av näringsersättning av olika
              slag och som inte kan äta vanlig mat eller som behöver alternativa
              livsmedel för att man är intolerant mot något ämne eller kanske
              behöver sondmatning. Det handlar helt enkelt om att maten eller
              näringsersättningen fungerar som medicin. Man skulle inte överleva
              utan den.
            </seg>
            <seg xml:id="i-104adb68f87d032d-0">
              Det system som finns i dag fungerar dåligt och varierar dessutom
              kraftigt mellan landstingen och regionerna. Reglerna är en djungel.
              Det är endast ungdomar under 16 år som har lagstadgad rätt till
              stöd. Med tanke på att behovet oftast är livslångt är det rimligt
              att den nuvarande åldersgränsen för prisnedsatta livsmedel i läkemedelsförmånen
              helt enkelt plockas bort. Det är också otroligt viktigt och självklart
              att ett medicinskt konstaterat behov av speciallivsmedel för både
              barn och vuxna kan jämställas med behov av läkemedel och ges samma
              samhälleliga stöd.
            </seg>
            <seg xml:id="i-d060cb1f7c628538-0">
              Att vara i behov av sondmatning, näringsersättning eller alternativ
              kost är oerhört dyrt. Kostnaderna kan skena i höjden speciellt
              om ungdomen är över 16 år och konsumerar som allra mest samtidigt
              som egen inkomst och försörjning saknas. Jag kan inte alls komma
              fram till hur man har resonerat kring det.
            </seg>
            <seg xml:id="i-a1b11bf68ada69a0-0">
              I dag kan bara specialmediciner kosta många tusenlappar i månaden
              för dessa personer. Ovanpå dessa kostnader får man oftast lägga
              till kostnaderna för de vanliga mediciner som oftast måste tas
              parallellt. För ett antal år sedan kom utredningen Mat som medicin
              . Det var en bra utredning som ganska tydligt pekade på de problem
              som finns kring detta.
            </seg>
            <seg xml:id="i-a7e8cd052ebf7015-0">
              Förra året sade majoriteten i socialutskottet, med Kenneth Johansson
              som ordförande i spetsen, att man hade frågan på bordet på departementet
              och att den troligen skulle komma med i budgeten för 2008. I annat
              fall skulle man minsann agera. Men av det blev det ingenting.
              I stället får många människor ur den här gruppen som behöver sina
              dyra speciallivsmedel ännu mindre pengar att handla dem för. De
              är ju oftast sjukskrivna.
            </seg>
            <seg xml:id="i-693b87c4a7e41cc0-0">
              När man är sjuk och har drabbats tillfälligt eller kroniskt av
              en sjukdom är man kanske inte i stånd att protestera. Det är inte
              dessa personer vi ser på Mynttorget här utanför.
            </seg>
            <seg xml:id="i-9e595a6f4e5c9459-0">
              Utredningen är klar. Partierna är överens var det i alla fall
              innan valet om att det här är en viktig och riktig fråga och att
              ekonomin just nu är på topp i landet. Upp till bevis! Var det
              här så viktigt som man sade i valrörelsen? Min fråga är om det
              här fortfarande är en prioriterad fråga och om det kommer att
              hända något på området.
            </seg>
          </u>
          <note type="speaker" xml:id="i-36dc2f1bb262ddaf-0">
            Anf. 331 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-533c96df228ed777-2">
            <seg xml:id="i-6ddf0c28155e8d3a-0">
              Fru talman! Catharina Bråkenhielm vet mycket väl att beslut togs
              redan under den förra regeringen med tillkännagivande från socialutskottet.
              Den förra regeringen lyckades inte hitta pengarna till speciallivsmedel.
              Vi har upprepat tillkännagivandet från socialutskottet, och utskottet
              är enigt. Jag ser inte problemen. Problemen ligger nog i stället
              i att komma överens inom Finansdepartementet. Det får vi jobba
              vidare på.
            </seg>
          </u>
          <note type="speaker" xml:id="i-8993e587278513d4-0">
            Anf. 332 CATHARINA BRÅKENHIELM (s) replik:
          </note>
          <u who="catharina_brakenhielm_7670e4" xml:id="i-a535b920a4f7076b-5">
            <seg xml:id="i-fbf6303edf761fd1-0">
              Fru talman! Precis som jag sade i mitt anförande har alla partier
              varit överens. Man har ansett att det har varit en dyr reform,
              och man har inte rört i det här. Jag har inte hållit med om det.
              Jag har tyckt att det har varit en viktig och prioriterad fråga,
              därför blev jag glad när alliansen förra året sade att de också
              tyckte att det var en prioriterad fråga och skulle göra något.
              Men jag blev besviken när jag såg att det inte hade hänt något
              pengamässigt i budgeten.
            </seg>
            <seg xml:id="i-2be47fd6d9919b19-0">
              Men är det som Margareta B Kjellin säger, att det kommer att
              hända något snart skulle jag vilja höra vad det är som händer
              och på vilket sätt.
            </seg>
          </u>
          <note type="speaker" xml:id="i-d031919b3fa29c62-0">
            Anf. 333 MARGARETA B KJELLIN (m) replik:
          </note>
          <u who="margareta_kjellin_222b49" xml:id="i-533c96df228ed777-3">
            <seg xml:id="i-880cb7c000a7672c-0">
              Fru talman! Jag kan inte säga mer än vi har sagt med ett tillkännagivande
              från utskottet, som Catharina Bråkenhielm vet att vi har varit
              överens om. Den förra regeringen hade en del år på sig att hitta
              de pengarna. De lyckades inte. Vi får jobba vidare på det. Och
              det får vi väl göra tillsammans. Jag ser inte skiljelinjen i det
              här.
            </seg>
          </u>
          <note type="speaker" xml:id="i-d417f35f98cd5a97-0">
            Anf. 334 CATHARINA BRÅKENHIELM (s) replik:
          </note>
          <u who="catharina_brakenhielm_7670e4" xml:id="i-a535b920a4f7076b-6">
            <seg xml:id="i-a53cc4fa5a744e94-0">
              Fru talman! Skiljelinjen är kanske att när vi hade regeringsmakten
              hade vi inte de pengarna. Nu finns pengarna. Man sänker skatterna
              för dem. Jag hade föredragit att ta delar av kanske förmögenhetsskattepengarna
              för att lägga på detta. Men är det så att man ändå prioriterar,
              för pengarna till detta finns, det är jag helt övertygad om, ser
              jag fram emot att det kommer en lösning. Men det är ganska bråttom.
            </seg>
            <seg xml:id="i-e5b588a670aa3c89-0">
              Narkotikapolitik
            </seg>
          </u>
          <note type="speaker" xml:id="i-fbb7634dbc40c956-0">
            Anf. 335 MARGARETA B KJELLIN (m):
          </note>
          <u who="margareta_kjellin_222b49" next="cont" xml:id="i-1ce1df9b1d87683d-0">
            <seg xml:id="i-9a83b3bdbe8330b6-0">
              Fru talman! Jag är sista talare i den allmänpolitiska debatten,
              och det är ganska så tomt i kammaren. Nu ska jag diskutera någonting
              som handlar om narkotikapolitik och inte om pengar som finns eller
              inte finns. Jag är bara tacksam för att fler människor är i jobb.
            </seg>
            <seg xml:id="i-5c73fc294b726ac1-0">
              Det jag är djupt oroad över är vad som händer inom narkotikapolitiken.
              När det gäller alkohol- och tobakspolitik, två droger som är legala,
              gör vi allt för att minska användningen. Det blir dyrare, det
              blir mer otillgängligt och det är massor av allmän upplysning
              om risker med att röka eller konsumera alkohol.
            </seg>
            <seg xml:id="i-9e8d314b6996a80d-0">
              När det gäller narkotikapolitiken gör vi det enklare, åtminstone
              för dem som redan är missbrukare. Vi hjälper till och med till
              med spridning av nya narkotiska preparat. Vi har i Sveriges riksdag
              ett beslut om nolltolerans mot narkotika. Ändå kan jag påstå att
              vi inte gör som vi säger.
            </seg>
            <seg xml:id="i-44dc55fa51e8cb03-0">
              Av de senaste forskningsrönen rörande sprututbytesprogrammet
              för narkomaner framgår det att programmet inte fungerar på ett
              tillfredsställande sätt. Syftet med programmet är att minska smittspridning
              av hiv och hepatit. Det visar sig att man fortsätter att dela
              sprutor med andra, och därmed upphör inte risken för smittspridning.
              I stället är det så att samhället tillhandahåller verktyg för
              en illegal verksamhet, det vill säga underlättar för fortsatt
              narkotikamissbruk.
            </seg>
            <seg xml:id="i-24964381410584d8-0">
              Narkotikaliberalerna vill inte se det här problemet som är så
              tydligt för många andra. Det enda sättet att minska spridning
              av den här typen av sjukdomar är att behandla narkomanin.
            </seg>
            <seg xml:id="i-cee5e9c36aa69b59-0">
              På samma sätt hävdar samma grupp företrädare att behandling med
              preparaten Metadon och Subutex ska återföra narkomaner till ett
              så kallat friskt liv där de kan fungera i samhället utan jakt
              på narkotika. Det som är mest skrämmande är att Socialstyrelsen
              rekommenderar det här. Jag anser att man är fullständigt blind
              och att man har fallit till föga för narkotikaliberalerna.
            </seg>
            <seg xml:id="i-0d297f2a62c4e3df-0">
              Vad grundar jag det påståendet på?
            </seg>
            <seg xml:id="i-f0fd28ab7b0abeed-0">
              Det är en ökad förskrivning av Metadon och Subutex. Förskrivningen
              har ökat med 80 000 doser mellan åren 2000 och 2005, förmodligen
              med ännu mer 2006 och 2007, eftersom det används av allt fler.
              Många säger att det är bra att det finns en behandling. Andra
              säger att vi inte har något annat val. Då har man gett upp.
            </seg>
            <seg xml:id="i-46c22e0ed82a91d0-0">
              Men varför är jag då så orolig för den ökade konsumtionen av
              Subutex och Metadon? De är ju läkemedel. Helt enkelt därför att
              det är på det viset att läkemedel inte är attraktiva på svarta
              narkotikamarknaden. Men det är Subutex och Metadon. Det är ett
              av de bästa mätinstrument vi har. Men det finns fler.
            </seg>
            <seg xml:id="i-a374ae0cced40fa3-0">
              Subutex är enligt pålitliga källor i dag en lika stor vara som
              heroin på den svarta marknaden, kanske till och med större.
            </seg>
            <seg xml:id="i-e06db9adb3ec3bb8-0">
              Många människor som är inskrivna på Subutex- och Metadonprogram
              kör alldeles för fina bilar. De lever alldeles för lyxigt i förhållande
              till sin livssituation, det vill säga det är tecken på illegal
              försäljning. Det här är enligt källor som jag pratat med inom
              polismyndigheter och kriminalvård.
            </seg>
            <seg xml:id="i-23894371d3746910-0">
              Det finns också många dödsfall och vårddagar i intensivvård på
              grund av överdoser av Subutex och även av Metadon.
            </seg>
            <seg xml:id="i-9f70b2aee9748d2b-0">
              Det finns ungdomar och det här är riktigt skrämmande som är Subutexberoende,
              och den enda drog de har prövat är Subutex.
            </seg>
            <seg xml:id="i-effa0175084ed95d-0">
              Enligt narkomaner som har varit beroende av Subutex tar det sex
              månader att bli abstinensfri från Subutex men en vecka för att
              bli abstinensfri från heroin. Och det kallar man ett läkemedel.
              Det är ett läkemedel som Socialstyrelsen rekommenderar och som
              kriminalvården introducerar. Det är helt tydligt ett eftertraktat
              preparat för narkomaner.
            </seg>
            <seg xml:id="i-1c71e5f5b470461a-0">
              Vi har sett den här situationen när det gäller amfetamin, alla
              bensodiazepiner och olika typer av analgetika som till exempel
              tradolan. Det gäller att ta lärdom av tidigare erfarenheter och
              stoppa användningen av Subutex och Metadon. Det är dags att inse
              att de här preparaten inte är läkemedel. De är narkotika.
            </seg>
            <seg xml:id="i-9782d385b6119152-0">
              Det är också dags att göra halt med vidareutveckling av sprututbytesprogrammet.
              Det är dags att ta itu med den narkotikaliberalisering som vi
              upplever i dag. Det är dags att leva upp till riksdagens beslut
              om nolltolerans mot narkotika innan vi förlorar ytterligare ungdomar
              in i ett narkotikamissbruk.
            </seg>
          </u>
          <note xml:id="i-52a52bd5b2b74acc-0">
            Anf. 336 GUNNAR ANDRÉN (fp):
          </note>
          <u who="margareta_kjellin_222b49" prev="cont" xml:id="i-1654d50da610ff3e-0">
            <seg xml:id="i-ec88f17263ad0031-0">
              Fru talman! Vad finns mer att tillägga i denna debatt som började
              i onsdags kl. 9 med Mona Sahlin och har pågått till Margareta
              Kjellin kl. 17 på fredagskvällen? Jag vänder mig inte bara till
              fru talmannen utan jag vänder mig också till kammarsekreteraren,
              till stenograferna och all övrig personal i kammaren.
            </seg>
            <seg xml:id="i-fbdd88c0f044b7c8-0">
              Vi har haft 1 678 inlägg. Detta är det 1 678:e inlägget. Vi har
              hållit på i 34 timmar och 29 minuter, eller möjligen 30 när jag
              har talat färdigt över ett dygn.
            </seg>
            <seg xml:id="i-07dd747da1cfa844-0">
              Vi har berört en otrolig mängd ämnen. Det har varit intressanta
              debatter, kan jag säga som har varit här ganska mycket. Jag ber
              naturligtvis om ursäkt för alla inlägg jag har haft, men jag vill
              ändå vid denna tidpunkt och i slutet av denna debatt tacka alla
              närvarande ledamöter som har gjort denna debatt möjlig. Den visar
              bredden i svensk politik. Det är jag glad för.
            </seg>
            <seg xml:id="i-4b747216dd304798-0">
              Luciano Astudillo
            </seg>
            <seg xml:id="i-4b747216dd304798-1">
              Luciano Astudillo
            </seg>
            <seg xml:id="i-4b747216dd304798-2">
              Luciano Astudillo
            </seg>
          </u>
          <note xml:id="i-9756b0cbc54cd066-0">
            Den allmänpolitiska debatten var härmed avslutad.
          </note>
          <note xml:id="i-95387eb5b1362edb-0">
            6 § Bordläggning
          </note>
          <note xml:id="i-160e656b2dd1f71c-0">
            Anmäldes och bordlades
          </note>
          <note xml:id="i-1d711c4b99d6011c-0">
            7 § Anmälan om interpellationer
          </note>
          <note xml:id="i-3160b9937d166339-0">
            Anmäldes att följande interpellationer framställts
          </note>
          <note xml:id="i-f831d83ba5c42bdb-0">
            den 19 oktober
          </note>
          <note xml:id="i-e38cfcdb1e4bcb17-0">
            Jacob Johnson
          </note>
          <note xml:id="i-191b3b3d51405be4-0">
            Helene Petersson
          </note>
          <note xml:id="i-87830804fcdb724a-0">
            Marie Nordén
          </note>
          <note xml:id="i-08b1f2dedec4b95a-0">
            Karl Gustav Abramsson
          </note>
          <note xml:id="i-5130996f2e998dad-0">
            Karin Åström
          </note>
          <note xml:id="i-6a7ce08bd40137c3-0">
            Hans Stenberg
          </note>
          <note xml:id="i-4c31ff0f3b677bdb-0">
            Hans Linde
          </note>
          <note xml:id="i-629473617030262a-0">
            Egon Frid
          </note>
          <note xml:id="i-e38cfcdb1e4bcb17-1">
            Jacob Johnson
          </note>
          <note xml:id="i-629473617030262a-1">
            Egon Frid
          </note>
          <note xml:id="i-32ba685b6021218e-0">
            Marie Engström
          </note>
          <note xml:id="i-c32964b8e2a96d2d-0">
            Peter Rådberg
          </note>
          <note xml:id="i-6fe645d7db9e8b52-0">
            Interpellationerna 2007/08:5365 redovisas i bilaga som fogats
            till riksdagens snabbprotokoll tisdagen den 23 oktober.
          </note>
          <note xml:id="i-996ff4da43059919-0">
            Interpellation 2007/08:66 redovisas i bilaga som fogats till
            riksdagens snabbprotokoll tisdagen den 30 oktober.
          </note>
          <note xml:id="i-ef3f56450fcbde73-0">
            8 § Anmälan om frågor för skriftliga svar
          </note>
          <note xml:id="i-8545eb62a00b1a6d-0">
            Anmäldes att följande frågor för skriftliga svar framställts
          </note>
          <note xml:id="i-f831d83ba5c42bdb-1">
            den 19 oktober
          </note>
          <note xml:id="i-c8ddd41c0f4bde81-0">
            Mikael Oscarsson
          </note>
          <note xml:id="i-b72df4bf7ebc2d79-0">
            Carina Hägg
          </note>
          <note xml:id="i-e2e5f1df1f6c510f-0">
            Lars-Ivar Ericson
          </note>
          <note xml:id="i-e2e5f1df1f6c510f-1">
            Lars-Ivar Ericson
          </note>
          <note xml:id="i-15ac189d935b5d57-0">
            Catharina Bråkenhielm
          </note>
          <note xml:id="i-ea1e8c3a6bef2959-0">
            Birgitta Eriksson
          </note>
          <note xml:id="i-fb19dde6c2fc1b86-0">
            Mats Gerdau
          </note>
          <note xml:id="i-ea1e8c3a6bef2959-1">
            Birgitta Eriksson
          </note>
          <note xml:id="i-ea1e8c3a6bef2959-2">
            Birgitta Eriksson
          </note>
          <note xml:id="i-29b78a6ad497ab37-0">
            Finn Bengtsson
          </note>
          <note xml:id="i-5beb57bff1099430-0">
            Carina Adolfsson Elgestam
          </note>
          <note xml:id="i-cd06b1c2065b3279-0">
            Lars Wegendal
          </note>
          <note xml:id="i-cd06b1c2065b3279-1">
            Lars Wegendal
          </note>
          <note xml:id="i-551fb809ab8bfe8f-0">
            Frågorna redovisas i bilaga som fogats till riksdagens snabbprotokoll
            tisdagen den 23 oktober.
          </note>
          <note xml:id="i-524b8ec56797b98e-0">
            9 § Kammaren åtskildes kl. 17.00.
          </note>
          <note xml:id="i-581f36f7391417b6-0">
            Förhandlingarna leddes
          </note>
          <note xml:id="i-74eea4af10b2987c-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
