<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2017</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2017</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--138</head>
          <docDate when="2017-01-01">2017-01-01</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 5 juni justerades.
          </note>
          <note>
            § 2 Anmälan om subsidiaritetsprövningar
          </note>
          <note>
            Andre vice talmannen anmälde att utdrag ur följande protokoll
            i ärenden om subsidiaritetsprövning av EU-förslag hade kommit
            in:
          </note>
          <note>
            prot. 2017/18:59 för tis dagen den 12 juni från konstitutionsutskottet,
          </note>
          <note>
            prot. 2017/18:33 för tis dagen den 19 juni från skatteutskottet,
          </note>
          <note>
            prot. 2017/18:39 för tors dagen den 14 juni från utbildningsutskottet
            och
          </note>
          <note>
            prot. 2017/18:39 för tors dagen den 14 juni från arbetsmarknadsutskottet.
          </note>
          <note>
            § 3 Anmälan om uteblivet svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2017/18:573
          </note>
          <note>
            Till riksdagen
          </note>
          <note>
            Interpellation 2017/18:573 Förbud mot heltäckande slöja
          </note>
          <note>
            av Richard Jomshof (SD)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer inte heller kunna besvaras därefter då
            det inte finns några ytterligare sammanträden för interpellationssvar
            inplanerade under valperioden.
          </note>
          <note>
            Helsingfors den 18 juni 2018
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            § 4 Anmälan om faktapromemorior
          </note>
          <note>
            Andre vice talmannen anmälde att följande faktapromemorior om
            förslag från Europeiska kommissionen hade kommit in och överlämnats
            till utskott:
          </note>
          <note>
            2017/18:FPM113 Revidering av EU:s VIS förordning COM(2018) 302
            till socialförsäkringsutskottet
          </note>
          <note>
            2017/18:FPM117 Meddelande om automatiserade fordon COM(2018)
            283 till trafikutskottet
          </note>
          <note>
            2017/18:FPM118 Ändringar i förordningen om tilläggsskydd för
            läkemedel COM(2018) 317 till näringsutskottet
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2017/18:4202–4204 till civilutskottet
          </note>
          <note>
            § 6 Svar på interpellation 2017/18:577 om förslag från klimatriksdagen
          </note>
          <note type="speaker">
            Anf. 1 Statsrådet ISABELLA LÖVIN (MP):
          </note>
          <u xml:id="i-e6cba3b6ebcb5a27" who="unknown">
            <seg>
              Herr talman! Jens Holm har frågat mig om jag avser att vidta
              åtgärder med anledning av klimatriksdagens förslag och i så fall
              vilka. Han har också frågat mig vilka nya beslut och styrmedel
              som jag avser att ta initiativ till för att Sverige som land ska
              ta ansvar för att uppnå våra nationella klimatmål samt vårt åtagande
              i enlighet med Parisavtalet.
            </seg>
            <seg>
              Jag vill inledningsvis tacka för interpellationen. Klimatriksdagen
              är en viktig mötesplats för att lyfta och diskutera klimatfrågan
              och förslag på hur vi kan minska våra utsläpp. Jag tycker att
              de förslag som kom från klimatriksdagen är intressanta. När det
              gäller flera av förslagen pågår redan ett arbete, och det är utmärkt
              att klimatriksdagen bekräftar att vi är på rätt väg.
            </seg>
            <seg>
              Om vi ska klara klimatutmaningen måste alla delar av samhället
              vara med på omställningen. Regeringen har under mandatperioden
              varit mån om att engagera olika aktörer i samhället för att inhämta
              ny kunskap och förslag på hur vi ska förstärka vårt klimatarbete.
              Ett exempel på detta är Fossilfritt Sverige som involverar en
              stor mängd aktörer. Nyss har nio branscher inom näringslivet tagit
              fram och till regeringen överlämnat sina egna färdplaner för att
              nå fossilfrihet samtidigt som de stärker sin konkurrenskraft .
            </seg>
            <seg>
              I april överlämnade regeringen en skrivelse med en klimatstrategi
              för Sverige till riksdagen. Skrivelsen tog sin utgångspunkt i
              den strategi som den parlamentariska miljömålsberedningen har
              föreslagit. Klimatstrategin pekar ut inriktningen för det fortsatta
              klimatarbetet för hur vi ska kunna nå våra ambitiösa, nya klimatmål.
              Det är glädjande att se att ett flertal av klimatriksdagens vinnande
              motioner rör sådana åtgärder och insatsområden som regeringen
              lyfter fram i sin klimatstrategi.
            </seg>
            <seg>
              Precis som Jens Holm påtalar behöver utsläppen av växthusgaser
              minska snabbare. För att nå etappmålet till år 2030 för de verksamheter
              som omfattas av EU:s ansvarsfördelningsförordning , ESR, behöver
              utsläp ­ pen minska med drygt 15 miljoner ton koldioxidekvivalenter.
              För att nå transportmålet måste utsläppen minska med drygt 10
              miljoner ton. Reger ­ ingen har redan tagit viktiga steg för att
              minska utsläppen genom nya och förstärkta styrmedel såsom Klimatklivet,
              bonus–malus-systemet och bränslebytet.
            </seg>
            <seg>
              I fjol höst presenterade Naturvårdsverket en första uppföljning
              av de nya etappmålen. Enligt denna bidrar de här tre satsningarna
              till att minska gapet för att nå ESR-målet till ungefär 2–4 miljoner
              ton koldioxidekvivalenter år 2030. För att nå målen till 2030
              för inrikes transporter beräknas gapet till ungefär 1–3 miljoner
              ton koldioxidekvivalenter. Ytterligare insatser behövs, vilket
              regeringen även har lyft fram i sin klimatstrategi.
            </seg>
            <seg>
              Den klimatlag som infördes vid årsskiftet, med brett stöd i riksdagen,
              kräver att varje regering årligen ska presentera en klimatredovisning
              till riksdagen och året efter ordinarie riksdagsval redovisa en
              klimathandlings ­ plan. Tack vare den nya klimatlagen kommer därför
              den regering som styr efter valet att senast under nästa år behöva
              redovisa sina planerade åtgärder för att minska utsläppen och
              i vilken utsträckning beslutade och planerade åtgärder inom även
              andra utgiftsområden påverkar möjligheten att nå na ­ tionella
              och globala klimatmål. Jag är övertygad om att detta kommer att
              sätta press på regeringen att leverera ytterligare åtgärder för
              att skynda på klimatomställningen.
            </seg>
          </u>
          <note type="speaker">
            Anf. 2 JENS HOLM (V):
          </note>
          <u who="jens_holm_07c7b1" xml:id="i-023bc3d5cc94e060">
            <seg>
              Herr talman! Jag vill tacka klimatminister Isabella Lövin för
              svaret på min interpellation. Jag välkomnar att klimatministern
              tillstår att det behövs många fler beslut och åtgärder för att
              minska utsläppen i Sverige. Vi ser att utsläppen i Sverige inte
              minskar i den takt som de borde göra för att vi ska kunna hålla
              oss inom hållbara ramar. Vi vet också att vi i Sverige, som är
              ett industrialiserat land, har ett större ansvar för klimatförändringen.
              Vi borde gå före och minska våra utsläpp snabbare än utvecklingsländer
              som ju faktiskt har rätt till utveckling och kanske för en tid
              också rätt till något ökade utsläpp.
            </seg>
            <seg>
              Det här var också det klara budskapet, nämligen att vi måste
              öka takten i Sverige, från Sveriges klimatriksdag som lämnade
              över de här tolv vinnande motionerna, som jag nu håller i min
              hand, till mig och representanter för de andra riksdagspartierna.
              Bland de här motionerna finns en mängd konkreta förslag på hur
              vi i Sverige skulle kunna öka tempot i klimatarbetet. En motion
              tar upp att det behövs ett stoppdatum för fossila bränslen. En
              annan motion rör finanssektorn och att våra pensionspengar och
              annat kapital inte borde placeras i sådant som ökar utsläppen.
              Det finns också en motion som berör vikten av en långsiktig strategi
              för att minska flygets utsläpp. En annan motion rör vikten av
              en global livsmedelsstrategi så att vi kan fortsätta producera
              livsmedel men utan ökade utsläpp. Det finns också en motion som
              är rubricerad Basera Sveriges klimatlag på en koldioxidbudget
              för tvågradersåtagandet .
            </seg>
            <seg>
              Jag tycker att det här är väldigt viktiga medskick från den kanske
              nu snabbast växande och mest intressanta klimatrörelse som vi
              har i Sverige, nämligen klimatriksdagen.
            </seg>
            <seg>
              Herr talman! Det som jag saknar lite i klimatministerns svar
              är att relatera konkret till de här motionerna som både klimatministern
              och jag har fått, till exempel motionen som rör vikten av en fossilfri
              finanssektor. Vi vet ju att våra pensionspengar i AP-fonderna
              finns placerade i hälften av världens 100 största fossilbolag
              – jag talar om Shell, Texaco, Lundin Petroleum, Gazprom, Chevron
              och så vidare. Där har regeringen tillsammans med de borgerliga
              partierna lagt fram nya placeringskriterier, men det finns fortfarande
              inget krav på divestering, alltså att man ska avinvestera från
              det fossila. Är ministern beredd att ta ett sådant initiativ?
            </seg>
            <seg>
              I motionen som rör en koldioxidbudget inom tvågradersmålets ramar
              talar man inte om utsläppsminskningar på 1 procent, där vi lägger
              dem nu, utan om att Sverige borde minska utsläppen med 10–15 procent
              varje år. Man berör även konsumtionens utsläpp. Där har vi inga
              konkreta mål och styrmedel. Hur ser Isabella Lövin på det?
            </seg>
            <seg>
              När det gäller flygets utsläpp är det bra med flygskatter, men
              mycket mer behöver göras. Eller hur, Isabella Lövin?
            </seg>
          </u>
          <note type="speaker">
            Anf. 3 Statsrådet ISABELLA LÖVIN (MP):
          </note>
          <note>
            Herr talman! Tack för frågorna, Jens Holm!
          </note>
          <u prev="cont" who="unknown">
            <seg>
              Tyvärr var det tomt i lådorna på Miljödepartementet när regeringen
              tillträdde hösten 2014. Det fanns inga utredningar och inget progressivt
              arbete på gång för hur vi ska nå Parisavtalets mål och minska
              utsläppen i Sverige. Jag instämmer i att utsläppen minskar alldeles
              för långsamt som det är nu. De minskade med 1,3 procent förra
              året. Vi behöver öka takten.
            </seg>
            <seg>
              Naturvårdsverket har tittat på de genomgripande reformer som
              vi har genomfört under den här mandatperioden. Jag är glad över
              att de ser att vi kommer att nå klimatmålen till 2020, och vi
              är ganska nära att nå målen till 2030 också. Men om vi tittar
              på jordens klimat och de behov som finns av att minska utsläppen
              snabbare – precis som Jens Holm säger är vi ett rikt land och
              har ett större ansvar – ser vi att vi behöver öka takten. Och
              vi ska öka takten ytterligare. Jag är helt enig med både klimatriksdagen
              och Jens Holm om att vi behöver göra det.
            </seg>
            <seg>
              Det är också viktigt att säga att den klimatlag som vi har an
              tagit den här mandatperioden antagligen är den mest ambitiösa
              klimatlagen i världen. Den tvingar kommande regeringar att redovisa
              för riksdagen hur man går fram i det här arbetet. Det ska inte
              kunna vara tomt på förslag i lådorna, utan varje regering behöver
              göra mer.
            </seg>
            <seg>
              Den här regeringen har gjort oerhört mycket på de flesta av de
              områden som klimatriksdagen har föreslagit. Vi har antagit mål
              om 100 procent förnybar energi. Vi har antagit en flygskatt. Vi
              har också tillsatt en utredning om hur flygets utsläpp ska minska
              med andra metoder, exempelvis med inblandning av biodrivmedel
              – det är Maria Wetterstrand som leder den utredningen. Vi har
              dubblerat stödet till skyddet av skog och skyddsvärd natur. Vi
              har stadsmiljöavtal och klimatkliv. Vi satsar på järnvägen, och
              vi har ökat investeringarna i både underhåll och nyinvestering
              av järnväg väsentligt under den här tiden. Vi har också aviserat
              en utredning om negativa utsläpp så småningom och många fler saker.
            </seg>
            <seg>
              När det gäller finanssektorn stämmer det att det är viktigt att
              ställa om investeringar så att vi går från investeringar i fossilt
              till investeringar i förnybart och hållbart. I fråga om AP-fonderna
              är ca 1 procent av det totala marknadsvärdet i Första–Fjärde-AP-fonden
              fortfarande i fossilbolagen. Det är 13 miljarder, vilket är väldigt
              stora belopp. Men med tanke på helheten är det ändå en mycket
              liten del av kapitalet.
            </seg>
            <seg>
              Den här regeringen har sett till att det för första gången är
              tydligt ut ­ tryckt i lagstiftningen för AP-fonderna att de ska
              förvalta sina pengar håll ­ bart i linje med internationella avtal,
              det vill säga Parisavtalet, Agen ­ da 2030 och andra bindande
              åtaganden vi har, till exempel när det gäller mänskliga rättigheter.
              Det är första gången det sker.
            </seg>
            <seg>
              Under mandatperioden har vi dessutom gjort en rad andra saker
              för att kräva en standard för redovisning av koldioxidavtryck
              med olika branschaktörer. Även på EU-nivå har vi tillsammans med
              Frankrike tagit initiativ till ett EU-direktiv om hållbarhetsrapportering.
            </seg>
            <seg>
              Klimatrisker är ett nytt tillsynsområde för Finansinspektionen,
              vilket vi har drivit igenom. Vi har också ett förslag på remiss
              om att endast fonder med hållbarhetsarbete ska tillåtas inom premiepensionen.
              Och en utredning om gröna obligationer har överlämnats.
            </seg>
            <seg>
              Det har gjorts väldigt mycket, och vi behöver göra mer.
            </seg>
          </u>
          <note type="speaker">
            Anf. 4 JENS HOLM (V):
          </note>
          <u who="jens_holm_07c7b1" xml:id="i-489c9cecd4184c35">
            <seg>
              Herr talman! Jag tackar för de svaren.
            </seg>
            <seg>
              Om vi börjar med flyget välkomnade jag och Vänsterpartiet verkligen
              flygskatten. Den blev visserligen något lägre än vad som föreslagits
              från början, men det är bra att vi har den på plats. Nu går det
              ju att skruva på den. Det är mycket sannolikt att det kommer att
              behövas. Och det är precis vad som föreslås i en av de här motionerna.
            </seg>
            <seg>
              Det krävs hårdare tag mot flygets utsläpp helt enkelt. Det handlar
              inte bara om flygskatten utan om att flygplatser i vårt land subventioneras
              med skattepengar. Det handlar om att flygets bränsle är helt skattebefriat.
              Där vill jag ställa en direkt fråga till klimatministern: Har
              regeringen tagit initiativ på internationell nivå för att ta bort
              skattebefrielsen för flygbränsle?
            </seg>
            <seg>
              Utrikesflyget är också helt momsbefriat här i Sverige, och inrikesflyget
              har den lägsta momssatsen. Det är saker som regeringen skulle
              kunna ändra på här och nu. Är några sådana initiativ på gång?
            </seg>
            <seg>
              Vad gäller finanssektorn är det sant att det står i de nya placeringskriterierna
              att placeringar ska göras i linje med internationella avtal. Men
              det står inte att det ska göras i enlighet med Parisavtalet. Det
              avtalet nämns inte över huvud taget i de nya placeringsdirektiven.
              Det är synd. Det borde man ändra på.
            </seg>
            <seg>
              Jag är lite förvånad över att klimatministern inte tycker att
              det handlar om särskilt stora pengar som är bundna i det fossila.
              Vi kan vända på det och fråga oss hur mycket av AP-fondernas kapital
              som aktivt har placerats i förnybara placeringar, alltså i företag
              som placerar i vindenergi, solenergi och så vidare. Jag ställde
              den frågan till riksdagens utredningstjänst och fick svaret att
              det är så små placeringar att det inte går att kvantifiera.
            </seg>
            <seg>
              Regeringen skulle kunna ge AP-fonderna ett konkret uppdrag, att
              aktivt placera i miljöbolag och andra verksamheter som ställer
              om. Något sådant förslag har inte kommit. Men det kanske är på
              gång. Klimatminis ­ tern får gärna berätta.
            </seg>
            <seg>
              Herr talman! Infrastrukturen och planeringen av den tas också
              upp i en av motionerna. Klimatministern nämner att vi nu har en
              klimatlag och att alla politikområden måste hålla sig inom de
              ramarna eller relatera till klimatmålen så att de inte överskrids.
              Det är jättebra. Men samtidigt har den här regeringen, i strid
              med Naturvårdsverkets rekommendationer, gett klartecken till bygget
              av Förbifart Helsingfors, som är Sveriges dyraste motorvägsbygge.
              Naturvårdsverket varnar för att det kommer att leda till ökade
              utsläpp.
            </seg>
            <seg>
              I regeringens förslag till infrastrukturplanering kunde jag se
              att man ökar järnvägsinvesteringarna, vilket är bra, men det finns
              också ett antal namngivna vägprojekt, till exempel Tvärförbindelse
              Södertörn här i Helsingfors. Även det är ett storskaligt motorvägsprojekt
              som Naturvårdsverket avråder från att bygga eftersom det kommer
              att öka våra utsläpp.
            </seg>
            <seg>
              Hur rimmar de infrastrukturprojekten med vår klimatlag, Isabella
              Lövin?
            </seg>
          </u>
          <note type="speaker">
            Anf. 5 Statsrådet ISABELLA LÖVIN (MP):
          </note>
          <u xml:id="i-7c95849fd9859cd2" who="unknown">
            <seg>
              Herr talman! När det gäller flyget och den internationella dimensionen
              av flyget vet både jag och Jens Holm att det vilar på Chicagokonventionen,
              som är minst 50 år gammal. Då såg man inte flyget som ett miljöproblem,
              utan man såg till att flygbränsle inte skulle beskattas nationellt.
            </seg>
            <seg>
              Här har vi nu tagit ett steg framåt i förhandlingarna inom ICAO
              för att flygets utsläpp ska stanna på 2023, tror jag att det är
              – jag minns inte exakt vilket årtal och reserverar mig för datumet.
              Det har i alla fall kommit ett steg framåt. Men det går alldeles
              för långsamt. Där är jag och Jens Holm helt eniga.
            </seg>
            <seg>
              Vi har under den här mandatperioden tagit ett stort steg framåt
              natio ­ nellt genom att vi har infört en flygskatt. Det är beklämmande
              att det finns partier i den här riksdagen som var villiga att
              till och med hota med att avsätta ministrar om denna flygskatt
              skulle införas. Vi tog den striden och har genomfört en flygskatt.
              Det är helt nödvändigt att flyget bär något av sina klimatkostnader.
              Och det steget har vi tagit nu.
            </seg>
            <seg>
              Jag är helt enig med Jens Holm och miljörörelsen i övrigt om
              att flyget steg för steg måste minska och bära sina klimatkostnader.
            </seg>
            <seg>
              Vi måste också se till att helt enkelt få en annan typ av teknologi
              så att utsläppen från flyget minskar och inte ökar i samma takt
              som i dag.
            </seg>
            <seg>
              Det måste också finnas alternativ. Det är därför vi driver på
              för höghastighetståg. Vi har tyvärr inte fått en blocköverskridande
              överenskommelse för att kunna gå vidare med detta före valet.
              Det beklagar jag. Men med höghastighetståg kan man ersätta mycket
              av det långväga resandet med ett mycket mer bekvämt och miljömässigt
              hållbart alternativ för framtiden. Det är en investering som behöver
              göras.
            </seg>
            <seg>
              När det handlar om styrningen av AP-fonderna lyder de statliga
              myndigheter under regeringen, men fonderna styrs enbart genom
              lag. Vänsterpartiet har valt att inte vara med i Pensionsgruppen
              och har därför inte kunnat påverka. Det är Miljöpartiet som har
              drivit detta med hållbarhet, vilket var någonting som andra partier
              till att börja med inte var intresserade av.
            </seg>
            <seg>
              Vad vi kan göra är att utse styrelseledamöter och utvärdera förvaltning
              ­ en i efterhand. Men genom att för första gången införa i lag
              att man ska förhålla sig till internationella överenskommelser
              och att hållbarhet är ett uttalat mål, så förväntar sig regeringen
              att AP-fondernas styrelser och förvaltare kommer att förhålla
              sig till detta. Diskussionen om stranded assets och vinstmöjligheten
              om man fortsätter att investera i icke hållbara exempelvis energislag
              borde också vara en tillräcklig motivation för AP-fonderna att
              inte gå dit och att fortsätta att öka sina investeringar i förnybart.
            </seg>
            <seg>
              I de svenska infrastrukturinvesteringarna ingår det en historiskt
              stor budget för investeringar i järnväg. Det gäller både underhåll
              och nyinve ­ stering. Det är 77 procent av nyinvesteringarna i
              infrastrukturpropositio ­ nen som handlar om järnväg, och det
              är historiskt. Det gör det möjligt för en långsiktigt hållbar
              transportsektor.
            </seg>
          </u>
          <note type="speaker">
            Anf. 6 JENS HOLM (V):
          </note>
          <u who="jens_holm_07c7b1" xml:id="i-8c6dea9004d2c5b9">
            <seg>
              Herr talman! När det gäller infrastrukturinvesteringarna delar
              jag inte riktigt Isabella Lövins positiva bild. Visst är det bra
              att det blir mer till järnvägen, men det blir också stora motorvägsinvesteringar.
              Det var därför som vi i Vänsterpartiet valde att inte stödja det
              förslaget.
            </seg>
            <seg>
              Här finns det väldigt mycket att göra för att se till att hela
              infrastrukturpolitiken förhåller sig till klimatmålen, så att
              det inte blir tvärtom att vi bygger en massa ny motorväg och i
              efterhand försöker att fixa klimatmålen. Det fungerar ju inte.
            </seg>
            <seg>
              När det gäller AP-fonderna efterlyser vi i Vänsterpartiet tydligare
              placeringskriterier och en mer aktiv politik från regeringen.
              Precis som ministern var inne på går det ändra placeringskriterierna,
              och det har reger ­ ingen gjort. Men problemet är att Parisavtalet
              inte uttryckligen nämns, att man inte uttryckligen har mål för
              investeringar i förnybart och annat som ställer om och att man
              inte uppmanar fonderna att aktivt avinvestera från det fossila.
            </seg>
            <seg>
              När det gäller ICAO-överenskommelsen är det tyvärr lite av en
              chimär att tro att överenskommelsen, som är helt och hållet frivillig
              och som bygger på att länderna köper utsläppskrediter, ska leda
              till att man får bort skattebefrielsen på flygbränsle. Jag tycker
              att det är viktigt att vi säger som det är i det här sammanhanget.
            </seg>
            <seg>
              Herr talman! Jag vill avsluta med att tacka för den här debatten
              och återigen trycka på hur viktiga de tolv motionerna från klimatriksdagen
              är. De har hjälpt till att trycka på mitt parti, och jag hoppas
              verkligen att reger ­ ingen studerar alla tolv motioner noggrant
              och använder dem som aktiva redskap i omställningsarbetet av Sverige,
              för det behövs.
            </seg>
          </u>
          <note type="speaker">
            Anf. 7 Statsrådet ISABELLA LÖVIN (MP):
          </note>
          <u xml:id="i-5fd17faa90610728" who="unknown">
            <seg>
              Herr talman! Tack Jens Holm! Jag vill återigen understryka att
              av investeringsramen för infrastruktur som vi har lagt fram till
              2029 går 77 procent till järnväg och en mycket liten del till
              vägar. Det är ett paradigmskifte att vi ökar investeringarna i
              järnväg så mycket. Ökningen uppgår till 32 procent jämfört med
              föregående planperiod, och det är bra.
            </seg>
            <seg>
              Det är naturligtvis inte tillräckligt, och det är därför klimatlagen
              finns. Varje år måste varje regering redovisa sitt klimatarbete.
              Vi har ett klimatpolitiskt råd som är en självständig myndighet
              som har till uppgift att granska, kritisera och ge förslag till
              hur vi ska uppnå klimatmålen. Det kommer att behövas.
            </seg>
            <seg>
              När IPCC kommer med sin 1,5-gradersrapport i år kommer alla världens
              länder att inse att man behöver gå fram ännu snabbare. Även om
              Sverige har världens mest ambitiösa klimatlag i dag kan den behöva
              uppdateras med ännu mer ambitiösa mål utifrån 1,5-gradersmålet.
            </seg>
            <seg>
              Det klimatpolitiska rådet är en garant för en transparent klimatpolitik
              även framöver. Klimatlagen är också en garant för att alla departement,
              alla ministrar och hela regeringen har ett ansvar för att minska
              utsläppen i den takt som vi gemensamt i den här riksdagen satt
              upp som mål för att få ned utsläppen till netto noll 2045. Så
              det hoppas jag verkligen att alla kommer att ta ansvar för.
            </seg>
            <seg>
              Jag håller helt med Jens Holm om att klimatriksdagen är en fantastisk
              folkrörelse. Jag och regeringen tittar på förslagen, och det finns
              många där vi redan är på gång och andra förslag som vi behöver
              analysera ytterligare.
            </seg>
          </u>
          <note>
            Överläggningen var härmed avslutad.
          </note>
          <note>
            § 7 Svar på interpellation 2017/18:570 om Sveriges stöd till
            turkstödda rebeller
          </note>
          <note type="speaker">
            Anf. 8 Utrikesminister MARGOT WALLSTRÖM (S):
          </note>
          <u xml:id="i-3be22306cd27af6c" who="unknown">
            <seg>
              Herr talman! Markus Wiechel har frågat mig varför regeringen
              uttrycker sitt stöd till samma grupp som ansvarar för offensiven
              i Afrinprovinsen, på vilket sätt regeringen menar att ett stöd
              till den turkstödda så kallade syriska interimsregeringen förbättrar
              kurdernas situation i norra Syrien och på vilket sätt regeringen
              menar att ett stöd till den syriska interimsregeringen underlättar
              för målet om vapenvila i hela Syrien, inklusive Afrin.
            </seg>
            <seg>
              Som jag tidigare svarat Markus Wiechel har regeringen varit tydlig
              i sin kritik av Turkiets militära operation i Afrinprovinsen och
              i vår förväntan på att Turkiet respekterar FN:s säkerhetsrådsresolution
              2401 om vapenvila i hela Syrien, inklusive Afrin. Detta har förmedlats
              till företrädare för den turkiska regeringen, i FN:s säkerhetsråd
              och i EU. Inte minst återfinns denna kritik i EU:s rådsslutsatser
              om Syrien som Wiechel hänvisar till.
            </seg>
            <seg>
              Konflikten i Syrien har orsakat ett enormt lidande för miljontals
              människor. För detta bär den syriska regimen och dess allierade
              huvudansvaret. Regimen har, trots upprepade krav från FN:s säkerhetsråd
              och det internationella samfundet, konsekvent förhalat och förhindrat
              de FN-ledda politiska samtalen med den politiska oppositionen.
              I stället har de valt att i mer än sju år fortsätta med det grova
              och urskillningslösa våldet. I avsaknad av en politisk lösning
              har EU valt att stödja insatser i oppositionskontrollerade områden
              som rör utbildning och jobbskapande samt upprätthållandet av civila
              strukturer och myndigheter. Ytterst handlar detta om att ge människor
              i Syrien en möjlighet till att försörja sig själva och att leva
              ett värdigt liv trots den fruktansvärda konflikt som pågår. I
              den kontexten är den så kallade syriska interimsregeringen en
              av många aktörer som EU samarbetar med. De grupper och insatser
              som EU och regeringen stöder är därmed inte väpnade utan civila.
            </seg>
            <seg>
              Återigen vill jag understryka att hållbar fred i Syrien inte
              går att nå så länge regimen och dess allierade håller kvar vid
              sin ambition att genomföra en militär lösning. Våld kan aldrig
              ge den legitimitet som krävs för att läka de sår och överbrygga
              den splittring som framför allt regimen orsakat sedan konflikten
              bröt ut 2011. Den enda vägen där detta är möjligt är genom en
              FN-ledd politisk process. Det är därför som regeringen både politiskt
              och finansiellt stöder de FN-ledda politiska samtalen i Genève
              och generalsekreterarens särskilda sändebud Staffan de Mistura.
            </seg>
          </u>
          <note>
            Då Markus Wiechel, som framställt interpellationen, anmält att
            han var förhindrad att närvara vid sammanträdet förklarade andre
            vice talmannen överläggningen avslutad.
          </note>
          <note>
            § 8 Svar på interpellation 2017/18:572 om diplomatiska markeringar
            för yttrandefriheten
          </note>
          <note type="speaker">
            Anf. 9 Utrikesminister MARGOT WALLSTRÖM (S):
          </note>
          <u xml:id="i-4199c2fa5561863a" next="cont" who="unknown">
            <seg>
              Herr talman! Jeff Ahl har frågat mig om jag eller regeringen
              i våra förbindelser med Storbritannien avser att vidta diplomatiska
              åtgärder till följd av gripandet av Robinson, och om den brittiska
              domstolens agerande kan anses vara odemokratiskt.
            </seg>
            <seg>
              Det är enligt brittisk lag i vissa fall förbjudet att rapportera
              om en pågående rättegång, detta för att inte påverka rättegången.
              Detta tycks ha varit fallet i Leeds, där Tommy Robinson, då han
              filmade vid en domstol, bedömdes av det brittiska rättsväsendet
              att ha brutit mot denna regel.
            </seg>
            <seg>
              Vi ser ingen anledning att ifrågasätta brittiska rättsvårdande
              instansers tillämpning av brittisk lag, som vi kan utgå från står
              i överensstämmelse med internationella åtaganden om mänskliga
              rättigheter, inklusive yttrandefrihet.
            </seg>
          </u>
          <note>
            Anf. 10 JEFF AHL (-):
          </note>
          <u prev="cont" who="unknown">
            <seg>
              Herr talman! Utrikesministern bekräftar återigen denna regerings
              antidemokratiska agenda. Vad vi ser i Västeuropa är en våg av
              censur och upprepade attacker på såväl yttrandefriheten som demokratin.
              Detta ser det starkt växande partiet Alternativ för Sverige allvarligt
              på.
            </seg>
            <seg>
              Globalisterna, vilket denna regering och den så kallade borgerliga
              oppositionen utgör en del av, smutskastar och motarbetar demokratiskt
              valda ledare i Östeuropa, framför allt i Ungern och Polen, samtidigt
              som de blundar för riktiga övergrepp mot yttrandefriheten i Storbritannien.
              Tillsammans med EU-byråkratin och andra globalistiska regeringar
              runt om i Eu ­ ropa använder vår regering metoder som vanligtvis
              används av diktaturer för att förhindra den friska vind av nationalism
              som sprider sig i Europa.
            </seg>
            <seg>
              Tommy Robinson har kastats i brittiskt fängelse efter att han
              har för ­ sökt rapportera om ett muslimskt gäng som gjort sig
              skyldigt till ett sex ­ övergrepp mot en flicka. Globalisterna
              vill stoppa all form av kritik mot de effekter som det mångkulturella
              experimentet gett upphov till. Det är ett experiment som är tänkt
              av globalisterna att rasera tidigare väl fun ­ ger ­ ande nationalstater.
            </seg>
            <seg>
              Varför fallet Tommy Robinson är intressant för oss i Sverige
              beror på den överspillningseffekt detta kan få. Detta sker i vår
              absoluta närhet och i ett land som vi har stort utbyte av och
              med. I Sverige har nuvarande regering till exempel bedrivit påtryckningar
              mot privata företag för att de ska censurera oliktänkande. I Sverige
              liksom i Storbritannien pågår en häxjakt på vanliga medborgare
              som vågar yttra sig kritiskt i frågor om främst invandring och
              islam.
            </seg>
            <seg>
              Hela etablissemanget med icke-statliga aktörer, staten och regimlojala
              medier bidrar till denna häxjakt. Genom den så kallade hets-mot-folkgrupp-lagstiftningen
              försöker man skrämma kritiska medborgare till tystnad. Hets-mot-folkgrupp-lagstiftningen
              används mer eller mindre som en blasfemilag i Sverige, vilket
              annars är något som kännetecknar en diktatur.
            </seg>
            <seg>
              Herr talman! Det är anmärkningsvärt att regeringen försöker underminera
              verkligt demokratiska regeringar i till exempel Ungern och Polen,
              men den kan inte ens sträcka sig så långt som till en formell
              protest mot Storbritanniens regering när ett faktiskt övergrepp
              mot yttrandefriheten har skett. Tommy Robinson dömdes till fängelse
              efter en summarisk och förvånansvärt snabb rättegång. Dessutom
              belades brittiska medier med munkavle under denna fars. Detta
              är avslöjande, herr talman, för utrikesministern och vårt antidemokratiska
              etablissemang som styr Sverige.
            </seg>
          </u>
          <note type="speaker">
            Anf. 11 Utrikesminister MARGOT WALLSTRÖM (S):
          </note>
          <u xml:id="i-52ff36ee96d87309" next="cont" who="unknown">
            <seg>
              Herr talman! Jag tror att Jeff Ahl har en egen definition av
              demokrati. Kanske lever han också i sin egen lilla bubbla, där
              Polen och Ungern tydligen är förebilder. Jag väljer nu att svara
              på den interpellation som jag har fått.
            </seg>
            <seg>
              Man ska veta att Tommy Robinson är en välkänd brittisk högerextrem
              som dömts vid flera tillfällen tidigare. Han är medgrundare av
              en högerextrem och invandringskritisk organisation vid namn English
              Defence League, som han enligt uppgift nu ska ha lämnat. Vad som
              har hänt är att Robinson har erkänt sig skyldig till och dömts
              för domstolstrots efter att ha filmat utanför Leeds Crown Court.
              Domstolen utfärdade därefter ett tillfälligt förbud mot medierapportering
              om domen mot Robinson. Efter överklagan från brittiska medier
              hävdes dock det tillfälliga förbudet.
            </seg>
            <seg>
              Jag delar inte frågeställarens påstående om att rättsprocessen
              skulle utgöra ett exempel på ett odemokratiskt agerande. Vi har
              ingen anledning till att ifrågasätta det brittiska rättsväsendet
              eller rättsinstansernas tillämpning av brittisk lag. Därför finns
              heller inget som föranleder diplomatiska reaktioner från svensk
              sida.
            </seg>
            <seg>
              Resten tycker jag är så mycket svammel och konstiga påståenden
              att jag väljer att inte kommentera det.
            </seg>
          </u>
          <note>
            Anf. 12 JEFF AHL (-):
          </note>
          <u prev="cont" who="unknown">
            <seg>
              Herr talman! Jag förstår att Margot Wallström och regeringen
              inte vill svara på detta, för den kontext vi talar om och som
              vi ser är sanningen. Ni går till angrepp mot demokratier samtidigt
              som ni blundar för riktiga övergrepp mot yttrandefriheten. Det
              är därför utrikesministern inte vill svara.
            </seg>
            <seg>
              Det är intressant att utrikesministern använder ordet invandringskritisk
              om den organisation som Tommy Robinson tidigare tillhörde. Det
              visar att utrikesministern förstår att hon och regeringen faktiskt
              plattar till dem som har kritiska röster mot en viss politisk
              fråga. Hon bekräftar alltså det som jag just har sagt. EDL var
              en organisation som bedrev motstånd mot mångkulturen och använde
              sin demokratiska rätt att göra så.
            </seg>
            <seg>
              Låt mig ta några exempel på när yttrandefriheten hotas i Sverige.
              Exempelvis bedrev den regimlojala PK-tidningen Expressen för några
              år sedan en häxjakt på vanliga medborgare på grund av att de använt
              sin medborgerliga rättighet att yttra sig anonymt i olika forum
              i alternativa medier. Dessa avslöjades i samarbete med våldsbejakande
              vänsterextrema element. Samma tidning har samarbetat med regeringen
              för att utöva påtryckningar mot privata företag att censurera
              oliktänkande i Sverige, vilket mitt parti har blivit utsatt för.
            </seg>
            <seg>
              En 71-årig kvinnlig pensionär har dömts av Borås tingsrätt för
              att hon har haft åsikter om bland annat islam. Ytterligare en
              kvinna, 50 år, har dömts för hets mot folkgrupp på grund av att
              hon haft en kritisk inställning mot mottagandet av invandrare
              från Somalia. Det är därför fallet Tommy Robinson är intressant.
            </seg>
            <seg>
              Han har nu dömts till 13 månaders fängelse. Han förflyttas dessutom
              nu från det fängelse där han började avtjäna sitt straff som har
              en lägre andel muslimska fångar till ett fängelse med en avsevärt
              högre andel muslimer. Alla med någon form av logisk förmåga att
              tänka förstår vad detta kan innebära för en profilerad islamkritiker
              som Robinson.
            </seg>
            <seg>
              Vad den brittiska globalistiska regeringen och dess hantlangare
              i det brittiska rättsväsendet är beredda att göra är att dels
              ge Robinson ett långt fängelsestraff för att han har utnyttjat
              sin medborgerliga rätt till yttrandefrihet och till att agera
              medborgarjournalist. Dels har man medvetet förflyttat honom till
              ett fängelse där han löper större risk att i värsta fall drabbas
              av dödligt våld.
            </seg>
            <seg>
              Det är bara en tidsfråga innan Sverige är där Storbritannien
              är i dag. Vi har redan sett hur regeringen tillåter islamister
              som ministrar och att islamister får påverka svensk politik och
              svenskt rättsväsen. Svenskar döms trots att de bara använt sin
              grundlagsstadgade rätt att yttra sig. Regeringen bedriver utpressning
              mot privata företag att censurera. På EU-nivå är regeringen med
              och bygger upp institutioner för att motverka det fria ordet.
              Public service används som en propagandakanal snarare än kunskapsförmedlare.
              Regeringen har dessutom aviserat antidemokratiska grundlagsförändringar.
            </seg>
            <seg>
              Herr talman! Jag finner det horribelt att Sveriges regering passivt
              åser det som skett i Storbritannien. Men jag förstår varför eftersom
              Sverige också går i denna riktning.
            </seg>
          </u>
          <note type="speaker">
            Anf. 13 Utrikesminister MARGOT WALLSTRÖM (S):
          </note>
          <u xml:id="i-4ad811bda47dc8d9" next="cont" who="unknown">
            <seg>
              Herr talman! Respekten för mänskliga rättigheter är något som
              förenar Sverige och Storbritannien. Vi samarbetar nära i EU i
              frågor om mänskliga rättigheter, till exempel vad gäller MR-situationen
              i ett flertal länder. Vi driver tillsammans på för en gemensam
              och tydlig röst beträffande den på väldigt många håll allvarliga
              situationen för medborgerliga och politiska rättigheter.
            </seg>
            <seg>
              Storbritannien rankas ofta högt i internationella undersökningar
              om rättsstatens principer, korruption och press- och yttrandefrihet
              och har ett oberoende och professionellt rättssystem. Jag anser
              inte att den rättsprocess som Jeff Ahl refererar till ger uttryck
              för att man skulle ha frångått de grundläggande principerna. Det
              är förenligt med brittisk lag att belägga medier med rapporteringsförbud
              i särskilda fall då man bedömer att rapportering skulle kunna
              påverka ett pågående domstolsförfarande. Det är inte exceptionellt
              i brittiskt rättsutövande att utfärda restriktioner för medierna
              att rapportera vissa fall.
            </seg>
            <seg>
              Om Jeff Ahl nu har Polen och Ungern som förebilder, med deras
              begränsningar när det gäller medier, deras nya lagstiftning och
              så vidare, och tror att det är de som är verkliga demokratier
              tror jag att svenska folket förstår att det här är en debatt som
              rör sig i någon annan sorts verklighet som Jeff Ahl lever i.
            </seg>
          </u>
          <note>
            Anf. 14 JEFF AHL (-):
          </note>
          <u prev="cont" who="unknown">
            <seg>
              Herr talman! Tommy Robinson använde sin grundlagsstadgade rätt
              att agera medborgarjournalist. Han stod utanför en domstol. Han
              störde inte rättegången och påverkade inte rättegången. Han rapporterade
              bara om rättegången. Han blev gripen och dömdes sedan rekordsnabbt
              till 13 månaders fängelse. Han har alltså inte gjort någonting
              annat än att använda sin yttrandefrihet. Det här tycker den svenska
              regeringen är något att rycka på axlarna åt.
            </seg>
            <seg>
              Mänskliga rättigheter – det här är ett nyspråk ni använder. Det
              låter ju jättebra med mänskliga rättigheter, men ni missbrukar
              begreppet. Ni missbrukar även ordet demokrati, eftersom ni inte
              förstår innebörden av det. Ni använder det ordet för att kunna
              motivera era antidemokratiska tendenser och för att motivera de
              saker ni gör för att begränsa yttrandefrihet och just demokrati.
            </seg>
            <seg>
              Jag kan konstatera att paniken är total hos globalisterna. För
              oss som är historieintresserade följer det ni gör ett känt mönster.
              Åsiktsrepressio ­ nen kommer att bli mer omfattande. Men ju fler
              fula metoder ni tar till, desto starkare kommer den demokratiska
              och nationalistiska rörelsen att bli. Ni kommer att dömas hårt
              av historien. Ni kommer att bli ihågkomna som antidemokrater som
              bekämpade era egna folk. Ni kommer att bli ihågkomna för att ha
              släppt in människor i Europa som inte hör hemma här. Ni kommer
              att bli ihågkomna för att ha satt igång massiva systemkollapser
              i olika länder och för att ha försökt montera ned nationalstaterna.
              Men jag konstaterar att vindomslaget är totalt. Vi demokratiska
              nationalister vinner, och ni antidemokratiska globalister håller
              på att förlora – därav er panik.
            </seg>
            <seg>
              Tommy Robinson med flera kommer att bli ihågkomna som de som
              vågade stå upp och till och med var beredda att kastas i fängelse
              för rätten för folket till demokrati och yttrandefrihet. I slutändan
              kommer också folket att få tillbaka sin rätt till demokrati och
              frihet, för demokratin segrar alltid.
            </seg>
          </u>
          <note type="speaker">
            Anf. 15 Utrikesminister MARGOT WALLSTRÖM (S):
          </note>
          <u xml:id="i-db57dc353c7c7c12" next="cont" who="unknown">
            <seg>
              Herr talman! Jag kommer att göra allt jag kan i den här valrörelsen
              för att se till att de som har den typ av åsikter som framförs
              här av Jeff Ahl inte ska få något inflytande. Det är fråga om
              rasistiska och extremistiska åsikter och en helt förvriden syn
              på vad demokrati och mänskliga rättigheter är. Jag tycker att
              det här är skrämmande. Just nu är det människor med en annan hudfärg
              som inte ska komma in eller som ska slängas ut. Nästa gång kanske
              det är sådana som ser ut som jag som inte passar in längre och
              ska ut. Det är ett farligt läge vi är i.
            </seg>
            <seg>
              Ett demokratiskt samhälle är avhängigt respekten för yttrandefrihet
              och åsiktsfrihet. Som få andra länder ligger vi i topp när det
              gäller de här sakerna, precis som Storbritannien. Så är det. Om
              Jeff Ahl i stället tycker att Polen och Ungern är förebilder demonstrerar
              det min poäng.
            </seg>
            <seg>
              Att yttrandefriheten respekteras är en förutsättning för individers
              möjligheter att delta i politiska processer och engagera sig i
              samhällsfrågor. Respekten för yttrandefrihet och åsiktsfrihet
              är också en grundförutsättning för att en rad andra fri- och rättigheter
              ska kunna åtnjutas. För oss har människor lika värde. Alla människor
              har människovärde och ska respekteras utifrån det. Regeringen
              har också tydliggjort sin avsikt att uppmärksamma och agera mot
              otillåtna inskränkningar av yttrandefriheten. Det gör vi både
              i multilaterala forum och i bilaterala relationer. Vi kommer att
              fortsätta att stå upp för mänskliga rättigheter – inom Sverige,
              i EU och i alla andra multilaterala sammanhang.
            </seg>
          </u>
          <note>
            Överläggningen var härmed avslutad.
          </note>
          <note>
            § 9 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2017/18:271 Ändrade regler för Första–Fjärde AP-fonderna
          </note>
          <note>
            Kammaren biföll talmannens förslag att motionstiden för ovanstående
            proposition skulle förlängas till och med onsdagen den 10 oktober
            .
          </note>
          <note>
            § 10 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 25 juni
          </note>
          <u prev="cont" who="unknown">
            <seg>
              2017/18:1546 Bristande tillgänglighet till sjukvård i norra Sverige
              i sommar
            </seg>
            <seg>
              2017/18:1547 Nya skatteregler för bärplockare
            </seg>
            <seg>
              2017/18:1549 Stöd till barn och unga vid den amerikanska gränsen
            </seg>
            <seg>
              till utrikesminister Margot Wallström (S)
            </seg>
            <seg>
              2017/18:1550 Narkotikapolisföreningens önskemål om en ny inriktning
              på narkotikapolitiken
            </seg>
            <seg>
              2017/18:1551 Ship to Gaza
            </seg>
            <seg>
              till utrikesminister Margot Wallström (S)
            </seg>
            <seg>
              2017/18:1552 Långa väntetider för mål i förvaltningsrätten
            </seg>
            <seg>
              2017/18:1553 Lokaler för civilsamhället
            </seg>
          </u>
          <note>
            av Lars Beckman (M)
          </note>
          <note>
            till socialminister Annika Strandhäll (S)
          </note>
          <note>
            av Lars Mejern Larsson (S)
          </note>
          <note>
            till finansminister Magdalena Andersson (S)
          </note>
          <note>
            2017/18:1548 Skyddsvakters befogenheter
          </note>
          <note>
            av Christina Örnebjär (L)
          </note>
          <note>
            till justitie- och inrikesminister Morgan Johansson (S)
          </note>
          <note>
            av Maria Weimer (L)
          </note>
          <note>
            av Christina Örnebjär (L)
          </note>
          <note>
            till socialminister Annika Strandhäll (S)
          </note>
          <note>
            av Jeannette Escanilla (V)
          </note>
          <note>
            av Carina Ståhl Herrstedt (SD)
          </note>
          <note>
            till justitie- och inrikesminister Morgan Johansson (S)
          </note>
          <note>
            av Rickard Nordin (C)
          </note>
          <note>
            till försvarsminister Peter Hultqvist (S)
          </note>
          <note>
            2017/18:1554 Ändrade regler vid båtfynd
          </note>
          <note>
            av Catharina Bråkenhielm (S)
          </note>
          <note>
            till statsrådet Heléne Fritzon (S)
          </note>
          <note>
            § 11 Kammaren åtskildes kl. 9.44.
          </note>
          <note>
            Sammanträdet leddes av andre vice talmannen .
          </note>
          <note>
            Vid protokollet
          </note>
          <note>
            TUULA ZETTERMAN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om subsidiaritetsprövningar
          </note>
          <note>
            § 3 Anmälan om uteblivet svar på interpellation
          </note>
          <note>
            § 4 Anmälan om faktapromemorior
          </note>
          <note>
            § 5 Ärenden för hänvisning till utskott
          </note>
          <note>
            § 6 Svar på interpellation 2017/18:577 om förslag från klimatriksdagen
          </note>
          <note>
            Anf. 1 Statsrådet ISABELLA LÖVIN (MP)
          </note>
          <note>
            Anf. 2 JENS HOLM (V)
          </note>
          <note>
            Anf. 3 Statsrådet ISABELLA LÖVIN (MP)
          </note>
          <note>
            Anf. 4 JENS HOLM (V)
          </note>
          <note>
            Anf. 5 Statsrådet ISABELLA LÖVIN (MP)
          </note>
          <note>
            Anf. 6 JENS HOLM (V)
          </note>
          <note>
            Anf. 7 Statsrådet ISABELLA LÖVIN (MP)
          </note>
          <note>
            § 7 Svar på interpellation 2017/18:570 om Sveriges stöd till
            turkstödda rebeller
          </note>
          <note>
            Anf. 8 Utrikesminister MARGOT WALLSTRÖM (S)
          </note>
          <note>
            § 8 Svar på interpellation 2017/18:572 om diplomatiska markeringar
            för yttrandefriheten
          </note>
          <note>
            Anf. 9 Utrikesminister MARGOT WALLSTRÖM (S)
          </note>
          <note>
            Anf. 10 JEFF AHL (-)
          </note>
          <note>
            Anf. 11 Utrikesminister MARGOT WALLSTRÖM (S)
          </note>
          <note>
            Anf. 12 JEFF AHL (-)
          </note>
          <note>
            Anf. 13 Utrikesminister MARGOT WALLSTRÖM (S)
          </note>
          <note>
            Anf. 14 JEFF AHL (-)
          </note>
          <note>
            Anf. 15 Utrikesminister MARGOT WALLSTRÖM (S)
          </note>
          <note>
            § 9 Bordläggning och beslut om förlängd motionstid
          </note>
          <note>
            § 10 Anmälan om frågor för skriftliga svar
          </note>
          <note>
            § 11 Kammaren åtskildes kl. 9.44.
          </note>
          <note>
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
