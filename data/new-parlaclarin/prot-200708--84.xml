<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--84</head>
          <docDate when="2007-03-27">2007-03-27</docDate>
        </div>
      </front>
      <body>
        <div>
          <note xml:id="i-53978fcda9f58c17-0">
            ﻿
          </note>
          <note xml:id="i-2ade0ea03121d58b-0">
            Riksdagens protokoll
          </note>
          <note xml:id="i-5fb4268643192ad7-0">
            2007/08:84
          </note>
          <note xml:id="i-bba2e46128b72e1f-0" type="date">
            Torsdagen den 27 mars
          </note>
          <note xml:id="i-ea5b9fa7e2e7945a-0">
            Kl. 12:00 - 18:47
          </note>
          <note xml:id="i-07b7ac206267be71-0">
            1 § Avsägelse
          </note>
          <note xml:id="i-cfbe66142c2cd3f6-0">
            Förste vice talmannen meddelade att Hillevi Engström (m) avsagt
            sig uppdraget som ledamot i riksdagsstyrelsen från och med den
            27 mars.
          </note>
          <note xml:id="i-68ff168567efa3fd-0">
            Kammaren biföll denna avsägelse.
          </note>
          <note xml:id="i-b90be7bb3575f4cd-0">
            2 § Anmälan om fördröjda svar på interpellationer
          </note>
          <note xml:id="i-c53589591478f880-0">
            Till riksdagen hade inkommit följande skrivelser:
          </note>
          <note xml:id="i-51488846af26d7b8-0">
            Interpellation 2007/08:493
          </note>
          <note xml:id="i-68f61212fcfb1011-0">
            Interpellation 2007/08:493 Armenien
          </note>
          <note xml:id="i-74b81231c17b4a12-0">
            Interpellationen kommer att besvaras fredagen den 11 april 2008.
          </note>
          <note xml:id="i-fdf54550e67b0fba-0">
            Skälet till dröjsmålet är utlandsresa samt anhopning av interpellationer
            i kammaren.
          </note>
          <note xml:id="i-2b23ee1ad0d7549a-0">
            Carl Bildt
          </note>
          <note xml:id="i-c6f9a0d314d6b6a8-0">
            Interpellation 2007/08:498
          </note>
          <note xml:id="i-c3751b7244648350-0">
            Interpellation 2007/08:498 Kreditgarantiföreningar
          </note>
          <note xml:id="i-f7c30627350e2066-0">
            Interpellationen kommer att besvaras tisdagen den 22 april 2008.
          </note>
          <note xml:id="i-9ef7495cb4b94726-0">
            Skälet till dröjsmålet är sedan tidigare inbokade engagemang
            och tjänsteresa.
          </note>
          <note xml:id="i-c1b9706fcb5682e6-0">
            Fredrik Ahlén
          </note>
          <note xml:id="i-9bd9116bae977f0c-0">
            Interpellation 2007/08:501
          </note>
          <note xml:id="i-9768eb387fe945a9-0">
            Interpellation 2007/08:501 Service i glesbygd
          </note>
          <note xml:id="i-efaee163f2e36771-0">
            Interpellationen kommer att besvaras tisdagen den 8 april 2008.
          </note>
          <note xml:id="i-ca6ab0a84a0d0338-0">
            Skälet till dröjsmålet är andra åtaganden som inte kan ändras.
          </note>
          <note xml:id="i-64058ec8e8009e31-0">
            Mats Odell
          </note>
          <note xml:id="i-cc2cd4607f401a3c-0">
            Interpellation 2007/08:507
          </note>
          <note xml:id="i-e5cd7e0c75470d34-0">
            Interpellation 2007/08:507 Villkor för asylsökande
          </note>
          <note xml:id="i-efaee163f2e36771-1">
            Interpellationen kommer att besvaras tisdagen den 8 april 2008.
          </note>
          <note xml:id="i-fa75aac58647ab2f-0">
            Skälet till dröjsmålet är tjänsteresa.
          </note>
          <note xml:id="i-9d12a3c89aea08a1-0">
            Tobias Billström
          </note>
          <note xml:id="i-96e4de69a852aad5-0">
            3 § Hänvisning av ärenden till utskott
          </note>
          <note xml:id="i-21de52b858e48cc7-0">
            Föredrogs och hänvisades
          </note>
          <note xml:id="i-894146d08f1fd26a-0">
            4 § Beslut om ärenden som slutdebatterats den 26 mars
          </note>
          <note xml:id="i-1e584235a222668d-0">
            Punkt 1
          </note>
          <note xml:id="i-3208a1df63a0d8ff-0">
            Punkt 3
          </note>
          <note xml:id="i-6c32c02ae8e6b617-0">
            Övriga punkter
          </note>
          <note xml:id="i-780d0f837448ae9c-0">
            Punkt 2
          </note>
          <note xml:id="i-c2e0944004f34cca-0">
            Punkt 4
          </note>
          <note xml:id="i-b266042170ccc970-0">
            Punkt 6
          </note>
          <note xml:id="i-6c32c02ae8e6b617-1">
            Övriga punkter
          </note>
          <note xml:id="i-780d0f837448ae9c-1">
            Punkt 2
          </note>
          <note xml:id="i-3208a1df63a0d8ff-1">
            Punkt 3
          </note>
          <note xml:id="i-c08417f61a76768e-0">
            Punkt 5
          </note>
          <note xml:id="i-81533cec3f37b58b-0">
            Punkt 8
          </note>
          <note xml:id="i-6c32c02ae8e6b617-2">
            Övriga punkter
          </note>
          <note xml:id="i-b7e0a859f8692233-0">
            5 § Gymnasieskolan
          </note>
          <note xml:id="i-6b90e1f5e50d6416-0">
            Föredrogs
          </note>
          <note type="speaker" xml:id="i-5caf67ab230fa517-0">
            Anf. 1 MARIE GRANLUND (s):
          </note>
          <u who="marie_granlund_2a02ae" xml:id="i-e7eb3b61372797f9-0">
            <seg xml:id="i-dadf86acd248c4a7-0">
              Herr talman! För ett par år sedan var jag och några andra riksdagsledamöter
              på studieresa i Indien. Vi var i Kerala, den absolut sydligaste
              delstaten. En kväll träffade vi föreningslivet där och talade
              med några så kallade intellektuella. De var väldigt oroliga för
              vad som hände med globaliseringen. De sade: Ni som kommer från
              det där lilla landet i norr kan inte förstå vad som just nu händer
              i Indien. Textilindustrin och även andra industrier håller på
              att flytta härifrån.
            </seg>
            <seg xml:id="i-8d6d150a6a183ff8-0">
              Vi tittade på varandra och sade att vi faktiskt vet precis hur
              det är.
            </seg>
            <seg xml:id="i-957be392dd6a4aa9-0">
              Jag kommer själv från en stad i södra Sverige där textilindustrin
              en gång var stor, men den flyttade sedan just till Indien. Vi
              hade också varv som lades ned, och det var många människor som
              blev arbetslösa.
            </seg>
            <seg xml:id="i-21f33122e1988288-0">
              Dessa indier tittade förvånat på oss och undrade vad som hände
              i Sverige. De undrade om människorna inte blev ledsna och protesterade
              och om det inte blev stora demonstrationer.
            </seg>
            <seg xml:id="i-b2c2e25519f5427b-0">
              Vi sade att människorna visst blev ledsna. De förlorade sina
              arbetskamrater, och de förlorade sitt arbete. Men i Sverige har
              vi byggt upp ett system som gör det möjligt att faktiskt gå vidare
              och hitta andra lösningar. Vi har byggt upp ett system med socialförsäkringar
              så att man kan känna sig trygg om något hemskt händer. Vi har
              byggt upp ett system med en bra a-kassa om man förlorar sitt arbete,
              och vi har byggt upp en bra utbildning som gör det möjligt att
              hela tiden komma igen och få en ytterligare chans. Vi diskuterade
              en hel del om detta.
            </seg>
            <seg xml:id="i-ce99335230896c5f-0">
              Herr talman! Vad som händer i Sverige nu är ytterst oroande.
              Nu håller man på att montera ned hela detta system. Det gäller
              såväl socialförsäkringar som arbetslöshetsersättning men också
              det som vi ska tala om här i dag, nämligen utbildning.
            </seg>
            <seg xml:id="i-652839211729cba2-0">
              Nu är Sverige tillsammans med Nya Zeeland de länder som faktiskt
              minskar antalet platser på högskolan för första gången på väldigt
              länge. Alla andra länder vill självklart i den internationella
              konkurrensen öka andelen som studerar på högskolan.
            </seg>
            <seg xml:id="i-de5cc12c10d82ee2-0">
              Saco säger i sin rapport Kunskapens läge 2008 att Sverige fortfarande
              satsar mycket på utbildningen men att andelen minskar. Satsningen
              på varje student minskar, och utgifterna för utveckling och forskning
              minskar.
            </seg>
            <seg xml:id="i-47dfe288e9453c1e-0">
              Till detta ska vi lägga slakten av den kommunala vuxenutbildningen,
              som Louise Malmström från vår sida kommer att tala om i nästa
              debatt. Det handlar om halveringen av arbetsmarknadsutbildningarna,
              och det handlar om väldigt mycket mer.
            </seg>
            <seg xml:id="i-3c203344dbb9f2f2-0">
              Herr talman! Det här är en klassisk högerpolitik som leder till
              ökad sortering, lägre kunskapskrav och sämre konkurrenskraft.
              Och snart är det dags för gymnasieskolan.
            </seg>
            <seg xml:id="i-da3232f260fac38b-0">
              En utredning ska presenteras på måndag om vad vi kan befara det
              värsta, även om vi som vanligt inte vet någonting eftersom regeringen
              kör sitt eget race. I stället för att försöka få till stånd blocköverskridande
              överenskommelser, såsom vi tidigare jobbade med gymnasieskolan,
              kör man, som sagt, sitt eget race. Men vad vi kan befara är att
              det blir en klar uppdelning mellan teoretiska och yrkesinriktade
              program. Antingen är man teoretiker eller också är man praktiker
              punkt, slut. Signalerna är också att de som går på de yrkesinriktade
              programmen inte ska ha så mycket teoretiska ämnen. Det är tvärtemot
              vad såväl arbetsgivare som fackföreningsrörelse tycker. De anser
              att dagens arbetsliv, oavsett om man ska bli civilingenjör, undersköterska
              eller byggnadsarbetare, självklart kräver gedigna fackkunskaper
              men också väldigt goda teoretiska kunskaper.
            </seg>
            <seg xml:id="i-714d06b671275bc9-0">
              Det här är återvändsgrändens politik med en nostalgisk blick
              tillbaka på 50-talet hemmafruarnas 50-tal. När man går och städar
              hemma hos varandra behöver man självklart inte så mycket utbildning.
            </seg>
            <seg xml:id="i-d05f052dc219d9ec-0">
              Men vi socialdemokrater vet att dagens moderna arbetsliv kräver
              mer än så. Dagens gymnasieskola står inför helt andra utmaningar
              än vad som gällde för bara några årtionden sedan. I dag krävs
              en gymnasieutbildning för att få ett jobb och för att klara sig
              i ett alltmer komplicerat och kunskapsintensivt samhälle.
            </seg>
            <seg xml:id="i-a216eb7b5a50c766-0">
              Vi tycker därför att det måste göras förändringar i gymnasieskolan.
              Kvalitet och resultat behöver bli bättre på alla utbildningar,
              och tydligare fokus måste läggas på att stärka yrkesutbildningarna.
              Gymnasieskolan måste också på ett helt annat sätt än vad som sker
              i dag samverka med företag, arbetsliv och högre utbildning för
              att höja kvaliteten. Det fanns ett förslag om en ny modern gymnasieskola
              som skulle ha trätt i kraft hösten 2007. Det handlade om förstärkta
              yrkesinriktade program. Det handlade om en ny modern lärlingsutbildning.
              Det handlade om gymnasieexamen. Det handlade om gymnasiearbete.
              Det handlade om ämnesbetyg.
            </seg>
            <seg xml:id="i-e9af7441c2a5e2bb-0">
              Men något av det första som den borgerliga regeringen gjorde
              var att stoppa genomförandet av detta, något som man under lång
              tid hade förberett sig för ute på skolorna. Det är verkligen politisk
              dogmatism. En hel generation ungdomar gick på detta sätt miste
              om en bättre gymnasieutbildning. I stället kan de vänta sig en
              gymnasieskola som, som sagts, är präglad av klassisk högerpolitik
              med ökad sortering, lägre kunskapskrav och sämre konkurrenskraft.
            </seg>
            <seg xml:id="i-a63a032b7bbe8841-0">
              Det utbildningssystem som nu börjar växa fram innebär att man
              om man som tolvåring inte väljer rätt har väldigt svårt att senare
              göra något åt det. Om man senare vill gå en kvalificerad yrkesutbildning
              kommer man att bli stoppad om man inte har med sig högskolebehörigheten
              från gymnasieskolan. Vi befarar att det inte kommer att vara på
              det sättet.
            </seg>
            <seg xml:id="i-5c4f72b8816e44bc-0">
              Vi vill i stället stärka gymnasieskolan. Vi vill se över den
              för att se om den kan organiseras på ett annat sätt. Redan i dag
              finns det i många kommuner en överetablering av vissa utbildningar.
              I andra kommuner är det en underetablering. Vi vill se över också
              detta för att se om det går att hitta ett annat system. Kanske
              skulle den kvalificerade yrkesutbildningen kunna stå som modell.
            </seg>
            <seg xml:id="i-8322a550f9e063a2-0">
              Vi vill skapa nationella och regionala programråd tillsammans
              med arbetsmarknadens parter inom respektive bransch för att stärka
              kopplingen till arbetslivet.
            </seg>
            <seg xml:id="i-18f7f221fa1a236d-0">
              Vi vill införa en ny gymnasial lärlingsutbildning med samma innehåll
              och mål som de yrkesförberedande programmen men där utbildningen
              till stor del är förlagd till arbetsplatserna.
            </seg>
            <seg xml:id="i-06b9ee024fd4484c-0">
              Vi vill satsa på teknikcollege. Vi vill alltså fortsätta den
              satsning som vi har gjort tillsammans med IF Metall och Teknikföretagen.
              Vi tycker att detta borde utökas till att även gälla vård och
              andra områden.
            </seg>
            <seg xml:id="i-f2ece088b16e6d97-0">
              I stället för att säga att den som vill bli byggnadsarbetare
              inte behöver goda kunskaper i teoretiska ämnen säger vi: Låt oss
              i stället anpassa kursplanerna till de program som väljs. Det
              är kanske inte rimligt att läsa exakt samma svenska, engelska
              eller matte beroende på vilket program man går.
            </seg>
            <seg xml:id="i-ef52901d081f585e-0">
              Vi vill också satsa på en ny yrkeslärarutbildning där den särskilda
              satsning yrkes-SÄL som vi innan vi förlorade valet drog i gång
              skulle kunna stå som modell.
            </seg>
            <seg xml:id="i-c52902797d0f078e-0">
              Vi vill öka samarbetet mellan högskola och gymnasium.
            </seg>
            <seg xml:id="i-f9d6e1b5a74e6a35-0">
              Vi vill ersätta dagens IV-program med ett basår i gymnasieskolan.
            </seg>
            <seg xml:id="i-6c63b654cbeb122f-0">
              Det här är några av de förslag som vi är övertygade om skulle
              stärka gymnasieskolan detta i stället för att nedmontera, något
              som vi befarar att den borgerliga regeringen kommer att göra.
            </seg>
            <seg xml:id="i-a0b621aa233e2347-0">
              Det skulle vara väldigt intressant att här i dag få höra vad
              regeringspartierna tycker om gymnasieskolan och hur man vill utveckla
              denna.
            </seg>
            <seg xml:id="i-b0856745789bde30-0">
              Med detta, herr talman, yrkar jag bifall till reservationerna
              1, 2 och 3. Självklart står vi socialdemokrater också bakom övriga
              s-reservationer, men för tids vinnande yrkar jag bifall endast
              till nämnda reservationer.
            </seg>
          </u>
          <note type="speaker" xml:id="i-917a7924beb8005e-0">
            Anf. 2 ROSSANA DINAMARCA (v):
          </note>
          <u who="rossana_dinamarca_0bda0d" xml:id="i-bec951d94ce97bd5-0">
            <seg xml:id="i-887c8187b9c96189-0">
              Herr talman! I det här betänkandet tas en blandning av frågor
              om gymnasieskolan upp. Våra reservationer handlar om elevinflytande,
              det individuella programmet, turistutbildningar och skolluncher.
              Men låt mig börja med det som Marie tog upp och som aktualiseras
              på måndag, nämligen Gymnasieutredningen.
            </seg>
            <seg xml:id="i-227d2c4caf899b6f-0">
              Sedan tidigare vet vi att regeringen vill dela upp gymnasieskolan
              i tre delar där bara de elever som går ett teoretiskt program
              får högskolebehörighet. Skälet till detta är, som man tidigare
              har anfört, dels att alla inte kan eller vill bli akademiker,
              dels att som man också talat om skoltrötta elever inte ska behöva
              tyngas med att läsa teoretiska ämnen, förutom historia som är
              det enda ämne som vi säkert vet kommer att vara ett kärnämne för
              alla.
            </seg>
            <seg xml:id="i-029c392b5af0c8d6-0">
              I bägge argumenten finns det en cynism. Att verka för en hög
              kunskapsnivå hos alla elever handlar inte om att tvinga alla att
              bli akademiker utan om att ge alla elever verklig valfrihet.
            </seg>
            <seg xml:id="i-daec66d9e87f96e5-0">
              Enligt en färsk rapport den kom i går från Arbetarrörelsens tankesmedja
              gick sju av tio jobb under åren 2006 och 2007 till personer som
              hade högskoleutbildning. Det säger en del om de krav som ställs
              på dagens arbetsmarknad. Då kan vi inte gå i en riktning som innebär
              att vi sänker kunskapskraven. Vi måste tvärtom se till att alla
              har möjlighet att nå målen.
            </seg>
            <seg xml:id="i-11a8a2cb1c588448-0">
              Vi i Vänsterpartiet är inte nöjda med att många elever lämnar
              gymnasiet utan att ha nått målen. Men vi vill inte sänka den berömda
              ribban och lura dessa elever, utan vi vill sätta in de resurser
              som krävs för att alla ska kunna lyckas.
            </seg>
            <seg xml:id="i-8730ced256fcb9a8-0">
              Vi vet att skoltrötta elever inte bara finns på de praktiskt
              inriktade programmen. Också för många elever som väljer ett yrkesförberedande
              program är det nödvändigt att få högskolebehörighet för att kunna
              gå vidare och bli polis, förskollärare eller agronom.
            </seg>
            <seg xml:id="i-3e115ed1346c4038-0">
              Herr talman! Jag har i denna kammare ett antal gånger tidigare
              ställt samma fråga utan att få svar. Därför upprepar jag den här
              i dag: Vilka kärnämnen anser de borgerliga inte vara viktiga nog
              för de elever som väljer yrkes- och lärlingsprogram samhällskunskap,
              idrott, naturkunskap, estetisk verksamhet eller religion?
            </seg>
            <seg xml:id="i-ed81456b576b0bcf-0">
              Jan Björklund har tidigare sagt att dessa elever enbart behöver
              ha 500 poäng i kärnämnena. Jag antar att han inte kommer att ta
              bort svenska, matte och engelska som tillsammans ger 400 poäng.
            </seg>
            <seg xml:id="i-329597562f848ba7-0">
              Skolministern har också meddelat att historia ska vara ett kärnämne
              för alla. Det innebär ytterligare 50 poäng. Då återstår 50 poäng.
              Det innebär att samhällskunskap och idrott ryker eftersom båda
              är 100-poängskurser. Sedan blir det väl något slags ole dole doff
              mellan estetisk verksamhet, naturkunskap och religion om vardera
              50 poäng.
            </seg>
            <seg xml:id="i-5c0add5ebe0869ec-0">
              Ulrika Carlsson, Mats Gerdau, Gunilla Tjernberg och Christer
              Nylander, låt oss i dag få ett svar på frågan om vilka kärnämnen
              som ska bort!
            </seg>
            <seg xml:id="i-61312ba2b9fe57a0-0">
              Herr talman! I veckan som gått presenterades Rädda Barnens barnfattigdomsrapport.
              Ett krav som man ställer utifrån detta är att skollagen måste
              skärpas när det gäller att skolan ska vara avgiftsfri. Detta är
              ett krav som vi stöder. Det är också därför som vi har drivit
              kravet att även elever på gymnasieskolan ska ha rätt till kostnadsfria
              skolluncher.
            </seg>
            <seg xml:id="i-bd09f298181f1fae-0">
              Bra matvanor har stor betydelse för alla elever, oavsett ålder.
              Avgifter på skolmat är något som slår stenhårt och som träffar
              framför allt dem som redan har det svårast. Skolmåltidsavgiften
              är därför i allra högsta grad en klassfråga.
            </seg>
            <seg xml:id="i-35a50a00bcf92951-0">
              Argumentet att det inte finns någon finansiering för ett sådant
              här förslag håller inte. Varje år lägger kommunerna hundratusentals
              kronor på reklamkampanjer för att locka nya elever till sina gymnasieskolor
              pengar som naturligtvis måste tas från något håll. Samtidigt vet
              vi att i minst 41 kommuner måste eleverna betala för sin skollunch.
            </seg>
            <seg xml:id="i-b818e45d29468c67-0">
              Valet mellan att använda skattemedel till skolluncher eller att
              använda pengarna till reklamkampanjer är inte särskilt svårt.
              I ett klassperspektiv är det oerhört viktigt att vi tillhandahåller
              kostnadsfria luncher. Även elever från fattiga familjer har rätt
              att tillgodogöra sig utbildningen, och då är en näringsriktig
              kost en nödvändighet. Därför yrkar jag bifall till reservation
              7.
            </seg>
            <seg xml:id="i-aa3190d7a8bc559d-0">
              Herr talman! En av de första sakerna som den här regeringen gjorde
              när den tog makten var att förbjuda lokala styrelser med elevmajoritet.
              Vi har i olika sammanhang hört bland annat skolministern tala
              om elever om inte som ett hot så i alla fall som ett otyg som
              bara vill ställa till med jäkelskap och som därför på olika sätt
              ska sättas på plats. Det är ett oroande synsätt med tanke på demokratin.
              De är ju de här människorna som en dag ska ta över stolarna i
              denna sal.
            </seg>
            <seg xml:id="i-51c32491c6943e32-0">
              Utan någon som helst utvärdering av den tidigare tioåriga försöksverksamheten
              valde regeringen att bara förbjuda. Och inte har vi sett några
              andra förslag om hur man ska öka elevers inflytande och delaktighet.
              Det räcker inte att bara läsa om vad demokrati är. Man måste också
              få lära sig att praktisera demokrati.
            </seg>
          </u>
          <note xml:id="i-51c541e54b77fc50-0">
            Jag avslutar med att yrka bifall till reservation 3.
          </note>
          <note type="speaker" xml:id="i-1e1636af339e7f2d-0">
            Anf. 3 MATS PERTOFT (mp):
          </note>
          <u who="mats_pertoft_740cd3" next="cont" xml:id="i-968d0bd141a6ce8b-0">
            <seg xml:id="i-e17c7d6deec982a2-0">
              Herr talman! Vi ska i dag ta ställning till och debattera motioner
              när det gäller gymnasieskolan. Så att jag inte glömmer bort det
              vill jag för Miljöpartiets räkning passa på att yrka bifall till
              reservationerna 3 och 7. Vi står naturligtvis bakom också de andra,
              men man ska inte votera för mycket.
            </seg>
            <seg xml:id="i-ef82619a5df93c9c-0">
              Jag vill börja i den ända som Marie Granlund började i. Utbildningsutskottet
              gjorde en intressant resa i januari. Det blev väldigt intressant
              utifrån den synvinkeln att vi mötte länder som vanligtvis jämförs
              med Sverige i olika internationella undersökningar om kunskapsutveckling,
              skola och så vidare. Samtidigt såg vi att de ändå hade problem
              i skolan som vi kände igen. Vi kanske inte kände igen dem som
              de problem som vi brottas med i dag, i alla fall inte exakt på
              det sättet utan det var nyanser. Men framför allt kände vi igen
              strukturer som vi i Sverige faktiskt har lämnat bakom oss.
            </seg>
            <seg xml:id="i-14a5f1a5149431cb-0">
              Jag är övertygad om att i både Japan och Sydkorea brottas man
              med dessa problem och letar efter svaren som alla utvecklade länder
              möter i globaliseringens tidevarv. Det gör vi också här. Vi diskuterar
              väldigt mycket de problem som vi har i Sverige och söker då också
              i andra länder efter vad det finns för möjligheter, vad man kan
              lära sig och vad det finns för likheter.
            </seg>
            <seg xml:id="i-9e7b91df29c2a514-0">
              Den främsta biten som jag tog med mig från resan var att ja,
              det finns problem, det finns likheter, samtidigt som våra problem
              här i Sverige är unika. Utan att vilja förhäva mig har vi rent
              objektivt gjort många experiment när det gäller såväl förskola
              som grund- och gymnasieskola som gjort att vårt utbildningssystem
              har kommit väldigt långt. När jag jämför med andra länder ser
              jag att de inte har dessa erfarenheter ännu.
            </seg>
            <seg xml:id="i-2bd4938d1009a244-0">
              Därför måste vi leta efter nya lösningar, lösningar som inte
              finns, som inget land har provat ännu. Det tror jag är den viktigaste
              biten när vi ska leta efter nya lösningar på gymnasieskolans problem
              med avhoppen och så vidare som vi alla är bekymrade över.
            </seg>
            <seg xml:id="i-5d57d747a4b00de1-0">
              När Gymnasieutredningen presenterar sitt förslag och när den
              borgerliga majoriteten sedan presenterar sin proposition hoppas
              jag att jag inte får mina fördomar bekräftade, nämligen att ni
              backar tillbaka till 50- och 60-talens skola. Alla era signaler
              hittills har ju varit åt det hållet. Alla signaler handlar ju
              om att återigen införa en tredelad skola, den som vi lämnade på
              60-talet och som jag lyckligtvis slapp, men inte helt. Jag gick
              också i tysk skola. Där finns den fortfarande kvar med väldigt
              dåliga resultat som konsekvens och med arbetsgivare som absolut
              inte vill utbilda lärlingar, bland annat därför att det är för
              kostsamt och så vidare.
            </seg>
            <seg xml:id="i-fa9b9c16e107ee52-0">
              Min poäng är att vi måste hitta lösningen framåt eftersom globaliseringen
              kräver det av oss och vi är ett modernt samhälle. Vi har visserligen
              inte de högsta lönerna, men Sverige är ett litet land i en stor
              värld som är beroende av att vara konkurrenskraftigt. Vi är beroende
              av att ligga längst fram i utbildning. Just eftersom Sverige är
              ett så litet land måste vi ligga allra längst fram, och då måste
              vi hitta lösningar som inte finns någon annanstans. Det är dessa
              lösningar som jag tror att ni missar.
            </seg>
            <seg xml:id="i-e8813df421636666-0">
              För att komma vidare här måste vi bland annat titta på de motioner
              som nu ligger här på riksdagens bord och som vi ska diskutera.
              De handlar om att ge eleverna det ansvar de behöver som ansvariga
              medborgare och inte bara om kunskaper som ska sväljas, rapas upp
              igen och testas rakt igenom. Vi fick en mycket livlig beskrivning
              i Japan av hur ett fullt ut genomdrivet testsystem förstör den
              egna initiativkraften och sedan ställer till med problem på universitet
              och högskola.
            </seg>
            <seg xml:id="i-a1205643fb62e694-0">
              För att hitta nya bitar i det livslånga lärandet i stället för
              att montera ned det, som vi kommer att diskutera lite senare också,
              måste man snarare utöka det och kanske till och med flytta ned
              det i åldrarna. I stället för att dela upp gymnasiet måste man
              individualisera gymnasiet mer. Man måste se till att människorna
              får det ansvar som de ska ha. Då kan man inte samtidigt säga:
              Ni elever ska vara väldigt individuella. Ni ska leta efter era
              egna vägar. Ni ska ta ansvar för era handlingar. Men lokala styrelser
              får ni inte ha.
            </seg>
            <seg xml:id="i-080ad8da64db59fb-0">
              Ni i alliansmajoriteten upplevde ju själva problematiken när
              ni fick stryka en text i ert eget förslag för någon vecka sedan.
            </seg>
            <seg xml:id="i-d8e2789eb964b3c6-0">
              Vi måste ge eleverna det ansvar som de behöver för att de ska
              växa, för om du inte ges ansvar kan du inte heller växa. Därför
              menar vi från Miljöpartiets sida att elevmajoritet i lokala styrelser
              var en utmärkt försöksverksamhet som i stället för att avskaffas
              borde ha permanentats.
            </seg>
            <seg xml:id="i-b19e69ddf4db6c5f-0">
              På samma sätt är det med en annan motion som jag nyss yrkade
              bifall till, den om skolmåltider. Det är inte så att det är få
              som i dag går i gymnasieskolan. Jag tror att det är lite mer än
              90 procent av Sveriges elever. Att då prata om att det inte är
              viktigt och av allmänintresse att man får måltider tycker vi är
              lite gammaldags. Vi menar att det borde vara en självklarhet.
              Dessutom är det säkert över 90 procent av kommunerna som betalar
              skolmåltiderna. Det finns några enstaka kommuner som tycker att
              det är roligt att dra in några kronor på dem.
            </seg>
            <seg xml:id="i-a67e955c3ca1466c-0">
              Framtidens gymnasieskola måste ge eleverna inte mindre utan mer
              ansvar och inte göra en uppdelning enligt någon sorts stuprörsprincip,
              som verkar vara det som vi får se på måndag, utan att vi snarare
              får se hängrännor som man nuförtiden säger på administrationsspråket
              som är så modernt valmöjlighet och ansvarstagande. Det är det
              som är framtidens gymnasieskola. Det ser vi tyvärr inte så mycket
              av.
            </seg>
            <seg xml:id="i-24533204177638c1-0">
              Men jag hoppas, som sagt, innerligt att ni i alliansen inte bekräftar
              mina fördomar på måndag och när ni sedan skriver er proposition.
            </seg>
          </u>
          <note xml:id="i-78bb1757e58a552f-0">
            Anf. 4 ULRIKA CARLSSON i Skövde (c):
          </note>
          <u who="mats_pertoft_740cd3" prev="cont" xml:id="i-88de2af0bec9cf3f-0">
            <seg xml:id="i-0a400529dd6195d0-0">
              Herr talman! Om bara några dagar kommer vi att få ta del av den
              utredning som vi med spänning väntat på alltsedan alliansregeringen
              hösten 2006 drog tillbaka förslaget om Gymnasium 07. Utredningen
              är nödvändig för att lösa många av de problemställningar som finns
              i dag i den svenska gymnasieskolan. Det är dags för ett långsiktigt
              hållbart utbildningssystem inom gymnasieskolan.
            </seg>
            <seg xml:id="i-7b45926949a6667c-0">
              Vi måste nu ge elever och lärare möjlighet till studiero och
              stabilitet. Vi reformerar nu hela skolpolitiken med prioritet
              på kunskaper och tidiga insatser. Vi skapar en flexibel skola
              utan återvändsgränder.
            </seg>
            <seg xml:id="i-d9d3e6ffcd851df5-0">
              Jag kan i detta tidiga skede lägga till att jag inte vet vilka
              fördomar Mats Pertoft går och bär på, men förhoppningsvis ska
              den utredning som kommer på måndag visa på en möjlighet för alla
              elever att få en mycket god kunskapsnivå och på gymnasieskolan
              som en viktig del i elevernas livslånga lärande.
            </seg>
            <seg xml:id="i-0cd966a8cdb15f90-0">
              Det förtjänar att sägas att det också finns mycket som är bra
              i den svenska gymnasieskolan. Det ska vi inte ta ifrån skolan.
              De allra flesta lämnar gymnasieskolan med kunskaper för fortsatta
              studier eller för att gå direkt ut i arbetslivet. Men har de tillräckliga
              kunskaper för att klara nästa steg i utbildningen, oavsett om
              det är en akademisk utbildning på högskolan eller olika former
              av yrkesutbildningar som är en påbyggnad?
            </seg>
            <seg xml:id="i-80cb3f90dae057ac-0">
              Det finns för många exempel på att nivån på kunskaperna hos elever
              som gått ut gymnasiet inte är tillräckligt hög när de kommer till
              högskolan. Det blir på något sätt som att nästa instans ska reparera
              det den tidigare inte har klarat av att göra. Man sänker kraven
              och inför basår av olika slag.
            </seg>
            <seg xml:id="i-6db2e9296d534a06-0">
              Om Socialdemokraterna ser det som en vinst att man byter namn
              på IV till basår är det möjligt att det är ett under av nytänkande.
              Men jag tror att det är viktigt att vi går djupare än så.
            </seg>
            <seg xml:id="i-b41f9a960dd5d372-0">
              Också näringslivets olika organisationer har framfört kritik
              mot att de som lämnar de yrkesförberedande programmen varken har
              tillräckligt stor kunskap i karaktärsämnena eller, många gånger,
              i kärnämnena. Det har skapats en genomsnittsnivå på utbildningarna
              som är alldeles för låg. Det kan vi inte acceptera.
            </seg>
            <seg xml:id="i-52b7c76e55cf237f-0">
              Herr talman! Det är viktigt med en riktig problembeskrivning,
              men vi får inte fastna där utan föra en politik som inger både
              framtidstro och stabilitet inom skolvärlden. Jag och Centerpartiet
              ser, som sagt, med spänning fram emot förslaget som lämnas på
              måndag där mycket av det som vi har arbetat med under många år
              kommer att finnas med. Det är redan klart att det kommer att bli
              ett förslag med tre inriktningar en inriktning mot en lärlingsutbildning,
              en studieförberedande inriktning och en yrkesförberedande inriktning.
            </seg>
            <seg xml:id="i-a595d4f714e658d8-0">
              Gymnasieskolan är en frivillig skolform. Det är den tid i skolsystemet
              då våra ungdomar går från att vara barn till att bli vuxna det
              år de fyller 18. Det är viktigt att vi tar speciella hänsyn till
              denna period i livet och inte detaljreglerar så mycket som en
              del politiker många gånger vill göra.
            </seg>
            <seg xml:id="i-1fa9c41d056c97d3-0">
              Vi vill skapa en gymnasieskola som ställer höga krav på kunskaper
              av olika slag utan att värdera att de teoretiska kunskaperna är
              viktigare än de praktiska.
            </seg>
            <seg xml:id="i-b2c661ae0fa8eea8-0">
              Det har från oppositionspartiernas sida talats om att vi med
              den nya gymnasieskolan kommer att införa en sorteringsskola. Men
              det är just en sorteringsskola som den socialdemokratiska utbildningspolitiken
              har lett till. Det är just de elever som den gamla regeringen
              vill värna om som man har sorterat ut. De elever som inte har
              velat ägna sig åt eller haft förutsättningar för höga teoretiska
              studier har inte passat in i mallen för den nuvarande gymnasieskolan.
            </seg>
            <seg xml:id="i-d8d09c85fb2eccea-0">
              Ett alldeles för stort antal elever har av flera olika anledningar
              fått känna att de inte klarar gymnasieskolan en del för att de
              i grundskolan inte fick de kunskaper och det stöd som de hade
              behövt, en del för att motivationen och kopplingen mellan kärnämnen
              och karaktärsämnen varit alltför svag.
            </seg>
            <seg xml:id="i-58c38645ee608380-0">
              Allianspartierna ökar valfriheten och möjligheterna för eleverna
              att lyckas i skolan. Vi gör satsningar för att tidigt upptäcka
              dem som har behov av stöd i grundskolan. Vi satsar på kompetensutveckling
              av lärare eftersom vi vet att engagerade, ämneskunniga och pedagogiskt
              skickliga lärare är en av de absolut viktigaste faktorerna för
              barns och ungas lärande.
            </seg>
            <seg xml:id="i-bfa8fa2fae4132f9-0">
              Vi skapar en gymnasieskola som blir en viktig länk i unga människors
              lärande inför vuxenlivet. Det är inga återvändsgränder utan en
              möjlighet att läsa in högskolebehörigheten också på de yrkesförberedande
              programmen. Vi ser också vikten av en god studie- och yrkesvägledning
              under hela skolsystemet och vikten av att tydligare stötta elever
              i de olika val som man behöver göra. Vi ser till individens unika
              kunskaper. Ingen mår bra av att stöpas i samma mall om denna mall
              inte ser till vars och ens förmågor.
            </seg>
            <seg xml:id="i-acf88061fbfc831c-0">
              Det som är allra viktigast att upprätthålla genom hela skoltiden
              är att man arbetar på ett sådant sätt att unga människor behåller
              lusten att lära, motivationen, självförtroendet och tilliten till
              sin egen kapacitet. Därför måste det finnas olika vägar för olika
              barn och ungdomar genom det svenska skolsystemet. Vi måste se
              till alla delar.
            </seg>
            <seg xml:id="i-b952677bcba447f7-0">
              Herr talman! Lärlingsutbildningen startar redan i höst. Det finns
              ett stort intresse i Sveriges kommuner. Företagen ser stora möjligheter
              att vara en viktig del i unga människors lärande och utbildning.
              Samtidigt är det också viktigt med den kompetensförsörjning som
              detta kan ge framöver.
            </seg>
            <seg xml:id="i-8f69bbe1dbcc82be-0">
              I denna debatt hanterar vi ett antal motioner som har lämnats
              in. Det är spännande att se att de olika partierna i oppositionen
              har rejält olika prioriteringar. Det förklarar varför det inte
              hände mer på det utbildningspolitiska området under den förra
              regeringen.
            </seg>
            <seg xml:id="i-3956d5a30dc73e47-0">
              Det finns ibland en övertro på att om man bara stoppar in alla
              de områden som man känner behov av ökade kunskaper om i skolan
              löser sig alla problem. Det finns många viktiga moment, men vi
              måste också våga diskutera hur mycket som ska vara obligatoriskt.
              Gymnasieutredaren har fått i uppdrag att se över kärnämnenas innehåll.
              Det behöver göras för att se om det finns ytterligare moment som
              ska finnas med eller om det faktiskt finns saker som ska strykas.
            </seg>
            <seg xml:id="i-4e03a78bf2182260-0">
              Det finns också behov av en grundläggande satsning på att entreprenörskap
              och entreprenöriellt lärande blir en byggsten i grunden för den
              nya gymnasieskolan.
            </seg>
            <seg xml:id="i-8bc8acf4478accaa-0">
              Jag måste också hålla med tidigare talare om behovet av ett gott
              elevinflytande. Det är av avsevärd vikt att elever genom hela
              skolsystemet har ett stort inflytande över sin skolgång. Men att
              relatera det enbart till elevmajoritet i styrelser blir alltför
              fattigt.
            </seg>
            <seg xml:id="i-597306968ee236a5-0">
              (Applåder)
            </seg>
          </u>
          <note xml:id="i-0dbccf2f6d78e413-0">
            Herr talman! Jag vill slutligen yrka bifall till utskottets förslag
            och avslag på motionerna.
          </note>
          <note type="speaker" xml:id="i-ecfd66ce1d411e37-0">
            Anf. 5 MARIE GRANLUND (s) replik:
          </note>
          <u who="marie_granlund_2a02ae" next="cont" xml:id="i-53f526cef075bd42-0">
            <seg xml:id="i-4f793e220b702da0-0">
              Herr talman! Den bild som Ulrika Carlsson målar upp är inte riktigt
              med sanningen överensstämmande. För första gången går den andel
              vi satsar på utbildning ned. Det säger inte bara Socialdemokraterna
              utan även OECD, Saco och andra. Vi minskar satsningarna på forskning.
              Trots att ungdomskullarna blir större minskar vi antalet platser
              på högskolan. Alla utredningar på högskoleområdet som finns, som
              ska finansiera kårobligatorier och annat, gör det genom att ta
              platser från högskolan. Det kommer att bli drastiska nedskärningar
              om detta ska genomföras.
            </seg>
            <seg xml:id="i-d698354358174c3b-0">
              När det gäller gymnasieskolan kommer det en utredning på måndag.
              Jag har en fråga till Ulrika Carlsson. Tycker inte regeringen
              att det är ett problem att arbetsgivarna och de fackliga organisationerna
              är emot att man ska ta bort de teoretiska ämnena på de yrkesinriktade
              programmen? De befinner sig mitt i verkligheten och ser att oavsett
              vilket jobb man har är det viktigt att man också har goda teoretiska
              kunskaper med sig för att inte tala om behovet av att ha det för
              att kunna fungera som medborgare. Det är jätteviktigt.
            </seg>
            <seg xml:id="i-bb65e8ff71e1e07f-0">
              Det har pratats mycket om högskolan och att gå vidare. Men att
              inte ha allmän behörighet med sig gör att man inte kommer in på
              den kvalificerade yrkesutbildningen. Det är jätteviktigt att man
              har den möjligheten. Det blir en återvändsgrändens politik. Ser
              inte Ulrika Carlsson att det är ett problem att de som finns ute
              i verkligheten tycker att det är fel att ta bort de teoretiska
              ämnena på de yrkesinriktade programmen?
            </seg>
          </u>
          <note xml:id="i-e5b91dc217c74964-0">
            Anf. 6 ULRIKA CARLSSON i Skövde (c) replik:
          </note>
          <u who="marie_granlund_2a02ae" prev="cont" xml:id="i-3797477a2e85a1b2-0">
            <seg xml:id="i-5f362999ab67ed9d-0">
              Herr talman! Betänkandet handlar om gymnasieskolan. Det blir
              mycket diskussion från Socialdemokraternas sida om högskolan,
              arbetsmarknadsfrågor och så vidare. Det får mig att misstänka
              att den egna politiken på gymnasieskolans område är lite för tunn
              att diskutera.
            </seg>
            <seg xml:id="i-e429874f4f5cf73b-0">
              Vi pratar om en kvalitet i högskolan, och det är de satsningarna
              som vi har gjort.
            </seg>
            <seg xml:id="i-00ba1ece5a48f0ee-0">
              Herr talman! Med all respekt för frågeställaren har jag ändå
              lite svårt att förstå frågan om att vi skulle ta bort de teoretiska
              ämnena. Det har aldrig någonsin varit en förutsättning. Självklart
              kommer många kärnämnen att finnas kvar på alla utbildningar. Ingen
              har någonsin föreslagit att man ska ta bort teoretiska ämnen på
              gymnasieutbildningarna, oavsett vilken inriktning de kommer att
              ha.
            </seg>
            <seg xml:id="i-911e57585e8426f1-0">
              I Gymnasium 07 påbörjades ett arbete med att se att det behövs
              olika former av teoretiska utbildningar och inslag för att knyta
              mer av det yrkesförberedande arbetet till de teoretiska ämnena.
              Där är min förhoppning att denna utredning kommer att gå ett steg
              längre för att ytterligare möta kraven på den kommande arbetsmarknaden
              när det gäller att ge goda förutsättningar och goda kunskaper
              hos de elever som går igenom den nya gymnasieskolan, samtidigt
              som de får verktyg för att fortsätta lära resten av livet.
            </seg>
          </u>
          <note type="speaker" xml:id="i-1fd3522dd51116d8-0">
            Anf. 7 MARIE GRANLUND (s) replik:
          </note>
          <u who="marie_granlund_2a02ae" next="cont" xml:id="i-53f526cef075bd42-1">
            <seg xml:id="i-440e2330775606fd-0">
              Herr talman! Det är viktigt att prata om forskning och högre
              utbildning när man pratar om gymnasieskolan. Det handlar om vilken
              syn man har på samhället och vilken syn man har på utbildning.
              Vad är det för signaler som man sänder ut till 1517-åringar?
            </seg>
            <seg xml:id="i-161284954d631de3-0">
              Signalen är att det inte är så viktigt med utbildning, att det
              är helt okej att dra ned på forskning och att det är helt okej
              att skära ned på antalet utbildningsplatser på högskolan. Detta
              påverkar självklart synsättet på utbildning, på vad som är viktigt
              och vad som inte är viktigt. Därför måste man se det i ett sammanhang,
              samtidigt som en arbetsmarknad växer fram med enklare arbeten;
              man ska springa och städa hos varandra.
            </seg>
            <seg xml:id="i-886d79a7bd30c553-0">
              Vi ser självklart med spänning fram emot utredningen som kommer,
              och jag antar att majoriteten vet vad som kommer. Men vid ett
              flertal tillfällen har i alla fall skolministern uttryckt det
              som så att antingen är man teoretiker eller så är man praktiker.
              Och de som är praktiker behöver inte ha så många teoretiska ämnen.
              Jag skulle vilja hänga på den fråga som Vänsterpartiet ställde
              tidigare: Vilka ämnen är det som ska bort? Vad anser ni? Vilka
              är onödiga att ha med sig om man ska vara byggnadsarbetare, undersköterska
              eller busschaufför? Vad är det för kunskaper man inte behöver
              ha med sig?
            </seg>
            <seg xml:id="i-caad8e9a48076deb-0">
              Jag skulle också vilja fråga: Ser man det inte som ett problem
              i regeringen att andra länder, som har en sådan gymnasieskola
              som man kan befara kommer att växa fram nu i Sverige, håller på
              att ändra sina system för att mer ta efter de system vi har i
              Sverige? Deras system är för inlåsande och skapar återvändsgränder
              och så vidare. Tyskland har tidigare refererats. Det är ett utmärkt
              exempel. Det kommer hela tiden delegationer därifrån som vill
              titta på vår gymnasieskola här i Sverige.
            </seg>
            <seg xml:id="i-3e9ce3ef6ed223d7-0">
              Vilka ämnen ska bort? Hur kommer det att se ut? Kan man skilja
              på teoretiker och praktiker?
            </seg>
          </u>
          <note xml:id="i-6c606f4d30dfdaed-0">
            Anf. 8 ULRIKA CARLSSON i Skövde (c) replik:
          </note>
          <u who="marie_granlund_2a02ae" prev="cont" xml:id="i-3797477a2e85a1b2-1">
            <seg xml:id="i-9d8105c0229ff5c9-0">
              Herr talman! Frågan som inledde handlade om synen på utbildning
              och att det inte skulle vara viktigt. Det är precis tvärtom. Vår
              syn är att det är oerhört viktigt med utbildning. Men utbildning
              är inte en fråga. Utbildning finns av många olika slag.
            </seg>
            <seg xml:id="i-1af1c8879bbd402a-0">
              Jag delar inte heller in människor i praktiker och teoretiker.
              Vi har talanger på båda håll. Alla är vi människor. Därför blir
              det en väldigt märklig uppdelning när man i något slags förenklad
              retorik ska tala om att det är antingen det ena eller det andra.
              Men det är mer inslag av det ena eller det andra beroende på utbildning.
            </seg>
            <seg xml:id="i-1c27ea0a0dac9e23-0">
              Jag blir lite fundersam över sättet att raljera över enklare
              arbetsuppgifter när vi vet att vi har ett stort utanförskap av
              många olika anledningar. Jag ser inget behov av att man på olika
              sätt ska se ned på olika typer av arbetsuppgifter. Jag tycker
              att det är viktigt att man känner att man kan delta med de förmågor
              man har.
            </seg>
            <seg xml:id="i-b91b03ef6874672c-0">
              Det nämns gång på gång i debatten att det handlar om en sorteringsskola
              man ska inte få det och man ska inte få det i stället för att
              man ser till de styrkor som finns i detta. Vi vet att vi i Sverige
              i dag har alldeles för många elever som lämnar gymnasiet utan
              tillräckliga kunskaper. Låt oss diskutera hur vi ska komma till
              rätta med det och inte diskutera på vilket sätt man vill förenkla
              olika förslag som den nuvarande regeringen lägger fram eller den
              tidigare lade fram.
            </seg>
            <seg xml:id="i-e937981f680d329a-0">
              Jag vill också bemöta Marie Granlunds uttalanden om högskolan.
              Vi satsar på kvalitet. Vi har varit med och byggt ut antalet platser.
              Vi har satsat på kvantitet. Men vi ser också att det blir en uttunning
              av kvaliteten, och då måste man göra någonting åt det. Det har
              den nya regeringen gjort. Vi har gjort satsningar på kvalitet
              i högskolan. Det gör att vi får en god kvalitet genom hela det
              svenska utbildningssystemet.
            </seg>
          </u>
          <note type="speaker" xml:id="i-2eb3be60dbd39c73-0">
            Anf. 9 MATS PERTOFT (mp) replik:
          </note>
          <u who="mats_pertoft_740cd3" next="cont" xml:id="i-968d0bd141a6ce8b-1">
            <seg xml:id="i-be179c8e6d44d1b0-0">
              Herr talman! Det här är en lite märklig diskussion, för vi diskuterar
              hela tiden under ytan, så att säga. Det handlar om ett dokument
              som åtminstone jag inte har sett ännu, nämligen utredningen om
              gymnasieskolan. Man får gissa och relatera till hörsägen.
            </seg>
            <seg xml:id="i-a557928f7a516003-0">
              Samtidigt är gymnasieskolan en väldigt viktig fråga, och det
              finns tydliga problem. Det ska vi inte på något sätt sticka under
              stol med. När uppemot 20 procent inte slutför den, vad gör man
              då? Då är det mer en principiell fråga. För mig är utgångspunkten
              hela tiden att varje människa är unik. Varje människa måste få
              de optimala möjligheterna att utveckla sig själv.
            </seg>
            <seg xml:id="i-d39cee5f24e3a3c4-0">
              Då är frågan: Ska jag i det fallet välja stuprör eller någon
              sorts helhet, där man kan försöka hitta unika lösningar? Jag kan
              hålla med om att den svenska gymnasieskolan kanske har haft för
              mycket av helhetslösningar. Det var en anledning till att vi drev
              på om lärlingsutbildningen i gymnasieskolan, en reform som alliansen
              skrotade. Men frågan är: Är det genom stuprör som man ökar flexibiliteten?
              Det kan jag inte riktigt förstå.
            </seg>
            <seg xml:id="i-57acc7d1532b2634-0">
              Egentligen har jag två frågor. Jag tror att jag tar en. När det
              gäller entreprenörstänkande verkar Ulrika Carlsson och jag ganska
              överens. Men hur tänker sig Ulrika Carlsson att man ska öka elevinflytandet?
              Hittills har vi bara sett hur det ska minska under den här regeringen.
              För att ta till vara människors unika möjligheter måste vi öka
              och skapa möjligheter för dem att utveckla sitt ansvarstagande.
              Det har vi inte sett någonting av. Därför lyfte jag fram de lokala
              styrelserna med elevmajoritet, för att det är så tydligt att ni
              har minskat inflytandet.
            </seg>
          </u>
          <note xml:id="i-5938fed0469dfc86-0">
            Anf. 10 ULRIKA CARLSSON i Skövde (c) replik:
          </note>
          <u who="mats_pertoft_740cd3" prev="cont" xml:id="i-88de2af0bec9cf3f-1">
            <seg xml:id="i-cfb563a6c213aca3-0">
              Herr talman! Mats Pertoft inleder sin replik med att tala om
              att vi diskuterar någonting som vi inte riktigt känner till och
              att vi diskuterar saker och ting under ytan. Vad jag har tagit
              min utgångspunkt i är direktiven till utredningen. Därmed diskuterar
              jag inte något under ytan. Det finns ganska tydliga bilder i direktiven
              av vad man kan förvänta sig av utredningen. Det är ändå fortsatt
              spännande att se vad som kommer fram.
            </seg>
            <seg xml:id="i-42b504bff7e232e8-0">
              Jag delar också Mats Pertofts oro över att så många som 20 procent
              inte slutför utbildningen. För mig innebär den svenska gymnasieskolan
              i dag alltför mycket av stuprör. Hur kan man på olika sätt, som
              tidigare nämndes, hitta hängrännor? Det är precis det som finns
              i den nya gymnasieutredningens direktiv, men också i den utredning
              som kom nu i veckan om yrkeshögskolor och så vidare. Det finns
              ständigt på olika sätt paralleller och parallella möten mellan
              olika utbildningsvägar. Man kan vid olika tillfällen växla över
              om det är så att man vill göra nya val. Det har funnits en alltför
              ensidig möjlighet att växla över åt det ena hållet.
            </seg>
            <seg xml:id="i-12a865b213623664-0">
              Skrotade lärlingsutbildningar? Jag vet inte, men till hösten
              införs lärlingsutbildningen, och det ser vi som en oerhört viktig
              del. Det finns ett stort tryck från alla olika intressenter, från
              kommunerna, från de enskilda eleverna och från företagen. Det
              är oerhört positivt.
            </seg>
            <seg xml:id="i-b85535071e0d5ceb-0">
              När det gäller elevinflytandet vill jag återkomma till det jag
              sade i mitt anförande. Begränsar vi det till elevmajoritet i skolstyrelser
              blir det alldeles för smalt. Vi avser att under resten av mandatperioden
              och under nästa mandatperiod komma med ytterligare starkare skrivningar
              om hur man kan stärka elevinflytandet under hela delen; det är
              ju olika delar som blir aktuella i olika delar av utbildningssystemet.
              Det finns redan i dag stora möjligheter att arbeta på ett mycket
              bra sätt, men det kommer också vidare förslag.
            </seg>
          </u>
          <note type="speaker" xml:id="i-b229c74edf748f8d-0">
            Anf. 11 MATS PERTOFT (mp) replik:
          </note>
          <u who="mats_pertoft_740cd3" next="cont" xml:id="i-968d0bd141a6ce8b-2">
            <seg xml:id="i-11375e629dc165b1-0">
              Herr talman! Jag ser fram emot dessa förslag, för hittills har
              det inte kommit några sådana förslag om hur man utökar elevinflytandet.
              Utbildningsministern verkar inte riktigt dela Ulrika Carlssons
              grundhållning när man diskuterar elevfrågor med honom.
            </seg>
            <seg xml:id="i-65527494ee42d8ef-0">
              Det är riktigt att vi här diskuterar hur man utökar möjligheterna,
              stuprör kontra hängrännor och så vidare. Men frågan är för mig:
              I vilken mån kommer majoriteten här i riksdagen att vara beredd
              att skapa breda överenskommelser om gymnasieskolan? Ni efterlyste
              sådana. Det är det som är det problematiska hela tiden. För att
              skapa kontinuitet i skolorna i Sverige vill de ha blocköverskridande
              överenskommelser. Det gäller även gymnasieskolan.
            </seg>
            <seg xml:id="i-5db8e049cc0b8e0d-0">
              Är Ulrika Carlsson beredd att arbeta för att vi även när det
              gäller gymnasieskolan ska försöka nå konstruktiva samtal, där
              det inte handlar om take it or leave it ? Det handlar om att ha
              en diskussion mellan majoriteten och oppositionen, mellan de olika
              partierna, om hur man når en bredare överenskommelse när det gäller
              gymnasieskolan, så inte det upprepas som hände efter förra valet,
              nämligen att ett färdigt lagförslag som vi var på väg att implementera
              bara revs upp och var puts väck. Skolorna blev faktiskt chockade
              av detta.
            </seg>
          </u>
          <note xml:id="i-5f6f7b49af064253-0">
            Anf. 12 ULRIKA CARLSSON i Skövde (c) replik:
          </note>
          <u who="mats_pertoft_740cd3" prev="cont" xml:id="i-88de2af0bec9cf3f-2">
            <seg xml:id="i-93c82452ac52873f-0">
              Herr talman! Jag nämnde i mitt inledande anförande att vi är
              med och skapar långsiktigt hållbara utbildningssystem inom gymnasieskolan.
              Jag ser det också som en vinst att vi har en bred överenskommelse.
            </seg>
            <seg xml:id="i-502c986fc50813eb-0">
              Gymnasieutredningen går nu ut på remiss, och vi har ett arbete
              framöver. Jag välkomnar deltagande på olika sätt i diskussionerna
              som gymnasieskolan från övriga partier förutom alliansregeringspartier.
              Det är oerhört viktigt.
            </seg>
            <seg xml:id="i-5acf70139c145ae1-0">
              Den signalen är något som vi tar del av på olika sätt. Det är
              beklagligt att det inte var en bred överenskommelse som låg bakom
              Gymnasium 07, och jag ser fram emot ett bredare stöd för Gymnasium
              09. Jag tackar för det stödet.
            </seg>
          </u>
          <note type="speaker" xml:id="i-c205907b458f35ed-0">
            Anf. 13 ROSSANA DINAMARCA (v) replik:
          </note>
          <u who="rossana_dinamarca_0bda0d" next="cont" xml:id="i-bdeb1d6263723438-0">
            <seg xml:id="i-4380bbe5d6ee5b15-0">
              Herr talman! Det är bara i början av debatten, men jag känner
              mig lite generad å majoritetens sida. Nu ställer Marie Granlund
              frågan. Jag tror att det är tredje eller fjärde debatten där frågan
              om kärnämnen ställs.
            </seg>
            <seg xml:id="i-0b13be7f79f523aa-0">
              Någonting som har varit väldigt tydligt från skolministern Jan
              Björklund är att det ska vara 500 poäng i kärnämnen för elever
              som går ett yrkes- eller lärlingsprogram. Jag har ställt frågan:
              Vilka ämnen är det som man inte anser att de eleverna behöver?
              Jag skulle gärna vilja ha ett svar på det.
            </seg>
            <seg xml:id="i-7d3d88d68e3188aa-0">
              Jag är väldigt glad över att man har aviserat att historia blir
              ett kärnämne för alla. Men det oroar mig väldigt mycket att den
              sammanställning som jag gjorde här innebär att samhällskunskap
              skulle vara ett av de ämnen som ryker och att idrott också skulle
              vara ett sådant ämne som ryker.
            </seg>
            <seg xml:id="i-50619a3c6633fc57-0">
              Nu gav Ulrika Carlsson en öppning för att det kunde bli nya ämnen.
              Vilka är de? Jag vill veta hur det blir med de ytterligare 50
              poängen. Vilket ämne blir det? Vilka är det som ska bort?
            </seg>
            <seg xml:id="i-8229d3926ef19766-0">
              När det gäller elevinflytandet sade Ulrika Carlsson i det tidigare
              replikskiftet att man inte vill begränsa elevinflytandet till
              att handla om loala styrelser med elevmajoritet. Det är väl heller
              inte någon från vår sida som har velat det.
            </seg>
            <seg xml:id="i-58db3a27d11d9158-0">
              Det ni gör är att ni minskar på inflytandet och också tar bort
              den möjligheten utan att ni säger vad ni mer vill för att öka
              inflytandet. Jag har inte heller hört någonting från regeringens
              sida som har inneburit att man verkar för att öka elevinflytandet.
            </seg>
          </u>
          <note xml:id="i-2e0a9b560287a14a-0">
            Anf. 14 ULRIKA CARLSSON i Skövde (c) replik:
          </note>
          <u who="rossana_dinamarca_0bda0d" prev="cont" xml:id="i-8439aaf2a2f59cac-0">
            <seg xml:id="i-63a6839407f0d54c-0">
              Herr talman! Att tala om att man blir generad över kärnämnen,
              vilka det ska vara och matematiska övningar genom att lägga ihop
              och dra ifrån och se vad som blir över tycker jag inte ger så
              mycket i dagsläget. Vi väntar en utredning på måndag som kommer
              att ta sig an frågan.
            </seg>
            <seg xml:id="i-7a7f1ac948642efa-0">
              Jag hade önskat att Rossana Dinamarca lyssnat noggrannare på
              mitt inlägg. Då hade hon hört att jag inte sade att det handlar
              om nya ämnen utan olika moment inom ämnena. Det behöver inte läggas
              till nya ämnen eller dras bort gamla ämnen. Det är också så att
              inget enskilt ämne är statiskt i sig. Det finns en möjlighet att
              också där arbeta med att utveckla olika ämnen.
            </seg>
            <seg xml:id="i-5a22ae0fb8a64f93-0">
              Jag har inte för avsikt att räkna upp och ta del av den matematiska
              övning som Rossana Dinamarca gör. Den tillför ingenting i dag.
              Den talar om vilka ämnespoäng som finns i dag. Men det är inte
              vad vi ser i framtidens skola. Jag ser fram emot att ta den diskussionen
              när vi ser omfattningen av de förslag som den nya Gymnasieutredningen
              ger.
            </seg>
          </u>
          <note type="speaker" xml:id="i-f5b52ba3ea97a41f-0">
            Anf. 15 ROSSANA DINAMARCA (v) replik:
          </note>
          <u who="rossana_dinamarca_0bda0d" next="cont" xml:id="i-bdeb1d6263723438-1">
            <seg xml:id="i-6688bf80f3f135f1-0">
              Herr talman! När det gällde elevinflytandet valde Ulrika Carlsson
              att inte säga någonting. Det är lite talande. Det är samma sak
              som gäller regeringen i sin helhet. Man vill inte tala om elevinflytande
              och hur man ska utveckla elevinflytandet.
            </seg>
            <seg xml:id="i-ceb98add280cb59b-0">
              Vi har sett en oroande utveckling under en ganska lång tid. Barn
              i förskoleåldern känner att de har ett ganska stort inflytande.
              Men barn som går på gymnasiet känner att de har väldigt litet
              inflytande.
            </seg>
            <seg xml:id="i-01142dcfe705c7c6-0">
              Det är på något sätt så att man ska öka takten och känslan av
              inflytande och inte tvärtom minska den. Det första ni gjorde var
              att begränsa elevinflytandet utan att tala om på vilket sätt ni
              vill öka elevers inflytande och delaktighet över sin verksamhet.
            </seg>
            <seg xml:id="i-9fe5b37b9a1fb67d-0">
              Vi ställer samma krav på arbetsmarknaden. Vi som arbetar ska
              också kunna ha inflytande och vara delaktiga på våra arbetsplatser.
              Samma krav ställer inte regeringen när det gäller elever i den
              verksamhet som de spenderar väldigt stor del av sina liv i, nämligen
              i skolan.
            </seg>
            <seg xml:id="i-2dbf78627a2f24c5-0">
              Man får ägna sig lite åt matematiska övningar, Ulrika Carlsson
              i Skövde. Jag har ställt frågan många gånger. Vad är det för kärnämnen
              som ni vill ha bort? Vilka kärnämnen är det som dessa elever ska
              ha eller inte ha? Man får börja spekulera: Hur är det regeringen
              egentligen tänker sig att det ska bli?
            </seg>
            <seg xml:id="i-f8d010a59b0dccab-0">
              Nu får jag ett ännu luddigare svar. Nu är det inte ens säkert
              att det är detta som blir kärnämnen över huvud taget.
            </seg>
          </u>
          <note xml:id="i-c40fdb717f3e35bd-0">
            Anf. 16 ULRIKA CARLSSON i Skövde (c) replik:
          </note>
          <u who="rossana_dinamarca_0bda0d" prev="cont" xml:id="i-8439aaf2a2f59cac-1">
            <seg xml:id="i-87fb08fdce40632a-0">
              Herr talman! Det var inte alls min avsikt att missa att ta upp
              elevinflytandet i det första replikskiftet. Jag återkommer gärna
              till det nu i det andra replikskiftet.
            </seg>
            <seg xml:id="i-c52bf7fb13115eee-0">
              Jag delar Rossana Dinamarca syn att elevinflytandet i det i det
              svenska skolsystemet många gånger minskar. Jag har också många
              gånger tagit upp det när jag talat med elever som har lämnat grundskolans
              tidigare år och går mot de senare åren och också gymnasieskolan.
              De upplever inte att de har så stort elevinflytande.
            </seg>
            <seg xml:id="i-cf1edead0d60cfc3-0">
              Jag har aldrig mött att de på olika sätt vill sitta i styrelser
              för skolan och skolans utveckling. De vill vara med och påverka
              sin egen skolgång. Där finns det möjligheter i alla skrivningar
              som finns i dag.
            </seg>
            <seg xml:id="i-99610f734a31f1bb-0">
              Det är också viktigt att satsa på kompetensutveckling för lärare
              och så vidare för att kunna jobba mer med elevinflytande. Det
              är en oerhört viktig del att man som elev känner att man har inflytande
              över sin skolgång. Det ska inte minska med åren.
            </seg>
            <seg xml:id="i-ad8e979d1b62cc05-0">
              Ju äldre man blir och desto mer erfarenhet man får ska man på
              olika sätt få möjlighet att utveckla elevinflytandet. Jag ser
              fram emot att vi ska kunna jobba för det, gärna i breda lösningar.
            </seg>
            <seg xml:id="i-fd3dcd785413d5f2-0">
              Vi kan lämna diskussionen om enbart skolstyrelser utan mer diskutera:
              Hur kan elevinflytandet öka på skolan men också när det gäller
              mitt eget lärande och skolgång? Man ska se möjligheter att utveckla
              det.
            </seg>
            <seg xml:id="i-0dd67fdd49e609cc-0">
              Jag återkommer till kärnämnena. Det är inte relevant i dagens
              läge att diskutera exakt vilka kärnämnen som ska vara eller inte
              vara och exakt vilken poängställning de ska ha.
            </seg>
            <seg xml:id="i-3f04106d2fdc0023-0">
              Det är en frivillig skolform. Det ska vara en bra bredd i möjligheten.
              Jag är lite förvånad över frågor som ställts till mig tidigare
              om att vi ska ta bort alla teoretiska ämnen. Det är över huvud
              taget inte vad det handlar om.
            </seg>
            <seg xml:id="i-9182cfc1961282e8-0">
              Det handlar om att se över hur de tre olika inriktningarna kan
              bli så bra som möjligt med ett gott innehåll och ge goda kunskaper
              till alla elever i den svenska skolan.
            </seg>
          </u>
          <note type="speaker" xml:id="i-a8ad4d3807f9acea-0">
            Anf. 17 MATS GERDAU (m):
          </note>
          <u who="mats_gerdau_320eeb" xml:id="i-aaa092ec0ed016df-0">
            <seg xml:id="i-9997b4c57c96afc0-0">
              Herr talman! Vi går nu i väntans tider. Vi väntar på våren och
              värmen, och vissa väntar på barn. Men vi väntar också på det förslag
              till den nya gymnasiereformen som ska komma nästa vecka. Därför
              blir den här debatten om gymnasiet lite som jästen före degen.
              Vi kan beskriva vad vi vill men inte exakt hur det kommer att
              se ut. Det vet vi inte än så länge.
            </seg>
            <seg xml:id="i-2bba3e0e22908332-0">
              Vi förde en diskussion om att vi skulle föra debatten nästa vecka
              så att vi hade en utredning att tala om. Men det ville inte de
              tre oppositionspartierna. Vi får därför i dag diskutera det vi
              kan diskutera.
            </seg>
            <seg xml:id="i-b0d438544aec98b5-0">
              Vi moderater har i alla fall stora förväntningar på Gymnasieutredningen.
              För oss handlar det om att få en struktur på gymnasiet som leder
              till att fler helst alla naturligtvis slutar gymnasiet med godkända
              betyg på tre år. Dessutom ska gymnasiet bättre än i dag förbereda
              eleverna för det de ska göra efteråt jobba eller plugga vidare.
              Vi vill skapa en skola som eleverna trivs i, en skola där de lär
              sig mycket, en skola som de har valt själva och som de dessutom
              kan påverka innehållet i. Gymnasiet måste ge ungdomarna goda möjligheter
              att förverkliga just sina drömmar. Då först får vi starka och
              självständiga ungdomar med stor framtidstro.
            </seg>
            <seg xml:id="i-45e993ad73632e07-0">
              Det kan tyckas vara fullständiga självklarheter, men så är det
              inte. Gymnasiet fungerar bra för många ungdomar det vill jag verkligen
              understryka men tyvärr inte för alla. Var fjärde elev slutför
              inte gymnasiet i dag. Jag vet inte något annat land som har så
              många avhoppare som Sverige. En EU-rapport från i höstas visade
              att Sverige har störst försämring av alla när det gäller andelen
              1824-åringar som har en fullständig gymnasieutbildning. Vid förra
              mätningen år 2000 låg Sverige först. Nu har vi halkat ned till
              plats 9. Arbetslösheten bland ungdomar i Sverige har också varit
              bland de högsta. Gymnasiet rustar helt enkelt inte ungdomarna
              tillräckligt för att de ska bli anställningsbara och få jobb.
            </seg>
            <seg xml:id="i-e1e3b40937c3378b-0">
              Varför tar inte Socialdemokraterna ansvar för det här och erkänner
              att de skapat en trekvartsskola där de svaga slås ut? Problemen
              verkar inte ens bekomma dem riktigt. Jag tror inte att jag hörde
              Marie Granlund eller Rossana Dinamarca över huvud taget nämna
              några problem i gymnasieskolan. De finns liksom inte. Vi eller
              ni, Socialdemokraterna och Vänstern gör ungdomarna en otjänst
              genom att blunda för det som är uppenbara kvalitetsproblem. Ni
              vill stöpa alla i samma form, och det fungerar inte. Det skapar
              utslagning och misslyckanden. Därför ska vi i alliansen göra upp
              med det här, och det var därför utredningen tillsattes.
            </seg>
            <seg xml:id="i-09deba90975b2247-0">
              Den mest angelägna förändringen är att skapa program som är bättre
              anpassade för de olika intressen och behov som finns både hos
              eleverna och i arbetslivet. I dag är det för mycket av lika innehåll
              för alla i gymnasiet. I ett av tre år är det samma kurser oavsett
              vilket program man går. Finns det något annat land som har en
              så stor del som är gemensam för alla elever? Jag tvivlar starkt
              på det. Gymnasiet har blivit alldeles för teoretiskt för många
              elever, och det har blivit för lite tid kvar för yrkesämnen på
              yrkesprogrammen. Jag menar att detta är en av de stora orsakerna
              till alla avhopp vi ser. Dessutom speglar det inte heller arbetsmarknadens
              krav.
            </seg>
            <seg xml:id="i-5ab42aa075160dc2-0">
              Vi måste överge kravet på att alla utbildningar ska ge allmän
              behörighet för alla elever till högskolan. Det får inte vara ett
              självändamål eftersom alla inte har det intresset eller den fallenheten
              just i de sena tonåren. Men och det här vill jag verkligen understryka,
              för det är jätteviktigt när man ändrar sig ska man alltid ha en
              möjlighet att läsa vidare och komplettera och få den högskolebehörighet
              man behöver via komvux. Vi vill införa en rätt att komplettera
              på komvux.
            </seg>
            <seg xml:id="i-08d11356819a6d83-0">
              Socialdemokraterna säger att det här är en ambitionssänkning.
              Men det är helt fel. Det är riktigt att vi har andra ambitioner
              än Socialdemokraterna, men definitivt inte lägre. Hur kan det
              vara en sänkt ambition att fler ungdomar ska få en gedigen utbildning?
              Socialdemokraternas ambition, som leder till att var fjärde elev
              hoppar av, ger vi inte mycket för. Vi har helt andra ambitioner
              än så.
            </seg>
            <seg xml:id="i-c71afd0d1d934f7c-0">
              Vi ska uppgradera både de studieförberedande och de yrkesförberedande
              programmen. Vi menar att yrkesprogrammen och en yrkesexamen är
              minst lika värdefulla som akademiska studier. Det är rätt anmärkningsvärt
              att det gamla arbetarpartiet så tydligt nedvärderar yrkeskunskaper.
              Det gör inte vi i det nya arbetarpartiet.
            </seg>
            <seg xml:id="i-21efb55bb6b1e561-0">
              Herr talman! Det finns fler angelägna reformer för gymnasiet.
              Det handlar om att ställa relevanta behörighetskrav på de olika
              utbildningarna så att eleverna inte bara kommer in, utan också
              kommer ut och att de klarar av utbildningarna. Det ska skapas
              en modern gymnasieexamen, vi vill öka elevernas möjlighet att
              välja skola, vi vill skärpa kvalitetskontrollen av skolan, vi
              vill stärka rektorerna och vi vill fortsätta med det stora Lärarlyftet,
              som ju också omfattar gymnasielärarna.
            </seg>
            <seg xml:id="i-faf9f921edfa7f19-0">
              Som Ulrika Carlsson var inne på vill vi också skapa en modern
              lärlingsutbildning. Det är något som man har pratat om under flera
              år, men det har inte hänt någonting. Redan i höst startar försök,
              och det verkar bli en succé. De 4 000 platser som vi har anslagit
              pengar för verkar med råge gå åt till hösten med de ansökningar
              som finns. Det är över 5 000 elever som har ansökt om platserna.
              Det är jätteroligt, och det visar att det finns ett stort intresse.
            </seg>
            <seg xml:id="i-a8f116c36826e20f-0">
              Herr talman! Vi är nog ganska många som med viss spänning har
              följt Socialdemokraternas rådslag om skolan. Hittills har vi inte
              sett så mycket av den omtalade förnyelsen och dessvärre inte ett
              dugg i dag heller. I dagens betänkande och debatt är det bara
              gammal skåpmat de presenterar inget nytt alls. När ska vi få se
              det nya, Marie Granlund? Eller är förnyelse bara är ett modeord
              för dagen utan innehåll? Nej, ursäkta jag glömde ju att ni döper
              om IV till basår.
            </seg>
            <seg xml:id="i-f352c6561d91fb51-0">
              Morgan Johansson, socialdemokratisk folkhälsominister i förra
              regeringen, skrev en förvånansvärt intressant artikel på DN Debatt
              om gymnasiet i höstas. Han säger att den gymnasiereform som Socialdemokraterna
              genomförde i början av 90-talet var ett misstag och att det var
              en felbedömning att tro att alla skulle läsa vidare på högskolan.
              Han vill göra upp med oss borgerliga om att man måste skrota detta.
              Det tycker jag låter som en utmärkt bra idé.
            </seg>
            <seg xml:id="i-f33ffe4df9ee3f17-0">
              Eftersom det inte finns ett uns av självkritik eller omprövning
              i Socialdemokraternas förslag misstänker jag att Morgan Johansson
              är rätt ensam i sitt parti om den här uppfattningen. Men det vore
              roligt att höra Marie Granlund kommentera detta. Är Morgan Johansson
              helt ute och cyklar när han säger att vi måste ändra i gymnasieskolan
              och se till att alla utbildningar inte är högskoleförberedande
              utan bättre anpassade till det eleverna ska göra sedan?
            </seg>
            <seg xml:id="i-1f8820a389b1d445-0">
              Med detta yrkar jag bifall till utskottets förslag.
            </seg>
          </u>
          <note type="speaker" xml:id="i-ec44da7349af2093-0">
            Anf. 18 MARIE GRANLUND (s) replik:
          </note>
          <u who="marie_granlund_2a02ae" xml:id="i-e7eb3b61372797f9-1">
            <seg xml:id="i-787731f84ad9e16b-0">
              Herr talman! Det var ett välkommet besked av Ulrika Carlsson
              att hon mer eller mindre bjuder in till diskussioner om gymnasieskolan.
              Då kanske riksdagen kan ta det ansvar som skolministern inte tar.
              Det tycker vi skulle vara bra. Jag skulle vilja fråga Mats Gerdau
              om han delar uppfattningen att det är viktigt med överläggningar
              om gymnasieskolan så att vi skulle kunna få en bred överenskommelse
              till stånd.
            </seg>
            <seg xml:id="i-758edc4a76bef709-0">
              Utredningen Gy 07 var parlamentariskt tillsatt, vilket många
              gånger har ett värde av många olika skäl. Alla får samma kunskap,
              och man försöker hitta minsta gemensamma nämnare. De enda som
              egentligen hade några stora invändningar mot det här var Folkpartiet,
              som hoppade av. Moderaterna hade inga jätteinvändningar mot Gy
              07 i utredningen. Men sedan hände någonting. Jan Björklund dominerar,
              och Moderaternas skolpolitik har ebbat ut. Nu är det Jan Björklund
              som styr.
            </seg>
            <seg xml:id="i-f858b57d9519716e-0">
              Jag skulle vilja ställa en fråga. Ser inte Mats Gerdau ett problem
              med att de som finns ute i den så kallade verkligheten de som
              är arbetsgivare och de som organiserar dem som arbetar, det vill
              säga fackföreningsrörelsen faktiskt tycker att det är viktigt
              att man har breda kunskaper oavsett vilket yrke man väljer? Det
              gäller både för det jobb man ska utföra och därför att man framöver
              inte kommer att få guldklocka på ett arbete. Man kommer att byta
              både bransch och jobb flera gånger, och då måste man ha gedigna
              kunskaper med sig. Är det inte ett problem när såväl arbetsgivare
              som fack tycker att det är viktigt att man har goda teoretiska
              kunskaper med sig?
            </seg>
          </u>
          <note type="speaker" xml:id="i-fe3341065b9f5a04-0">
            Anf. 19 MATS GERDAU (m) replik:
          </note>
          <u who="mats_gerdau_320eeb" xml:id="i-aaa092ec0ed016df-1">
            <seg xml:id="i-22d245b47cd12605-0">
              Herr talman! Det är ett stort problem att var fjärde elev slutar
              gymnasiet utan att ha godkända betyg i alla ämnen. Det kommenterar
              inte Marie Granlund. Hon har varit uppe i talarstolen här fem
              sex gånger nu, tror jag. Men hon nämner inte detta. Hon har inga
              åtgärder när det gäller vad man ska göra åt det här. Det har vi
              moderater. Det var därför vi tillsatte Gymnasieutredningen. Det
              stora problemet är att eleverna inte får en utbildning för att
              de hoppar av.
            </seg>
            <seg xml:id="i-e5856ca8e0ac2171-0">
              Jag delar helt Ulrika Carlssons bedömning att det vore önskvärt
              och bra med breda överenskommelser om gymnasieskolan, och övrig
              skolpolitik för den delen också.
            </seg>
            <seg xml:id="i-26ec83e9256e0c54-0">
              Däremot blir jag lite fundersam när Marie Granlund säger att
              det inte fanns någon opposition mot den parlamentariska utredning
              som föregick de här elva stegen, Gy 07. Eftersom jag var den moderata
              ledamoten i den här utredningen vet jag att jag hade reservationer
              på tio elva punkter, till exempel mot hela strukturen, mot betygssystemet
              och mot att vi inte fick ha fler betygsskalor. Jag hade reservationer
              mot alla möjliga saker.
            </seg>
            <seg xml:id="i-8008609913fddb44-0">
              Det var egentligen bara två saker som vi var överens om. Det
              ena var frisöket. Ni vågade inte gå tillräckligt långt med frisöket
              i slutändan.
            </seg>
            <seg xml:id="i-c9b43bbbde89e2e8-0">
              Det andra vi var överens om var att vi borde behålla kursbetygen.
              Det var faktiskt hela utredningen överens om. Behåll kursbetygen!
              Och det var nästan det enda ni tog bort sedan. Ni skulle inte
              ha kvar det som vi kom överens om parlamentariskt. Jag får inte
              din ekvation att gå ihop när du säger att vi måste samsas mer.
              När vi har samsats om någonting kan vi väl hålla fast vid det
              sedan.
            </seg>
            <seg xml:id="i-5366aca4d132db46-0">
              Jag hoppas att Marie Granlund kan återkomma till om Morgan Johansson
              har helt fel när han säger att det var en felbedömning och ett
              misstag att införa den gymnasieskola vi har i dag och att vi måste
              ändra på detta. Jag hoppas också att du kan säga något om vad
              du ska göra åt alla de här avhoppen som sker.
            </seg>
          </u>
          <note type="speaker" xml:id="i-da9018fc960c9e16-0">
            Anf. 20 MARIE GRANLUND (s) replik:
          </note>
          <u who="marie_granlund_2a02ae" xml:id="i-e7eb3b61372797f9-2">
            <seg xml:id="i-8fc73149a67d5e5b-0">
              Herr talman! Vi socialdemokrater tror inte att lösningen är att
              sänka ribban. Det är hur enkelt som helst att säga att de inte
              behöver läsa det. Då kommer man att få helt andra siffror när
              det gäller ungdomar som klarar gymnasieutbildningen. Vi säger
              att man måste göra någonting åt detta. Det var därför vi hade
              en ny gymnasieskola med förstärkta yrkesprogram, en ny modern
              lärlingsutbildning och förstärka teoretiska program som skulle
              ha trätt i kraft förra hösten. Men ni valde att blåsa av den,
              och en hel generation ungdomar missar en förstärkt yrkesutbildning.
            </seg>
            <seg xml:id="i-cb6fe75b24a9d6d4-0">
              Samtidigt slaktar ni komvux. Nu säger ni att man ska ha rätt
              att läsa på komvux. Det är en väldigt konstig ordning. Först tar
              ni bort 600 miljoner kronor, och sedan ska man ha rätt att läsa.
              Det är en väldigt märklig ordning.
            </seg>
            <seg xml:id="i-43bdc9d048369e04-0">
              I dag är gymnasieskolan en frivillig skolform, men mer eller
              mindre alla går där. Man måste mer eller mindre ha gått i gymnasieskolan
              för att få ett jobb. Det är jätteviktigt. Då måste vi förstärka
              gymnasieskolan, inte sänka ribban. Vi måste fördela resurser efter
              behov så att de kommer till de elever som har de största behoven.
              Vi måste anpassa kursplanerna så att de på ett helt annat sätt
              överensstämmer med det program man har valt att gå. Vi måste ha
              mycket större anknytning till arbetslivet där man ska arbeta sedan.
              Om detta säger ni inte någonting.
            </seg>
            <seg xml:id="i-fd43f18e87e1ef50-0">
              Men det är välkommet att Mats Gerdau säger att alla inte ska
              gå på högskolan. Det är ett välkommet besked. Vi tycker inte heller
              att alla ska gå på högskolan, men vi tycker att alla ska ha en
              möjlighet till det och att man ska ha goda teoretiska kunskaper
              med sig ut i arbetslivet, precis som näringslivets organisationer,
              andra arbetsgivare och facket tycker.
            </seg>
          </u>
          <note type="speaker" xml:id="i-842f36a4f6680e0c-0">
            Anf. 21 MATS GERDAU (m) replik:
          </note>
          <u who="mats_gerdau_320eeb" xml:id="i-aaa092ec0ed016df-2">
            <seg xml:id="i-67f7d700cf477183-0">
              Herr talman! Då är vi helt överens om att vi ska ha goda, gedigna
              kunskaper när man slutar gymnasiet, men jag hörde trots allt ingenting
              om hur vi ska minska de här stora avhoppen från gymnasiet. Vem
              bär ansvaret för att var fjärde elev slås ut? Ni har inga förslag
              hur man ska förbättra detta. I de här elva stegen, Gy 07-reformen,
              fanns det inte ett enda förslag på hur vi ska minska avhoppen.
              Det handlar om att byta namn på projektarbete till gymnasiearbete.
              Det handlar om att skapa en mer teoretisk kärna på yrkesprogrammen.
              Man ska utöka det teoretiska inslaget när många tycker att det
              teoretiska inslaget redan är för stort. Det handlar om att byta
              från kursbetyg till ämnesbetyg. På vilket sätt leder det till
              att avhoppen minskar? Ni har inga svar. Vart tog den här berömda
              omprövningen vägen?
            </seg>
            <seg xml:id="i-3a1e415f22da6414-0">
              Det är intressant att Marie Granlund inte kommenterar Morgan
              Johanssons artikel här. Det var ett misstag. Dagens gymnasieskola
              är ett misstag, säger han. Det var en felbedömning.
            </seg>
            <seg xml:id="i-9af0be35e18840fd-0">
              Det rådslag som ni genomför verkar bara vara kosmetika. Ni ska
              byta namn på saker här och där och tror att det ska bli annorlunda,
              men så ser inte verkligheten ut. Det blir inte fler som får bättre,
              gedignare kunskaper och går ut stärkta i arbetslivet om man återgår
              till det som inte har fungerat. Jag tror att det måste till någonting
              nytt.
            </seg>
            <seg xml:id="i-4b5f38c320543151-0">
              Jag tycker att det vore bra om vi skulle kunna göra upp över
              partigränserna i den här salen om gymnasieskolan, men det måste
              också bygga på att ni är beredda att ompröva er politik och de
              misslyckanden som vi har sett. Är ni det, Marie Granlund?
            </seg>
          </u>
          <note type="speaker" xml:id="i-d9486745b6275459-0">
            Anf. 22 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-bec951d94ce97bd5-1">
            <seg xml:id="i-a57519eb82bed9e7-0">
              Herr talman! Jag sade i mitt anförande att sju av tio arbeten
              under 2006 och 2007 tillsattes med personer med högskoleutbildning.
              Om vi ska prata om hur verkligheten ser ut, Mats Gerdau, är det
              så att det ställs väldigt höga krav på arbetsmarknaden i dag när
              det gäller utbildning. Då kan man inte gå i motsatt riktning,
              som den här regeringen gör, särskilt när det gäller gymnasieskolan,
              och sänka kunskapskraven. Vilken framtid är det ni lurar ut eleverna
              i då? De kanske lyckas att gå ut gymnasieprogrammet, men vad finns
              det att välja på där ute?
            </seg>
            <seg xml:id="i-3157a604dbf82a6a-0">
              Ni pratar så ofta om valfrihet. Det är det här det handlar om,
              den riktiga valfriheten att få möjlighet att göra ett val som
              ger många möjligheter och inte begränsar. Det är vad ni gör. Ni
              säger till 15-åringar: Tough luck , om ni gjorde fel val när ni
              var 15 år. Nu har ni begränsat era livschanser framöver.
            </seg>
            <seg xml:id="i-267b1ad5b1ea7631-0">
              Sedan ska vi också komma ihåg att 60 procent av landets 15-åringar
              faktiskt vill gå vidare till högskolan. Jag säger inte att det
              är ett måste att man ska gå vidare till högskolan. Det här handlar
              inte heller bara om huruvida man ska bli akademiker eller klara
              arbetslivet utan också om hur man klarar samhällslivet. Att vara
              samhällsmedborgare och delaktig ställer också höga kunskapskrav.
              Det talas det alltför sällan om i den här kammaren.
            </seg>
            <seg xml:id="i-2dd75a8a5e13601d-0">
              Jag har fått brev från naturbruksgymnasierna som är väldigt oroliga
              för utvecklingen när det gäller att man ska dra ned på kärnämnena.
              Det går elever på omvårdnadsprogrammet, barn- och fritidsprogrammet,
              räddnings- och säkerhetsprogrammet och allt vad de heter som kräver
              att de får högskolebehörighet för att kunna ha nytta av sin utbildning.
            </seg>
          </u>
          <note type="speaker" xml:id="i-3f06d116238f6875-0">
            Anf. 23 MATS GERDAU (m) replik:
          </note>
          <u who="mats_gerdau_320eeb" xml:id="i-aaa092ec0ed016df-3">
            <seg xml:id="i-5b488fd18142e768-0">
              Herr talman! Vi får avvakta till måndag och se hur Gymnasieutredningen
              ser ut och vad den föreslår när det gäller vilket innehåll som
              ska finnas i de olika programmen och vilka program som ska finnas.
              Jag har det största förtroendet för Anita Ferm. Hon är en utomordentligt
              duktig och kompetent person. Jag tror att hon kan bedöma vad som
              behövs på räddningstjänstgymnasierna och naturbruksgymnasierna
              för att man ska få en bra utbildning för de yrken som man riktar
              sig mot. Jag vet att hon har haft många kontakter med branscherna
              också. Hon har fört omfattande diskussioner med olika branscher
              om vilka krav de ställer och hur de vill att det ska se ut. Jag
              har fullt förtroende för att hon kommer att lägga ett välavvägt
              förslag som innehåller en bra kombination av teoretiska studier
              och yrkeskunskaper.
            </seg>
            <seg xml:id="i-1cab1d069a6a6d6c-0">
              Men ni ser inte att man måste ha bådeoch, utan ni vill bara ha
              mer och mer teori hela tiden. Det verkar som om gymnasiet helst
              ska vara en allmän förlängning på högstadiet.
            </seg>
            <seg xml:id="i-a34a451018cf0129-0">
              Jag vill också dementera det du säger, Rossana, om att det är
              tough luck , ni som inte klarar er får väl gå. Det är precis så
              som det är i dag. Det är avhopp efter avhopp på gymnasiet, och
              ni gör ingenting åt det.
            </seg>
            <seg xml:id="i-a83fabd99a529f8c-0">
              Vi har tydligt deklarerat att vi vill öka möjligheterna och rätten
              att läsa in högskolekompetens via komvux. Den rätten finns inte
              i dag. Varför måste man alltid läsa in högskolekompetensen just
              i den hormonstinna 1819-årsåldern? Varför inte efteråt? Det tycker
              jag kan vara en bra modell för många som inte känner sig motiverade,
              mogna och engagerade att göra det under gymnasietiden. Varför
              ska det jämt vara så fyrkantigt i er värld?
            </seg>
          </u>
          <note type="speaker" xml:id="i-b77aff761f7051cc-0">
            Anf. 24 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-bec951d94ce97bd5-2">
            <seg xml:id="i-eb129e0181d8ac18-0">
              Herr talman! Jag ser också fram emot Gymnasieutredningen på måndag
              och att få se hur den ser ut, men det betyder inte att vi inte
              har tankar och idéer om hur vi vill se gymnasieskolan. Därför
              hade det varit intressant att höra Mats Gerdau säga någonting
              om vad Moderaterna vill med gymnasieskolan. Men nu lämnar han
              det till på måndag. Då får vi reda på det.
            </seg>
            <seg xml:id="i-663c8cd4c1f1164f-0">
              Teori och praktik i förening är någonting som Vänsterpartiet
              har pratat om jag vet inte hur länge. Jag tror att det var när
              jag gick med i ungdomsförbundet någon gång i sexan eller på högstadiet
              som jag kom i kontakt med det här. Men det handlar ju inte om
              att man ska ha bara teoretiska eller bara praktiska linjer, utan
              det ska vara just i förening. Det är någonting som alla elever
              tjänar på, både de som går teoretiska linjer och de som går praktiska
              linjer.
            </seg>
            <seg xml:id="i-858f250915aee479-0">
              Jag tycker det är oroande med avhoppen och de som inte når målen
              i gymnasieskolan. Det här är någonting som vi också har sagt tidigare:
              Vi måste lägga mer resurser på grundskolan, ända ned på förskolan
              och i skolbarnomsorgen också, för att kunna se till att skolan
              har möjlighet att hjälpa alla elever att nå målen.
            </seg>
            <seg xml:id="i-3806d5ab992d7b81-0">
              Men vi har inte fått se att ni har gjort några satsningar till
              exempel på fler lärare, vilket jag tror är en av de viktigaste
              faktorerna för att eleverna ska kunna nå målen, på en bättre arbetsmiljö,
              så att man slipper gå i en gammal sliten skola eller på att se
              till att eleverna får en stimulerande arbetsmiljö.
            </seg>
            <seg xml:id="i-64c53b67cc14d5a4-0">
              Det som är mest häpnadsväckande här är att man säger att man
              inte skulle ha haft möjlighet att gå vidare till vuxenutbildning
              förut. Jag var själv en sådan som gick på vuxenutbildningen för
              att kunna läsa upp mina poäng, och jag har ingenting emot att
              man har haft den möjligheten. Det ni nu gör är att ni drar bort
              en tredjedel på vuxenutbildningen. Jag begriper inte hur han får
              ihop det, Mats Gerdau.
            </seg>
          </u>
          <note type="speaker" xml:id="i-b8f9a2f2ecd65492-0">
            Anf. 25 MATS GERDAU (m) replik:
          </note>
          <u who="mats_gerdau_320eeb" xml:id="i-aaa092ec0ed016df-4">
            <seg xml:id="i-e5ff8a2521446ada-0">
              Herr talman! Vi har ett genomtänkt, strukturerat förslag, och
              vi har presenterat precis hur vi ser på tankarna om en framtida
              gymnasieskola. Det kommer fram i direktiven, och jag har försökt
              presentera under åtta minuter här vad vi vill göra med gymnasiet,
              vilka ambitioner vi har och så. Om Rossana Dinamarca inte har
              tagit in det kan jag inte göra någonting åt det. Vi får diskutera
              det vidare när Gymnasieutredningen kommer.
            </seg>
            <seg xml:id="i-916fde69c2a72a52-0">
              Det som är lite intressant är vad Vänsterpartiet vill med gymnasieskolan.
              Det finns faktiskt ingen reservation som handlar om innehållet
              och hur Vänsterpartiet vill komma åt de stora avhoppen eller kvalitetsproblemen.
            </seg>
            <seg xml:id="i-fe36e32267bb4d39-0">
              Nej, reservationerna handlar om att man ska ha en stopplag för
              friskolor. De ska inte få driva individuella programmet, och de
              ska inte få driva riksidrottsgymnasier. Hur ska det förbättra
              avhoppsfrekvensen? Det finns ju massor med fristående skolor som
              tar ett stort ansvar för att erbjuda elever en bra plattform för
              att kunna studera vidare inom gymnasieskolan via det individuella
              programmet. Sedan handlar det om skolmaten. Är det gratis skolmat
              som ska minska avhoppen?
            </seg>
            <seg xml:id="i-043f4581410d277e-0">
              Någonstans måste ni tala om hur ni vill göra med gymnasieskolan.
              Vilka kurser eller ämnen vill ni lägga till, om det nu är så viktigt
              med de teoretiska ämnena hela tiden? Det säger Rossana ingenting
              om alls. Vi vet ingenting om det hela. Men debatten när Gymnasieutredningen
              har kommit kanske får visa mer var Vänsterpartiet faktiskt står
              här. Ska det bara bli en allmän förlängning av högstadiet, eller
              ska det ge utrymme för både profilering, breddning, fördjupning
              och specialisering, som vi tycker är viktigt?
            </seg>
          </u>
          <note type="speaker" xml:id="i-2835ad52ca776894-0">
            Anf. 26 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-0">
            <seg xml:id="i-b13a7d9b16fd3dfd-0">
              Herr talman! Jag hade först inte tänkt begära ordet i debatten
              med Mats Gerdau, men sedan kunde jag ändå inte låta bli.
            </seg>
            <seg xml:id="i-8eada8cec17dca80-0">
              Jag känner Mats Gerdau som en djärv fritänkare när det gäller
              skolan, som vågar framföra också mer ska vi säga fritänkande lösningar.
            </seg>
            <seg xml:id="i-974ca9daacd866ef-0">
              Jag kan hålla med om problembeskrivningen. Det är en sorts spagatrörelse
              som är nödvändig när det gäller gymnasieskolan. Det är svårt att
              få ihop både det praktiska att anpassa undervisningen till alla
              elever, det teoretiska och de höga kraven. Jag tror ingen här
              i salen kan förneka att för dem som inte tar sig igenom gymnasiet,
              de som inte får högskolekompetens, är det svårare att få jobb
              efteråt. Näringslivet är väldigt tydligt, framför allt de större
              företagen, med vad de vill kräva.
            </seg>
            <seg xml:id="i-b92f0b89a5d0ec82-0">
              Sedan finns det alltid olika lösningar när det gäller lärlingar
              och så vidare, men det handlar om enstaka individer i högre grad
              än den stora gruppen.
            </seg>
            <seg xml:id="i-acc937dd2a2abda8-0">
              Det som förvånar mig här när det gäller Moderaterna, och kanske
              speciellt Mats Gerdau, är att man förespråkar en ensidig stuprörsmodell
              där vi liksom ska ha tre stuprör i stället för en helhet. Också
              när jag läser internationella undersökningar ser jag att det är
              de sammanhållna skolsystemen som i högre grad lyckas plocka upp
              alla elever. Det säger även PISA och andra.
            </seg>
            <seg xml:id="i-7984fa82796157c5-0">
              Att vi sedan har många problem här i Sverige vill jag inte sticka
              under stol med, men frågan är: Löser man dem genom att stycka
              upp helheten eller genom att försöka göra helheten mer flexibel?
            </seg>
          </u>
          <note type="speaker" xml:id="i-e1caf698d6fa6cd4-0">
            Anf. 27 MATS GERDAU (m) replik:
          </note>
          <u who="mats_gerdau_320eeb" xml:id="i-aaa092ec0ed016df-5">
            <seg xml:id="i-24a34c2bdc4df39e-0">
              Herr talman! Ja, jag tror att vi ska göra helheten mer flexibel.
              Det är nog ingen som förespråkar att vi ska ha helt olika typer
              av skolsystem för gymnasieungdomar. Det kommer att finnas teori
              varvat med praktik på yrkesinriktade utbildningar, och det kommer
              att finnas teoretiska men säkerligen även praktiska inslag på
              en del av de akademiskt förberedande utbildningarna. Jag har stor
              förhoppning och tilltro till Anita Ferms gymnasieutredning och
              att hon kommer att komma fram till ett väldigt bra förslag.
            </seg>
            <seg xml:id="i-acba6b91c1ec0d91-0">
              Jag tycker att det är en ganska bra liknelse med spagatpolitiken.
              Vi måste ha bådeoch. Eleverna ser ju väldigt olika ut, och då
              kan vi inte skapa en gymnasieskola för alla. Det hade jag hoppats
              att Miljöpartiet också skulle bejaka.
            </seg>
            <seg xml:id="i-aad1b0918f7464d8-0">
              När jag noterade att Miljöpartiet inte har så många reservationer
              i det här betänkandet om gymnasieskolan tänkte jag: Vad bra! Ni
              är inne på vår linje och det vi skriver i majoritetstexten. Ni
              har inte reserverat er mot de här tankarna och idéerna om hur
              vi ska förändra.
            </seg>
            <seg xml:id="i-1f77582245c0e1b7-0">
              När Mats Pertoft sedan i sitt inledningsanförande pratar om att
              han skulle bli besviken så kanske det är mer så att vi blir besvikna
              från borgerligt håll, för vi hade faktiskt hoppats på att Miljöpartiet
              skulle vara mer inställt på att vara beredd till en riktig omprövning
              av den förda gymnasiepolitiken.
            </seg>
            <seg xml:id="i-0fcdde1fafb2b1c2-0">
              Jag kan väl också möjligen tro att den lilla Gy 07, som man kommit
              överens om, var den minsta gemensamma nämnare som de tre oppositionspartierna
              kunde komma överens om förra perioden. Det var ju inte så mycket,
              och jag tolkade det faktiskt som att Miljöpartiet egentligen var
              ointresserat av den linje som sossarna står för.
            </seg>
            <seg xml:id="i-5264ab3d405ea18f-0">
              Mats Pertoft, du kan gärna ge besked om du är med åt vårt håll
              eller om du är mer för den fyrkantiga, stelbenta politiken på
              vänsterkanten.
            </seg>
          </u>
          <note type="speaker" xml:id="i-42ae87aee3d09aa1-0">
            Anf. 28 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-1">
            <seg xml:id="i-207d1f8595dadbad-0">
              Herr talman! Jag upplever inte att det är en fyrkantig politik
              att försöka hålla ihop en samlad gymnasieskola. Snarare upplever
              jag att det är ganska fyrkantigt att dela upp den i stuprör.
            </seg>
            <seg xml:id="i-79ac979961100380-0">
              Men jag ställde frågan också till Ulrika Carlsson om blocköverskridande
              överenskommelser. Miljöpartiet har signalerat att vi är mycket
              intresserade av att ge den svenska skolan hållbara lösningar.
              Tyvärr har ju utbildningsministern snarare sänkt det redan från
              början och sagt att han är beredd till det men att han inte tror
              på det. Ja, vad är det värt om man inte ens tror att man kan komma
              att diskutera?
            </seg>
            <seg xml:id="i-8d4510f8fb5a1e29-0">
              Frågan är det är den fråga jag vill ställa till Mats Gerdau nu:
              Är ni från Moderaternas sida verkligen beredda att sätta er ned
              och diskutera blocköverskridande överenskommelser där det inte
              bara handlar om att vi från oppositionen eller enskilda oppositionspartier
              ska acceptera allt ni redan har räknat ut? Är ni beredda att faktiskt
              fundera och på allvar hitta lösningar som kan främja långsiktigt
              hållbar skolpolitik i Sverige? Det är det som Sveriges skola efterfrågar,
              och det är det som Björklund har sänkt flera gånger och sagt att
              han är beredd att göra men att han inte tror på det. Är Moderaterna
              beredda att sätta sig ned och föra sådana samtal innan allting
              redan är bestämt?
            </seg>
          </u>
          <note type="speaker" xml:id="i-40c6dabbff91fd1d-0">
            Anf. 29 MATS GERDAU (m) replik:
          </note>
          <u who="mats_gerdau_320eeb" xml:id="i-aaa092ec0ed016df-6">
            <seg xml:id="i-bcd439838682dbcc-0">
              Herr talman! Som jag sade tidigare vore det bra om vi i Sveriges
              riksdag kom fram till breda överenskommelser om hur vi ska lägga
              upp skolpolitiken. Det tror jag vore bra för elever, lärare och
              samhället i stort, absolut. Men om vi ska kunna komma överens
              bygger det på att vi ser problemen. Vi får inte sopa problemen
              under mattan som jag upplever att Socialdemokraterna gjort i den
              här debatten. De har inte velat vidkännas några kvalitetsproblem
              i gymnasieskolan. Om vi inte ser problemen finns inte heller förutsättningarna
              för att kunna göra upp.
            </seg>
            <seg xml:id="i-b451e09c986c7dfc-0">
              Vi måste se orsakerna till varför problemen har uppkommit och
              vara beredda till omprövningar. Vi måste också signalera vad vi
              själva tycker. Vi har tydligt signalerat vad vi tycker, och om
              andra tycker på samma sätt som vi är vi självklart beredda att
              diskutera detaljerna för hur vi ska kunna få fram ett bra, och
              hållbart, förslag.
            </seg>
            <seg xml:id="i-549738210cddec97-0">
              När Gymnasieutredningen kommer på måndag den blir säkert en kioskvältare
              får vi väl se om vi kan enas i stora delar. Inte heller jag har
              sett förslaget, men jag har stora förhoppningar om att Anita Ferm
              kommit fram till bra förslag om hur vi ska lägga upp en ny struktur
              för gymnasieskolan så att eleverna lär sig och verkligen fullföljer
              sin utbildning under den tiden och slipper alla de misslyckanden
              som vi ser i dag. Det är i alla fall ambitionen från Moderaternas
              sida.
            </seg>
          </u>
          <note type="speaker" xml:id="i-a0e4533d1a9065cb-0">
            Anf. 30 CHRISTER NYLANDER (fp):
          </note>
          <u who="christer_nylander_f662fe" xml:id="i-2abb8c2e0411e87e-0">
            <seg xml:id="i-9b60b8899d9b0993-0">
              Herr talman! Låt mig börja med att ge oppositionen rätt i en
              sak, nämligen att Sverige ska satsa på kunskap, att det är helt
              avgörande för Sverige att vi är en kunskapsnation.
            </seg>
            <seg xml:id="i-956474981ec2d9d4-0">
              Den nya majoriteten gör det. Vi satsar på kunskap. Ni gjorde
              det inte tillräckligt mycket. Vi rustar upp hela utbildningssystemet
              genom omfattande reformer. Ni gjorde inte det under er tid vid
              makten. Vi vill ha ett gymnasium som ger fler elever chansen att
              lyckas. Ni blundade för misslyckandena. Vi höjer kunskapskraven.
              Ni gjorde det inte. Sverige behöver mer kunskap för att lyckas
              i den internationella konkurrensen. Därför är det viktigt att
              alliansens skolpolitik får verka fullt ut.
            </seg>
            <seg xml:id="i-94f8cc699bb500cb-0">
              Om några dagar får vi en viktig utredning som lägger fram förslag
              om hur gymnasiet kan se ut framöver. Den kommer att ligga till
              grund för en ganska omfattande debatt gissar jag och har redan
              gjort i denna kammare i dag. Den kommer också att kunna ligga
              till grund för många viktiga reformer för Sverige. Jag och Folkpartiet
              ser verkligen fram emot detta.
            </seg>
            <seg xml:id="i-9d734b6c3478f43f-0">
              Vi måste ställa oss frågan: Varför behövs det reformer på gymnasiet?
              Vi har i dag en gymnasieskola som inte lever upp till de förväntningar
              och behov som finns. För många elever är den bra, vilket är viktigt
              att konstatera. När man talar om skolan måste man nämligen alltid
              göra skillnad på olika kommuner och olika skolor eftersom verkligheten
              ser olika ut. Men en av fyra killar har inte fått slutbetyg inom
              fyra år trots att utbildningen var tänkt att vara treårig. Var
              femte tjej har inte fått slutbetyg efter fyra år trots att utbildningen
              var tänkt att vara treårig.
            </seg>
            <seg xml:id="i-4af0faf36599c65e-0">
              I dag sitter 60 gymnasieelever från Skövde på åhörarläktaren.
              Om den nationella statistiken skulle gälla även för dem, vilket
              jag hoppas och tror inte är fallet, kan var och en av oss i utskottet
              räkna ut hur många av dem som skulle hoppa av och inte få slutbetyg
              under de kommande fyra åren trots att deras utbildning är tänkt
              att vara treårig. Nu blir det naturligtvis inte så för dem, men
              för genomsnittet i Sverige är läget sådant.
            </seg>
            <seg xml:id="i-38dec8c43cb3d210-0">
              Av dem som får slutbetyg har 1015 procent inte godkänt i ett
              eller flera av kärnämnena. Vi ser också hur det individuella programmet
              växer och växer. Det som skulle vara ett undantag har blivit en
              regel. Fyra av fem som börjar på IV uppnår inte fullständiga slutbetyg
              från ett nationellt eller specialutformat program. Så kan det
              inte fortsätta. Sverige behöver reformer på gymnasieområdet.
            </seg>
            <seg xml:id="i-4e8ee0d2493ae8e4-0">
              De som missar gymnasiet får svårt att få jobb senare. Om man
              hoppat av gymnasiet eller inte fått godkända slutbetyg löper man
              stor risk att hamna i arbetslöshet, att fastna i arbetslöshet.
              Gymnasieskolans utformning är i själva verket en av anledningarna
              till att Sverige jämfört med andra länder har en relativt stor
              ungdomsarbetslöshet. Det innebär ett senare inträde på arbetsmarknaden,
              och det innebär även att man halkar efter i utvecklingen som människa.
              Dessutom blir samhället fattigare. Så kan det inte fortsätta,
              och därför behöver vi reformer på gymnasieområdet.
            </seg>
            <seg xml:id="i-215861917b723f31-0">
              Vi ser också att gymnasiet inte alltid lever upp till de förväntningar
              som högskolan ställer. Enligt Skolverkets utvärdering anser varannan
              lärare vid högskolor och universitet att de unga studenterna har
              sämre kunskaper i dag än för tio år sedan. Inom områden som teknik,
              naturvetenskap och humaniora anser ännu fler lärare att kunskaperna
              nu är sämre än för femtio år sedan. Taktikval har blivit vanligare.
              Man väljer bort svårare kurser och blir därmed sämre förberedd
              för vidare studier. Så kan det inte fortsätta. Vi behöver reformera
              gymnasieskolan.
            </seg>
            <seg xml:id="i-2ad74983c71bc46a-0">
              Låt mig också säga att det för gymnasieskolan är viktigt att
              man genomför reformer även i grundskolan. Om vi kan lyfta kunskapsnivån
              i grundskolan kommer även gymnasiet att fungera mycket bättre.
              Därför är de satsningar vi nu gör viktiga för gymnasiet. Det handlar
              om lärarfortbildning, tidiga betyg, tydligare utvärderingar och
              mycket annat.
            </seg>
            <seg xml:id="i-8b38d7cd363692c3-0">
              Herr talman! Gymnasieutredningen, som lägger fram sina förslag
              på måndag, har ett mycket omfattande uppdrag. Vi kommer att få
              tre huvudinriktningar, nämligen studieförberedande, yrkesförberedande
              och lärlingsutbildning. Samtliga dessa tre inriktningar kommer
              att resultera i en gymnasieexamen.
            </seg>
            <seg xml:id="i-a0111b65e73640c9-0">
              Hittills har avhoppen varit flest på de yrkesinriktade programmen.
              Genom de förändringar som vi föreslår ger vi nu fler chansen att
              lyckas. De yrkesinriktade programmen ska också kunna förbereda
              för högskolestudier. Det står tydligt i direktiven att så ska
              ske. De som vill ska kunna läsa in ämnen för att få högskolebehörighet
              oavsett om de läser studieförberedande eller yrkesförberedande
              eller väljer lärlingsinriktningen.
            </seg>
            <seg xml:id="i-be39b085e1c448f3-0">
              Utbildningsminister Jan Björklund berättade i veckan att den
              fyraåriga tekniska gymnasieutbildningen ska återinföras. Gymnasieingenjörer
              ska åter utbildas i Sverige. Reaktionerna har varit positiva.
              Utmärkt, säger Sveriges Ingenjörer, som i flera år varnat för
              den ökande bristen på ingenjörer. Det är precis det komplement
              som behövs, säger Scaniachefen. Jag tror att vi kommer att få
              ett liknande bemötande på många områden när den nya gymnasieskolan
              nu tar form, när utredningen kommer, vilket sker på måndag, när
              den remissbehandlas och när regeringen senare lägger fram sin
              proposition om förnyelse.
            </seg>
            <seg xml:id="i-79d1377c8a780ab6-0">
              Sverige får nu också en rejäl lärlingsutbildning, vilket många
              redan varit inne på. En sådan finns i de allra flesta andra länder
              som vi jämför oss med. Däremot har det inte funnits en ordentlig
              sådan i Sverige. Det är en lärlingsutbildning som ska vara tydligt
              förankrad i arbetslivet, ännu tydligare än yrkesprogrammen, men
              den ska även innehålla teoretisk kunskap. De elever som så önskar
              ska ha möjlighet att läsa in studieförberedande behörighetsgivande
              kurser. Försöksverksamheten startar redan till hösten, och som
              Mats Gerdau sade ser den ut att bli mycket lyckad.
            </seg>
            <seg xml:id="i-b15d165899894cb4-0">
              Gymnasieutredningen ska också ge förslag på nya behörighetskrav
              som innebär att eleverna har de förkunskaper som behövs. Det höjer
              kvaliteten på utbildningen. Med tydligare behörighetskrav höjs
              kvaliteten på gymnasieutbildningen. Utredaren tittar även på hur
              de lokala kurserna ska kvalitetssäkras, något som framförts i
              flera motioner som behandlas i betänkandet. Tillsammans med tydliga
              intagningsregler till högskolan blir det en del i att höja kvaliteten
              på utbildningen i gymnasiet. Vidare kommer utredaren att lägga
              fram förslag om att vi ska få fler lektorer i gymnasiet, hur betygssystemet
              ska se ut samt om, och i så fall på vilket sätt, flexibel skolstart
              ska införas. Dessutom tittar utredaren på system med frisökning.
            </seg>
            <seg xml:id="i-5047021577b378f8-0">
              Jag tror att ytterligare områden behandlas i utredningen, och
              därför tror jag att vi kommer att få en ny och intressant diskussion
              om gymnasieskolans framtid. Det hade varit intressant att föra
              denna debatt efter att utredningen lagts fram, och kanske kommer
              vi att återkomma med fler gymnasiedebatter i kammaren. Uppenbart
              är att det behövs.
            </seg>
            <seg xml:id="i-0a377f41a3c21d83-0">
              Därmed, herr talman, ber jag att få yrka bifall till utskottets
              förslag i betänkandet och avslag på motionerna.
            </seg>
          </u>
          <note type="speaker" xml:id="i-74ada9c8897cbaeb-0">
            Anf. 31 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-2">
            <seg xml:id="i-b1888f6684a914d5-0">
              Herr talman! Jag har några frågor jag vill ställa till Christer
              Nylander, men först vill jag göra ett litet påpekande. Även om
              utredningen hade kommit har jag svårt att se vilka svar vi hade
              fått från alliansen eftersom de ju inte läst utredningen. Även
              om vi hade haft debatten nästa gång hade ni knappast kunnat säga
              så mycket. Det har vi åtminstone fått höra tidigare när utredningar
              lagts fram.
            </seg>
            <seg xml:id="i-5b92ed0b4b0cf640-0">
              Vi ska inte uppehålla oss vid problembeskrivningen. Jag tror
              att problembeskrivningen är ganska tydlig, och då gäller det snarare
              att hitta lösningar. När jag lyssnar, läser och diskuterar frågan
              får jag hela tiden bilden att lärlingsutbildning är jättebra,
              men lärlingsutbildningen kommer inte att lösa de problem vi har.
              Det är inte de elever som i dag framför allt går på det individuella
              programmet som småföretagare, de som är intresserade av lärlingsutbildning,
              vill anställa.
            </seg>
            <seg xml:id="i-b36ad4866e3d06a3-0">
              Småföretagen vill ha elever som i dag kanske går på yrkesutbildningar,
              som är väl motiverade att direkt gå in i verksamheten, som fungerar
              direkt och så vidare.
            </seg>
            <seg xml:id="i-8c934e276d440c4b-0">
              Vad tänker alliansen egentligen göra med IV-programmet? Ni har
              ju lagt upp det hela som att lärlingsutbildningen skulle vara
              lösningen på detta problem. Jag upplever att ni stoppar huvudet
              i sanden.
            </seg>
          </u>
          <note type="speaker" xml:id="i-8b72d210d08e8be2-0">
            Anf. 32 CHRISTER NYLANDER (fp) replik:
          </note>
          <u who="christer_nylander_f662fe" xml:id="i-2abb8c2e0411e87e-1">
            <seg xml:id="i-f9c7f9ac037b3478-0">
              Herr talman! Låt mig först säga att det är väldigt viktigt att
              ha problembilden tydlig för sig. Om man inte diskuterar vilka
              problem och utmaningar som finns är det svårt att hitta rätt lösningar.
              Därför har vi lagt ned ganska mycket tid på att fundera på vilka
              problem som egentligen finns och hur man bemöter dem på olika
              sätt, både i nuet och i framtiden.
            </seg>
            <seg xml:id="i-b7932e92d0ec76e5-0">
              Det är i själva verket den grundläggande bakgrunden till att
              vi nu tar initiativ till en ganska omfattande förändring av gymnasiet.
            </seg>
            <seg xml:id="i-c79acb554e4e7b82-0">
              Min bedömning är inte att det i huvudsak är de som i dag går
              på IV-programmet som ska bli lärlingar. Så enkelt är det inte.
            </seg>
            <seg xml:id="i-028202428abfb6b6-0">
              Den kommande lärlingsutbildningen ska vara en högkvalitetsutbildning
              med en väldigt tydlig kontakt med yrkeslivet. Mer än hälften av
              verksamheten ska vara förlagd ute i arbetslivet. Att säga att
              lärlingsutbildning är en ersättning för IV-programmet är att tänka
              fel. Lärlingsutbildningen ska vara en högkvalitetsutbildning för
              många elever, inklusive dem som i dag går på studieförberedande
              program.
            </seg>
          </u>
          <note type="speaker" xml:id="i-1511591656fdc401-0">
            Anf. 33 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-3">
            <seg xml:id="i-d128074e3105bc44-0">
              Herr talman! Tack för svaret! Det var väldigt intressant. Jag
              tycker nämligen att jag har hört utbildningsministern flera gånger
              nämna lärlingsutbildning som en lösning på det här.
            </seg>
            <seg xml:id="i-d4869b50d016cd2f-0">
              Men hur är det då? Är Christer Nylander intresserad av att på
              allvar sätta sig ned och hitta blocköverskridande lösningar eller
              gemensamma koncept för gymnasieskolan för att ge Sveriges skolor
              en arbetsro och för att det här inte ska upprepas? Vi på den här
              sidan vill ju hemskt gärna ta över regeringsmakten 2010. Ska vi
              då vara tvungna att riva upp alla lagar, eftersom ni inte är beredda
              att förhandla med oss?
            </seg>
          </u>
          <note type="speaker" xml:id="i-c2d8dc37a7da07a8-0">
            Anf. 34 CHRISTER NYLANDER (fp) replik:
          </note>
          <u who="christer_nylander_f662fe" next="cont" xml:id="i-83548c5bd2c67b58-0">
            <seg xml:id="i-1fbd7dc1177d6fd8-0">
              Herr talman! Utbildningsministern ger besked om att man ska bjuda
              in till samtal om betygssystemet och betygsskalan. Det är mer
              än vad den gamla regeringen gjorde gentemot den dåvarande oppositionen.
            </seg>
            <seg xml:id="i-50a3113f4f6e202f-0">
              Vi lyssnar gärna på vad oppositionen säger om framtidens gymnasieskola.
              Men låt mig ändå vara lite skeptisk till tanken på att vi kan
              nå överenskommelser. Det blir nämligen så märkligt i sådana här
              debatter där man säger Mats Pertoft gör det inte lika mycket som
              Marie Granlund: Det är klassisk högerpolitik. Ni monterar ned
              hela systemet. Låt oss komma överens om hur det ska ske!
            </seg>
            <seg xml:id="i-3eec5932d3a5457a-0">
              Jag tror inte riktigt på att man då närmar sig en överenskommelse
              när det gäller gymnasienivån. Men det är klart att vi kan ha diskussioner.
              Jag ska med stort intresse lyssna på de kommentarer som kommer
              från oppositionspartierna när vi får utredningen på måndag.
            </seg>
          </u>
          <note xml:id="i-8d15da12e6923d8c-0">
            Ajournering
          </note>
          <note xml:id="i-8ab829695d7a5b04-0">
            Kammaren beslutade kl. 13.52 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="christer_nylander_f662fe" prev="cont" xml:id="i-8eaab1e24206d2dd-0">
            <seg xml:id="i-c3d09f9db52fa6ef-0">
              Återupptagna förhandlingar
            </seg>
            <seg xml:id="i-fd1bb5f9411442f2-0">
              Vi ska nu övergå till dagens frågestund. Jag hälsar statsråden
              välkomna. Följande statsråd kommer att delta: utbildningsminister
              Jan Björklund, statsrådet Maria Larsson, statsrådet Gunilla Carlsson,
              integrations- och jämställdhetsminister Nyamko Sabuni samt kulturminister
              Lena Adelsohn Liljeroth. Utbildningsminister Jan Björklund besvarar
              frågor som gäller allmänpolitik såväl som hans eget ansvarsområde.
            </seg>
            <seg xml:id="i-bd0b67d8e6620855-0">
              Barnomsorg på obekväm arbetstid
            </seg>
          </u>
          <note xml:id="i-3a6d554ddeed5fb9-0">
            Förhandlingarna återupptogs kl. 14.00.
          </note>
          <note xml:id="i-e67cb9a18788ff2a-0">
            6 § Frågestund
          </note>
          <note xml:id="i-4e6464a6a1064107-0">
            Anf. 35 TREDJE VICE TALMANNEN:
          </note>
          <note type="speaker" xml:id="i-f4e76d4fef59614c-0">
            Anf. 36 MATILDA ERNKRANS (s):
          </note>
          <u who="matilda_ernkrans_a2e584" xml:id="i-00fadfa46e3c1d37-0">
            <seg xml:id="i-0b40bca46278e10a-0">
              Fru talman! Jag vill rikta min fråga till statsrådet Björklund.
              Min fråga berör barnomsorg på obekväm arbetstid.
            </seg>
            <seg xml:id="i-5433ec76e30305cb-0">
              Det känns som om familjepolitiken är väldigt het just nu, även
              om det kanske också känns som att den samlade borgerligheten snarare
              gör ett antal medieutspel om lite försöksballonger som är mer
              eller mindre förankrade medan vi här i riksdagen har andra saker
              att prata om, riktiga förslag. För två veckor sedan röstade den
              borgerliga majoriteten ned ett förslag om barnomsorg på obekväm
              arbetstid. Samtidigt lägger man fram en proposition om ett kommunalt
              vårdnadsbidrag, ett vårdnadsbidrag som med fördel kan användas
              till att betala en au pair eller en barnflicka, och dessutom kan
              man göra avdrag för det som en hushållsnära tjänst.
            </seg>
            <seg xml:id="i-27de637223e2c988-0">
              Jag vill gärna höra statsrådet Björklund förklara för det svenska
              folket varför det för en borgerlig regering är viktigare att understödja
              ett barnflickesystem än att ge föräldrar barnomsorg på obekväm
              arbetstid.
            </seg>
          </u>
          <note type="speaker" xml:id="i-b811cce6f0228607-0">
            Anf. 37 Utbildningsminister JAN BJÖRKLUND (fp):
          </note>
          <u who="unknown" xml:id="i-4cdc7e1b6540fea2-0">
            <seg xml:id="i-9da5d9ce6351a122-0">
              Fru talman! Det fanns nog inte någon familjepolitisk fråga som
              inte hanns med i den framställningen. Jag tror att jag får avgränsa
              svaret till någon fråga. Jag uppfattar att barnomsorg på obekväm
              arbetstid var själva kärnan i frågan.
            </seg>
            <seg xml:id="i-46ef1bdd259fe45e-0">
              Den här regeringen har samma uppfattning som den förra regeringen
              hade under sina tolv år, nämligen att det är ett kommunalt ansvar
              att försöka tillgodose behov av barnomsorg på obekväm arbetstid,
              kvällar, nätter och helger. De bestämmelser vi har i lagen om
              förskolan ger alla rätt att få förskola, men det är ju på dagtid.
              Därutöver får man göra prövningar i individuella fall. Det är
              upp till kommunen att göra den prövningen om man ska tillgodose
              behov på kvällar och nätter.
            </seg>
            <seg xml:id="i-777baa0eb7f53fe9-0">
              Det var den politik som fördes under de tolv år som den förra
              regeringen satt. Det är samma inställning som den här regeringen
              har.
            </seg>
          </u>
          <note type="speaker" xml:id="i-6204792ad5071489-0">
            Anf. 38 MATILDA ERNKRANS (s):
          </note>
          <u who="matilda_ernkrans_a2e584" xml:id="i-00fadfa46e3c1d37-1">
            <seg xml:id="i-281844fff5e2248c-0">
              Fru talman! Jag vill tacka statsrådet Björklund för svaret, även
              om jag tycker att han alltför enkelt viftar bort den här frågan.
              För barnomsorg på kvällar, helger och nätter är viktigt, inte
              minst om man har någon sorts arbetslinje i sin politik. Ska man
              kunna ta ett jobb, ska man kunna gå från deltid till heltid och
              har barn måste barnomsorgen finnas när man behöver den. Den behöver
              finnas på kvällar, nätter och helger.
            </seg>
            <seg xml:id="i-7a17abdc7d370c06-0">
              Jag vill därför återkomma till min fråga. Man gör ju prioriteringar
              när man sitter i regeringen. Ni har gjort prioriteringen att lägga
              fram ett kommunalt vårdnadsbidrag som jag sade med fördel kan
              användas till att anställa en au pair eller en barnflicka, och
              dessutom får man göra avdrag för det som en hushållsnära tjänst.
              Man understöder ett barnflickesystem för de redan välbeställda,
              medan man säger att vanligt folk ska fortsätta att hålla på att
              mickla och mockla med föräldrar, släktingar och så vidare för
              att få till barnomsorgen på obekväm arbetstid. Jag tycker att
              det här är en oerhört viktig fråga, för många småbarnsföräldrar
              är det en viktig fråga, och för alla oss som vill ha en arbetslinje
              är det en viktig fråga.
            </seg>
            <seg xml:id="i-1e7d7ab23ea0bb21-0">
              Så snälla, ge mig hopp när det gäller barnomsorg på obekväm arbetstid!
            </seg>
          </u>
          <note type="speaker" xml:id="i-c0c812ad31c792c4-0">
            Anf. 39 Utbildningsminister JAN BJÖRKLUND (fp):
          </note>
          <u who="unknown" xml:id="i-4cdc7e1b6540fea2-1">
            <seg xml:id="i-74316bfee708b451-0">
              Fru talman! Det finns inte en enda olycka som inte kommer att
              nedkallas över svenska folket till följd av vårdnadsbidraget när
              man lyssnar på frågeställaren. Jag tror att de här beskrivningarna
              av vårdnadsbidraget är väldigt överdrivna. Det kommer att ge hårt
              trängda småbarnsföräldrar, när barnen är väldigt små, en liten
              möjlighet att välja att få lite mer tid med sina barn.
            </seg>
            <seg xml:id="i-b81da6b290b5efd1-0">
              Tänk, jag tror inte att småbarnsföräldrarna är så upprörda över
              detta som frågeställaren är. Jag tror att man kommer att ta emot
              den möjligheten. Huvuddelen kommer kanske inte att använda den,
              men en del kommer att göra det och man får lite mer möjlighet
              att vara med sina barn. Så upprörande kan väl inte det vara när
              barnen är små.
            </seg>
            <seg xml:id="i-a653b92e84ba76cd-0">
              Ställ inte det mot förskolan! Jag kommer aldrig att acceptera
              att föräldrars rätt att vara med sina barn när de är små ska ställas
              mot förskolan och kvaliteten i förskolan. Det kommer mycket omfattande
              satsningar på förskolan som allianspartiledarna aviserade för
              någon vecka sedan. De kommer i höstens budget, de kommer nästa
              år, de kommer i den nya skollagen. Det är beslut som den förra
              regeringen aldrig orkade ta.
            </seg>
            <seg xml:id="i-579e42e0e569a04e-0">
              När det gäller barnomsorg på obekväm arbetstid råder samma politik
              nu som har rått under den förra regeringen, nämligen att det är
              ett kommunalt ansvar.
            </seg>
            <seg xml:id="i-f32ee9756fbdded9-0">
              Kärnkraftssäkerheten
            </seg>
          </u>
          <note type="speaker" xml:id="i-5e7110688e17666f-0">
            Anf. 40 PER BOLUND (mp):
          </note>
          <u who="per_bolund_0a9708" xml:id="i-36ea7ff48156df7e-0">
            <seg xml:id="i-b7b4c2de0e3e88a8-0">
              Fru talman! Min fråga riktar sig också till statsrådet Björklund.
              Radioekot rapporterade i går om en studie från Som-Institutet
              som visade att förtroendet för kärnkraftsindustrin i dag är rekordlågt
              och att oron för en stor kärnkraftsolycka växer. Jag tror att
              ministern håller med mig om att en av grundförutsättningarna för
              att man ska ha förtroende för energiproduktionen från kärnkraft
              som energikälla är att vi har starka och självständiga myndigheter
              som kan reglera kärnkraftens livsvillkor och som också granskar
              säkerhetsarbetet.
            </seg>
            <seg xml:id="i-37649f32c97ec3de-0">
              Min fråga är om ministern litar på att våra myndigheter är kompetenta
              och kan ställa relevanta säkerhetskrav som garanterar säkerheten
              i svensk kärnkraft.
            </seg>
          </u>
          <note type="speaker" xml:id="i-5aba9d5a1efc9d4e-0">
            Anf. 41 Utbildningsminister JAN BJÖRKLUND (fp):
          </note>
          <u who="unknown" xml:id="i-4cdc7e1b6540fea2-2">
            <seg xml:id="i-48913ae7be6cbe0d-0">
              Fru talman! Jag tackar för frågan. Det är väl möjligt att Per
              Bolund och jag inte blir överens om hur vi ska se på kärnkraften
              som energikälla. Jag såg också den mätningen. Svenska folket hade
              svagt förtroende för ägarna till kärnkraften. Då ska man komma
              ihåg att det är ett statlig företag som äger det mesta. Men man
              hade ett mycket starkt förtroende för kärnkraften som energikälla.
              Ibland kan opinionsmätningar utfalla underligt. Men det var det
              resultatet.
            </seg>
            <seg xml:id="i-21aec50730d8b1ad-0">
              Politiken kan inte baseras på opinionsmätningar. Per Bolunds
              fråga handlar om starka kontrollmyndigheter. Ja, regeringen har
              ett stort förtroende för de myndigheter som utövar kontrollen
              över svensk energiförsörjning. För oss då menar jag mig snarare
              än Per Bolund som verkligen tror på att kärnkraft är en viktig
              del också i framtiden i den svenska energiförsörjningspaletten
              är det extra viktigt att det finns en stor tilltro till starka
              tillsyns- och kontrollmyndigheter. Det är det som ytterst avgör
              om svenska folket har förtroende för kärnkraften som energikälla.
            </seg>
          </u>
          <note type="speaker" xml:id="i-e54cbe0ac079bc2c-0">
            Anf. 42 PER BOLUND (mp):
          </note>
          <u who="per_bolund_0a9708" xml:id="i-36ea7ff48156df7e-1">
            <seg xml:id="i-b57b0a43f396daca-0">
              Fru talman! Jag blir glad över att ministern litar på myndigheternas
              kompetens att ställa relevanta säkerhetskrav på kärnkraften. Statens
              strålskyddsinstitut, SSI, har nämligen nyligen tagit fram nya
              regler för vilka utsläppsnivåer som ska gälla vid eventuella tillbud
              och olyckor från kärnkraften. De reglerna har nu överklagats till
              regeringen av kärnkraftsindustrin som hävdar att om säkerhetskraven
              skärps som myndigheten vill kommer kärnkraften i Sverige att slås
              ut.
            </seg>
            <seg xml:id="i-3d0f7eed1fcd1280-0">
              Min fråga är därför om ministern anser att man ska sänka strålskyddsinstitutets
              säkerhetskrav och gå industrin till viljes för att skydda kärnkraftsindustrin
              i Sverige.
            </seg>
          </u>
          <note type="speaker" xml:id="i-cec1f9d6f4afb74a-0">
            Anf. 43 Utbildningsminister JAN BJÖRKLUND (fp):
          </note>
          <u who="unknown" xml:id="i-4cdc7e1b6540fea2-3">
            <seg xml:id="i-727829cc53dafdcd-0">
              Fru talman! Den prövning som regeringen har att göra i enskilda
              ärenden och de ärenden som ligger under beredning i Regeringskansliet
              tänker jag inte föregripa här. Regeringen har att väga ihop rader
              av olika aspekter när man avgör olika regeringsärenden. Det mera
              konkreta svaret på Per Bolunds fråga får Per Bolund vänta på tills
              vi har avgjort den frågan.
            </seg>
            <seg xml:id="i-62acbaa5c6da4b51-0">
              Public service-utredningen
            </seg>
          </u>
          <note type="speaker" xml:id="i-c77df5b2670ea8f8-0">
            Anf. 44 SIV HOLMA (v):
          </note>
          <u who="siv_holma_594ed7" xml:id="i-ef972295d1e5d773-0">
            <seg xml:id="i-fff860617a38ecd3-0">
              Fru talman! Min fråga riktar sig till kulturministern. Public
              service-utredningen ska presentera sitt resultat i sommar, och
              om jag inte minns fel blir det den 30 juni. I dagarna gjorde regeringens
              partirepresentanter i kulturutskottet ett utspel om att även TV
              4, TV 8 och Axess TV ska ges möjlighet att få statligt stöd för
              program som allianspartierna bedömer vara av god public service-kvalitet.
            </seg>
            <seg xml:id="i-f639ef64a145f872-0">
              Min första fråga till kulturministern blir: På vilket sätt kan
              man bryta ned public service-kvaliteten på programnivå? Public
              service i allmänhetens tjänst handlar om helheten i systemet med
              den public service som vi har som till exempel är reklamfri, självständig
              och oberoende och har ett brett programutbud som ska kunna ge
              något för alla.
            </seg>
            <seg xml:id="i-bac3b35e50eca76d-0">
              Den andra frågan är: Anser kulturministern det vara viktigt att
              komma överens med oppositionen om kommande tillståndsperiod för
              SVT, SR och Utbildningsradion? Är det regeringens ambition att
              utforma en överenskommelse som är blocköverskridande och som överlever
              ett eventuellt regeringsskifte efter nästa val 2010?
            </seg>
          </u>
          <note type="speaker" xml:id="i-cd3acecc4c6c84ce-0">
            Anf. 45 Kulturminister LENA ADELSOHN LILJEROTH (m):
          </note>
          <u who="unknown" xml:id="i-4cdc7e1b6540fea2-4">
            <seg xml:id="i-acded1b955afe803-0">
              Fru talman! Som Siv Holma mycket riktigt påpekar är det en utredning
              som arbetar med att ta fram ett nytt avtal för public service.
              Den utredningen lägger fram sitt förslag den 30 juni i år.
            </seg>
            <seg xml:id="i-49aa25a337255d6e-0">
              Som det står i direktiven är det självklart att varje program
              ska kunna motiveras utifrån public service-uppdraget. Det är en
              självklarhet. Jag kan inte kommentera det mer.
            </seg>
            <seg xml:id="i-2360be2ac0d5058f-0">
              Fråga två gällde om det är ett önskemål att nå en bred överenskommelse.
              Det är det givetvis. Det är inget självändamål att ha korta avtalsperioder.
            </seg>
          </u>
          <note type="speaker" xml:id="i-f87f95a598a365d6-0">
            Anf. 46 SIV HOLMA (v):
          </note>
          <u who="siv_holma_594ed7" xml:id="i-ef972295d1e5d773-1">
            <seg xml:id="i-dfc83221de158904-0">
              Fru talman! Det finns ett önskemål från kulturministerns sida
              att träffa en överenskommelse över blockgränsen när det gäller
              tillståndsavtalet för public service. Jag tycker att det är ett
              för vagt svar. Jag skulle vilja höra av kulturministern att det
              är en ambition eftersom det är en så viktig fråga att träffa en
              överenskommelse som överlever olika val och eventuella nya regeringar.
              Kan vi få ett sådant ställningstagande från kulturministern vore
              jag tacksam.
            </seg>
          </u>
          <note type="speaker" xml:id="i-39f4206bcc841105-0">
            Anf. 47 Kulturminister LENA ADELSOHN LILJEROTH (m):
          </note>
          <u who="unknown" xml:id="i-4cdc7e1b6540fea2-5">
            <seg xml:id="i-5bbaaf3eaa0c00bd-0">
              Fru talman! Regeringen värnar public service, det har jag sagt
              i kammaren och i många andra sammanhang. Det framgår också väldigt
              tydligt i uppdraget till utredaren.
            </seg>
            <seg xml:id="i-d9d4cbcccd563f8b-0">
              Det är självklart ett önskemål som jag sade i svaret nyss att
              man hittar ett så brett stöd som möjligt för det nya avtal som
              kommer att träffas.
            </seg>
            <seg xml:id="i-173a15dbe15620d0-0">
              Utredaren, Rose-Marie Frebran, är ju väldigt självständig men
              har också träffat representanter för både oppositionen och alliansen
              lika många gånger, såvitt jag vet. Det är bara ett par månader
              kvar innan hon lägger fram sitt förslag. Vi kan ta diskussionen
              då. Det kommer naturligtvis också att gå ut på remiss.
            </seg>
            <seg xml:id="i-7bb6809379b371fe-0">
              Tvångsmetoder i vården av utvecklingsstörda
            </seg>
          </u>
          <note type="speaker" xml:id="i-3d382116cf57f599-0">
            Anf. 48 KENNETH JOHANSSON (c):
          </note>
          <u who="kenneth_johansson_2e0139" xml:id="i-5891b78f2e8c6b16-0">
            <seg xml:id="i-4866f25aa7fcf6da-0">
              Fru talman! Efter att ha tittat på tv-programmet Uppdrag granskning
              i går kväll vill jag ställa ett par generella frågor till statsrådet
              Maria Larsson.
            </seg>
            <seg xml:id="i-08bf969691d77085-0">
              Vi fick ta del av att två personer med utvecklingsstörning påstods
              ha blivit mycket illa behandlade. Man sade att man bland annat
              hade använt så kallad nedläggningsteknik med förödande konsekvenser.
              Det gör särskilt ont när redan utsatta personer får den här typen
              av metod använd mot sig. Det är naturligtvis helt oacceptabelt.
            </seg>
            <seg xml:id="i-4de4ab49893f4df3-0">
              Jag ser att det behövs ett antal åtgärder som utbildning, bemötande,
              lagändringar kanske och tillsynsåtgärder.
            </seg>
            <seg xml:id="i-636ef01661d05efe-0">
              Det känns angeläget att få statsrådet Maria Larssons syn på den
              här problematiken. Vilka åtgärder anser regeringen behöver vidtas
              för att vi ska slippa den här typen av rapporter?
            </seg>
          </u>
          <note type="speaker" xml:id="i-2559c95a56283e4c-0">
            Anf. 49 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-c5c7926ce2e3e1d4-0">
            <seg xml:id="i-c76593378f50bc75-0">
              Fru talman! Jag tackar frågeställaren för möjligheten att uppmärksamma
              detta. Jag tror att alla vi som såg Uppdrag granskning i går blev
              väldigt berörda, för att inte säga upprörda. Jag blev det åtminstone.
            </seg>
            <seg xml:id="i-da86d589d83a0d71-0">
              Jag vill passa på tillfället att tydliggöra att det enligt lag
              både inom ramen för LSS-lagstiftningen och inom ramen för socialtjänstlagen
              inte finns utrymme att använda vare sig våld eller tvång. Det
              är alltså direkta lagbrott om det används i situationer som inte
              framkallar nödvärn.
            </seg>
            <seg xml:id="i-0ccbb8c3a1c79595-0">
              Enligt programmets tolkning används det ibland som en systematisk
              arbetsmetod, vilket är väldigt alarmerande och oroväckande. Det
              är viktigt att slå fast att det inte i lagen medges en sådan handling
              om det inte handlar om nödvärn. Här beskrevs många situationer
              där det inte var ett nödvärnsförfarande.
            </seg>
            <seg xml:id="i-0113b432ba67750d-0">
              Den lagstiftning vi har är tillräcklig för att sådant här inte
              ska ske någonstans i Sverige.
            </seg>
          </u>
          <note type="speaker" xml:id="i-95da27e35bed778e-0">
            Anf. 50 KENNETH JOHANSSON (c):
          </note>
          <u who="kenneth_johansson_2e0139" xml:id="i-5891b78f2e8c6b16-1">
            <seg xml:id="i-c0cde7b45f02e0b6-0">
              Fru talman! Det var ett tydligt klarläggande. Vi är naturligtvis
              överens om det. Det är väldigt viktigt att budskapet når ut. Där
              har både myndigheterna, vi förtroendevalda och alla i samhället
              en viktig uppgift.
            </seg>
            <seg xml:id="i-d34cf41ceea79a4c-0">
              Utöver detta och mer generellt tror jag att det är viktigt att
              vi förbättrar kompetenser. Det finns ett par statliga utredningar
              som i dag arbetar med att se vad man kan göra. Det gäller registerkontroll,
              även av den här typen av personal, och andra åtgärder. Mäns våld
              mot kvinnor är ju en handlingsplan som regeringen har förelagt
              riksdagen. Där finns det också viktiga påpekanden.
            </seg>
            <seg xml:id="i-b98038680abec024-0">
              Det är bra med ett klargörande och det är oerhört angeläget att
              vi får tydliggjort vad som gäller.
            </seg>
          </u>
          <note type="speaker" xml:id="i-fb60cbeceda08582-0">
            Anf. 51 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-c5c7926ce2e3e1d4-1">
            <seg xml:id="i-51ec597a67ae8e7e-0">
              Fru talman! Det är många saker som är viktiga att göra med anledning
              av att vi har sett att det här förekommer. Dessvärre visar en
              granskning som Socialstyrelsen har inlett genom ett enkätförfarande
              till länsstyrelsen att det inte bara är i det län som utpekas
              i programmet som detta kan ha förekommit.
            </seg>
            <seg xml:id="i-55736f4775b75a38-0">
              Det ger naturligtvis anledning till vissa insatser. Det behövs
              framför allt metodutveckling på det här området. Vilka metoder
              är acceptabla att använda? Ett sådant arbete har Socialstyrelsen
              inlett. Det handlar naturligtvis om kompetensutveckling och kunskapsutveckling
              för dem som bedriver den här typen av verksamhet.
            </seg>
            <seg xml:id="i-63270b7312d6b8a6-0">
              Vi måste säkerställa att det inte händer igen.
            </seg>
            <seg xml:id="i-e192c3a7d90f7d0f-0">
              Vi har en tillsynsutredning som är ett viktigt framtida verktyg
              för att se till tillsynen är väl fungerande det gäller även i
              dag, naturligtvis. Det är ett kontrollverktyg som vi ska använda
              oss väl av. Det har funnits ett utökat uppdrag. Vi har också en
              utredning som föreslår ytterligare skärpningar.
            </seg>
            <seg xml:id="i-d68c82fd58a0e9a5-0">
              Biståndspengar till arbetet för yttrandefrihet
            </seg>
          </u>
          <note type="speaker" xml:id="i-3f384df675a294d7-0">
            Anf. 52 KARIN GRANBOM (fp):
          </note>
          <u who="karin_granbom_64bc82" xml:id="i-c0c0a1d15bbe797a-0">
            <seg xml:id="i-29f62f1341e6517a-0">
              Fru talman! I kväll kommer det att visas en föreställning i Linköping
              som den kinesiska ambassaden har försökt stoppa. Vi är många som
              har reagerat på att den kommunistiska myndigheten i Kina på det
              här sättet försöker exportera sin censur till oss. För att visa
              stöd för yttrandefrihet och demokrati kommer jag och sex östgötska
              allianskolleger att se föreställningen i kväll.
            </seg>
            <seg xml:id="i-f32d8e5886433b9c-0">
              För att uppnå demokrati i ofria länder måste människor i dessa
              länder på plats stödjas i kampen för yttrandefrihet.
            </seg>
            <seg xml:id="i-67845461aacce40e-0">
              Vi folkpartister vill öronmärka 1 miljard av biståndet för yttrandefrihet
              och oberoende medier och skapa möjligheter för individer som journalister
              och oppositionella att söka stipendier för att kunna komma hit
              till Sverige och här få studera i frihet.
            </seg>
            <seg xml:id="i-1f20d358333ca10b-0">
              Min fråga är: Delar biståndsministern uppfattningen att det är
              viktigt att öronmärka biståndspengar för yttrandefrihet? Hur ser
              ministern på förslaget att inrätta sådana stipendier som jag talade
              om?
            </seg>
          </u>
          <note type="speaker" xml:id="i-6257fa82cb573a97-0">
            Anf. 53 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-aa240034246b303a-0">
            <seg xml:id="i-e76663ce8a3d4ee0-0">
              Fru talman! Karin Granbom tar upp frågan om yttrandefrihetsmiljard
              som har föreslagits av Folkpartiet. Det är en spännande tanke
              och något som nu genomsyrar den nya biståndspolitiken.
            </seg>
            <seg xml:id="i-559365a40598d201-0">
              Grundläggande är att vi står upp för mänskliga rättigheter och
              demokrati för att få en hållbar utveckling och därmed en effektiv
              fattigdomsbekämpning.
            </seg>
            <seg xml:id="i-84b9c7a544fdf9b8-0">
              Jag har just i dag presenterat regeringens skrivelse om mänskliga
              rättigheter i utrikespolitiken. Vi säger där att ett av åtta prioriterade
              områden är yttrandefrihet som är en viktig grundbult i värnet
              om de mänskliga rättigheterna, men också att mänskliga rättigheter
              och demokrati är en av prioriteringarna i biståndspolitiken. Där
              har vi identifierat att kampen för demokrati och mänskliga rättigheter
              först och främst går via yttrandefrihet, fria medier och journalister.
              Sverige ska ytterligare öka sin kompetens och kapacitet för att
              stödja dissidenter.
            </seg>
            <seg xml:id="i-8e42bf27462a4820-0">
              Jag återkommer till riksdagen med en skrivelse om demokrati och
              mänskliga rättigheter i utvecklingssamarbetet. Då får vi anledning
              att tala vidare om detta.
            </seg>
          </u>
          <note type="speaker" xml:id="i-522af4d0c779c463-0">
            Anf. 54 KARIN GRANBOM (fp):
          </note>
          <u who="karin_granbom_64bc82" xml:id="i-c0c0a1d15bbe797a-1">
            <seg xml:id="i-925647c85c8d50e7-0">
              Fru talman! Jag vill varmt tacka ministern för det positiva svaret.
              Det märks av det att hon är engagerad för mänskliga rättigheter
              och demokrati.
            </seg>
            <seg xml:id="i-6cbd5711c6941356-0">
              Jag vill passa på att ge en eloge för det genomförda arbetet
              med att förstärka demokratiinriktningen av det svenska biståndet.
            </seg>
            <seg xml:id="i-3447585b117a993f-0">
              Jag vill också säga att det är viktigt att alla statsråd och
              politiska företrädare i kontakter med ofria länder lyfter upp
              frågor om mänskliga rättigheter och demokrati. I april ska statsministern
              åka till Kina och träffa premiärministern för att diskutera klimatfrågor.
            </seg>
            <seg xml:id="i-3ba6bc75e3c90446-0">
              Vi folkpartister vill inför det ge statsministern att starkt
              stöd för att under den resan också lyfta fram vikten av att Kina
              stärker de mänskliga rättigheterna.
            </seg>
          </u>
          <note type="speaker" xml:id="i-7ea551bd029e3f30-0">
            Anf. 55 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-aa240034246b303a-1">
            <seg xml:id="i-505532e19d83ad1f-0">
              Fru talman! I den här regeringen har vi ökat engagemanget för
              mänskliga rättigheter just för att det är viktigt för oss att
              stå upp för frihet och mot förtryck. Det är en självklarhet för
              mig och samtliga mina regeringskolleger.
            </seg>
            <seg xml:id="i-b83ccfc0ab8e6ef2-0">
              När Maria Larsson reser till Afrika för att diskutera sjuk- och
              hälsosystem är det en självklarhet att hon pratar om både kvinnors
              rättigheter och allmänt mänskliga rättigheter. När statsministern
              reser till Kina har han också ett ansvar eftersom Sverige är ett
              av få EU-länder som har en direkt egen MR-dialog med Kina där
              han naturligtvis kommer att ta upp läget i landet samtidigt som
              han talar om gemensamma utmaningar kring klimat, ökad handel,
              ökat multilateralt samarbete och vad det nu vara månde.
            </seg>
            <seg xml:id="i-ec94d020cc48f85d-0">
              Detta är någonting som vi stärker nu, bland annat genom vår skrivelse
              om mänskliga rättigheter i utrikespolitiken, som har kommit till
              riksdagens bord, och är vägledande för hela regeringen. Jag vill
              exemplifiera med Maria Larsson men jag vet att vart och ett av
              statsråden som är ute och reser, men som också tar emot utländska
              besök, ser till att aldrig försumma möjligheten att stå upp för
              det som förenar så många av oss i den här kammaren, nämligen engagemanget
              för mänskliga rättigheter och demokrati.
            </seg>
            <seg xml:id="i-7e1cc08dc541212c-0">
              Flyktingmottagandet i vissa kommuner
            </seg>
          </u>
          <note type="speaker" xml:id="i-36ecb1133d377bc9-0">
            Anf. 56 YILMAZ KERIMO (s):
          </note>
          <u who="yilmaz_kerimo_052719" xml:id="i-a181d85837f3bb16-0">
            <seg xml:id="i-ceb3735f7bfdfee6-0">
              Fru talman! Några storstadskommuner får ta emot så många flyktingar
              att bostäder och övrig mottagningskapacitet inte alls räcker till.
              I exempelvis Malmö, Göteborg och Södertälje är situationen alarmerande
              och akut. Man bor i rader på madrasser på golvet. Det är ovärdigt
              och ingen bra start för att integreras i det svenska samhället.
              Jag vill därför fråga statsrådet Nyamko Sabuni om hon är beredd
              att vidta åtgärder direkt för att hantera den akuta situation
              som ett antal av landets kommuner befinner sig i när det gäller
              flyktingmottagningen.
            </seg>
          </u>
          <note type="speaker" xml:id="i-03b6375da838c46f-0">
            Anf. 57 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-4cdc7e1b6540fea2-6">
            <seg xml:id="i-46e894d27183231d-0">
              Fru talman! Jag kan hålla med om Yilmaz Kerimo om den beskrivning
              han gör av att flyktingar bor väldigt trångt på många håll i vårt
              land, kanske framför allt i Södertälje, Malmö och Göteborg. Jag
              håller dock inte med om att det inte har hänt så mycket på detta
              område att jag ska handla per omgående. Det har sedan jag tillträde
              gjorts en hel del.
            </seg>
            <seg xml:id="i-46b41902ef9e8d1c-0">
              Som du känner till avvecklade vi Integrationsverket och såg till
              att ansvaret för flyktingmottagandet fördes ned till länsstyrelsenivå.
              Jag åker runt i landet och pratar med landshövdingar om denna
              fråga, och det visar sig att samarbetet mellan kommunerna fungerar
              jättebra nu och att flera kommuner börjar diskutera med varandra
              och kommer överens om att flyktingar i de kommuner där det är
              trångt i andra hand ska flytta till kommuner där det finns plats.
              Södertälje är ett sådant gott exempel. Jag vet att man snart tecknar
              avtal med Gnosjö, och det finns flera andra kommuner som de samarbetar
              med.
            </seg>
            <seg xml:id="i-7666e284200f2081-0">
              Sedan har jag tillsatt en kontaktperson, Sten Nordin, som är
              riksdagsledamot. Han ska kommunicera med de kommuner som i dag
              har kapacitet att ta emot fler flyktingar.
            </seg>
          </u>
          <note type="speaker" xml:id="i-6813bccff620dc03-0">
            Anf. 58 YILMAZ KERIMO (s):
          </note>
          <u who="yilmaz_kerimo_052719" xml:id="i-a181d85837f3bb16-1">
            <seg xml:id="i-0f0173acf214bc91-0">
              Fru talman! Jag vill tacka för svaret. Jag vet mycket väl att
              det finns flera utredningar och att ni har gjort en del och tillsatt
              en kontaktperson. Men jag vet också att det tar tid. Detta räcker
              inte. Det är mer bråttom än så när människor lever under ovärdiga
              förhållanden och det till exempel bor tio personer i en tvåa i
              Södertälje.
            </seg>
            <seg xml:id="i-b36d13ceea92907d-0">
              Vi socialdemokrater har sagt att EBO, eget boende, bör ses över,
              eventuellt avskaffas, så att kommunerna och Migrationsverket ges
              inflytande över var flyktingar ska bosätta sig och att alla kommuner,
              inte bara Södertälje och några till, ska ta ansvar och vara solidariska
              vad gäller flyktingmottagandet. Därför är min fråga igen till
              statsrådet: Vad vill ministern göra nu? Situationen är akut, detta
              kan inte vänta. Något måste göras. Det är mycket bråttom och mycket
              akut.
            </seg>
          </u>
          <note type="speaker" xml:id="i-88ce961df669fa83-0">
            Anf. 59 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-4cdc7e1b6540fea2-7">
            <seg xml:id="i-89317b31a8979e4d-0">
              Fru talman! Jag fortsätter där jag slutade. Genom kontaktpersonen
              Sten Nordin för vi samtal med de kommuner som jag anser kan ta
              emot fler flyktingar. Vi för också samtal med de kommuner som
              i dag tar ett tungt ansvar för att komma fram till hur vi ytterligare
              kan hjälpa dem. Jag tror inte att det är pengar det handlar om.
              Är det väldigt trångt i Södertälje kommer det att drabba skolan
              och det kommer att drabba förskolan. Då är det inte mer pengar
              det handlar om utan det handlar om att flyktingar måste flytta
              någon annanstans där det finns plats och där det finns möjlighet
              att erbjuda god service. Det är precis det arbete som sätter i
              gång.
            </seg>
            <seg xml:id="i-772af014ea25a62a-0">
              För framtiden tror jag också att det är viktigt att ett antal
              av de utredningar som pågår, bland annat utredningen om försörjningsansvar,
              kan fungera som incitament för att människor från början, tillsammans
              med myndigheter, ska ta ett ansvar för att flytta till rätt kommun,
              skaffa sig en dräglig bostad och också där öka sina möjligheter
              att få ett arbete.
            </seg>
            <seg xml:id="i-9bbb17dfcb7f39f9-0">
              Det är väldigt mycket på gång, också utredningar, som du säger.
              Och jag är övertygad om att vi inom något år ska kunna se resultat
              av de åtgärder som har vidtagits.
            </seg>
            <seg xml:id="i-aa42f766cde3fe02-0">
              Folkhälsopolitiken
            </seg>
          </u>
          <note type="speaker" xml:id="i-dd41eba49fa3b3b6-0">
            Anf. 60 GUNVOR G ERICSON (mp):
          </note>
          <u who="jan_ericson_aca06f" xml:id="i-89347107fd833bac-0">
            <seg xml:id="i-7b0f33d9aa37b1c2-0">
              Fru talman! Nu har den sedan länge aviserade folkhälsopropositionen
              kommit. Men vad innebär den så kallade nya folkhälsopolitiken?
            </seg>
            <seg xml:id="i-e32ec8614efde93b-0">
              Kort efter regeringsskiftet behandlades en skrivelse, och nuvarande
              regering valde att dra tillbaka den, men återkommer först nu med
              en proposition med titeln En förnyad folkhälsopolitik . I den
              tidigare skrivelsen fanns följande utgångspunkter för politiken.
            </seg>
            <seg xml:id="i-a88ac11ed49fbb06-0">
              Det verkar som om det övergripande målet, det vill säga att skapa
              samhälleliga förutsättningar för en god hälsa på lika villkor
              för hela befolkningen, inte längre ska vara utgångspunkt för folkhälsopolitiken
              eftersom den bara nämns som en bisats i propositionen.
            </seg>
            <seg xml:id="i-06049f7ca2379f13-0">
              Anser statsrådet att grunden för den nya inriktningen människans
              behov av integritet och valfrihet är i överensstämmelse med modern
              folkhälsovetenskaplig forskning?
            </seg>
          </u>
          <note type="speaker" xml:id="i-189919a1ecd1f09e-0">
            Anf. 61 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-c5c7926ce2e3e1d4-2">
            <seg xml:id="i-68f30d2759b71882-0">
              Fru talman! En folkhälsopolitisk proposition har levererats,
              och det är faktiskt första gången, i alla fall på mycket länge,
              som det händer att det inte är en skrivelse utan en proposition
              som också åtföljs av en summa pengar. Det känns väldigt bra att
              få göra den typen av satsning tillsammans med alla andra satsningar
              som görs inom en mängd politikområden och från en mängd departement
              på en ökad folkhälsa.
            </seg>
            <seg xml:id="i-1ef37b2cb24b3a6f-0">
              Det finns nya inriktningar angivna. Ett sådant exempel är att
              vi har en tydlig prioritering när det gäller barn och ungdomar
              som inte har funnits så tydligt utpekad sedan tidigare. Ska man
              bygga folkhälsa, vilket är ett långsiktigt arbete som kräver ett
              stort mått av uthållighet, är det viktigt att börja med barn och
              ungdomar. Men vi fokuserar till exempel också på äldre som en
              grupp där vi inte minst ser en ökad psykisk ohälsa.
            </seg>
            <seg xml:id="i-eb5476d2fb12129f-0">
              Att bygga på kunskap och evidens är en självklarhet för den här
              regeringen. Det gör vi inom alla områden. Därför har vi varit
              angelägna om att göra det också inom det här området. Det är ett
              fullgott svar på Gunvor G Ericsons fråga.
            </seg>
          </u>
          <note type="speaker" xml:id="i-bed498214c55c9d5-0">
            Anf. 62 GUNVOR G ERICSON (mp):
          </note>
          <u who="jan_ericson_aca06f" xml:id="i-89347107fd833bac-1">
            <seg xml:id="i-09051aa6428cfd47-0">
              Fru talman! Det är viktigt att bygga på kunskap och folkhälsovetenskaplig
              forskning. Men jag hörde inte att Maria Larsson svarade på frågan
              om man anser att det som står i propositionen, att folkhälsan
              ska grundas på människans behov av integritet och valfrihet, är
              i överensstämmelse med folkhälsovetenskaplig forskning.
            </seg>
            <seg xml:id="i-64429366f6d01a0d-0">
              Till exempel skriver professor Michael Marmot, som är en mycket
              erkänd forskare på det här området, att de omständigheter under
              vilka vi lever och arbetar i stor utsträckning avgör hur vi fungerar
              som individer. Hur kan då Maria Larsson lägga valfrihet som en
              grund för folkhälsopolitiken utan att se samhällets ansvar? Ska
              det gälla inom alkoholpolitiken också?
            </seg>
          </u>
          <note type="speaker" xml:id="i-814830dfcdf58386-0">
            Anf. 63 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-c5c7926ce2e3e1d4-3">
            <seg xml:id="i-4255ed67089be409-0">
              Fru talman! Samhället har ett ansvar för att skapa en god grund,
              en bra infrastruktur för att människor ska kunna göra de goda
              val som skapar en förbättrad folkhälsa. Individen har naturligtvis
              också ett ansvar för sin egen hälsa. Vi vet på ett tydligt sätt
              att självbestämmande, när vi flyttar makt från politiker till
              människorna själva, vilket är en uttrycklig inriktning för den
              här regeringen, har betydelse.
            </seg>
            <seg xml:id="i-f0a5b31d063c25df-0">
              Delaktighet är ett av de elva folkhälsopolitiska områdena, och
              det är ett oerhört viktigt område för mig. Det manifesterar vi
              på en mängd olika sätt, bland annat genom att ge äldre möjlighet
              till självbestämmande när det gäller val av äldreboende och vem
              som ska utföra hemtjänsten. Att ge människor makt över sitt eget
              liv är en viktig del av att skapa en ökad folkhälsa, att de känner
              att de råder över sin tillvaro. Det finns det dessutom väldigt
              mycket forskning som stärker. Det är en inriktning och den inriktningen
              syns i den folkhälsopolitiska propositionen, men inte bara där.
            </seg>
            <seg xml:id="i-5c8defd3e21fdef1-0">
              Kulturen och hälsan
            </seg>
          </u>
          <note type="speaker" xml:id="i-1a0876eec4fbe183-0">
            Anf. 64 FINN BENGTSSON (m):
          </note>
          <u who="unknown" xml:id="i-4cdc7e1b6540fea2-8">
            <seg xml:id="i-9fd9a2ebc8d3f817-0">
              Fru talman! Jag är särskilt glad att se folkhälsoministern och
              kulturministern tillsammans vid kammarens frågestund i dag. Redan
              förra sommaren gjordes ett viktigt politiskt utspel av statsråden
              tillsammans när det gäller insikten om kulturens hälsobringande
              effekter. Efter detta har Göteborgs universitet, tillsammans med
              mitt universitet i Linköping, gjort en inventeringsplan för att
              titta på detta viktiga område. Ur ett internationellt perspektiv
              befinner sig dock Sverige fortfarande på efterkälken i detta avseende.
            </seg>
            <seg xml:id="i-5a4af8dccacd414d-0">
              Nu har glädjande nog folkhälsoministern i sin nya folkhälsoproposition
              tydligt angivit inriktningen för regeringen på området. Det är
              naturligt att min fråga går till kulturministern. Vad avser hon
              att göra inom ramen för sitt departements verksamhet för att stötta
              den fortsatta utvecklingen av området kultur och hälsa?
            </seg>
          </u>
          <note type="speaker" xml:id="i-217ede9823f9c83e-0">
            Anf. 65 Kulturminister LENA ADELSOHN LILJEROTH (m):
          </note>
          <u who="unknown" xml:id="i-4cdc7e1b6540fea2-9">
            <seg xml:id="i-fd38bfb0ac64017f-0">
              Fru talman! Tack för frågan! Det är intressant att flera undersökningar
              på senare tid har visat att kulturen spelar en stor roll för vår
              hälsa, inte bara för hur vi mår utan också för hur länge vi faktiskt
              lever. Kulturen har funnits med som en dimension inom vården under
              en längre tid. Det är, precis som Finn Bengtsson sade, glädjande
              att folkhälsominister Maria Larsson och jag kan samarbeta om dessa
              frågor. Vi har också deltagit i seminarier som har arrangerats
              av bland annat Göteborgs universitet och Sahlgrenska sjukhuset.
              Det är bra att arbetet fortskrider och att man också inte minst
              får fram forskning som visar på det tydliga sambandet.
            </seg>
            <seg xml:id="i-457199e5ef0d4121-0">
              Vi innehar ordförandeskapet i Nordiska ministerrådet. Kultur-
              och hälsofrågorna kommer att lyftas upp under året, bland annat
              i Almedalen men förhoppningsvis också under det möte vi ska ha
              i Helsingfors i höst, så att vi kan visa att det finns en alldeles
              tydlig koppling där.
            </seg>
          </u>
          <note type="speaker" xml:id="i-44255e3d701aa398-0">
            Anf. 66 FINN BENGTSSON (m):
          </note>
          <u who="unknown" xml:id="i-4cdc7e1b6540fea2-10">
            <seg xml:id="i-ba70f438db5a802f-0">
              Fru talman! Tack så mycket för detta framåtsyftande svar. Det
              är ett fräscht nytänkande som har aviserats i propositionen inom
              både kultur- och folkhälsoområdet. Precis som kulturministern
              säger stärker detta uppfattningen att det finns en aktiv handlingsplan
              från regeringens sida.
            </seg>
            <seg xml:id="i-6f334720e1e9a402-0">
              När det gäller de två lärosäten jag nämnde, Göteborg och Linköping,
              som har engagerat sig tillfälligt kommer det säkert att komma
              fler universitet och lärosäten som vill ansluta sig till denna
              viktiga yttring av internationell forskning som expanderar raskt.
              För att Sverige ska hålla takten känns det tryggt att höra att
              det redan finns tankar på att under ordförandeskapet ta tillfället
              i akt att hålla seminarier.
            </seg>
            <seg xml:id="i-b5562b0952101a38-0">
              Vill statsrådet stödja de universitet som redan nu har satt sig
              in i frågan att få bli delaktiga i den viktiga europeiska diskussionen
              för att sedan kunna lyfta det svenska universitetsväsendet in
              i framtiden för kultur och hälsa?
            </seg>
          </u>
          <note type="speaker" xml:id="i-473e4c726929dd7b-0">
            Anf. 67 Kulturminister LENA ADELSOHN LILJEROTH (m):
          </note>
          <u who="unknown" xml:id="i-4cdc7e1b6540fea2-11">
            <seg xml:id="i-185dc916caa370fe-0">
              Fru talman! Det här är spännande. Kulturrådet har också i uppdrag
              att följa utvecklingen och se hur man kan stödja kulturens utvidgning,
              framför allt på hälsoområdet. Men det finns också ett stort intresse
              för att låta kulturen ta plats på flera områden. Biståndspolitiken
              är ett sådant område. Export, utbildning, skola och regional utveckling
              är andra områden. Det finns mycket att göra inom hälsoområdet,
              och jag lovar att jag kommer att bidra så gott jag kan.
            </seg>
            <seg xml:id="i-2448ac02bc2e6116-0">
              Narkotikahundar
            </seg>
          </u>
          <note type="speaker" xml:id="i-510161a584c1409d-0">
            Anf. 68 BIRGITTA ERIKSSON (s):
          </note>
          <u who="birgitta_eriksson_0ec58f" xml:id="i-8f771000dedaee08-0">
            <seg xml:id="i-72234aff28dae57a-0">
              Fru talman! Jag kommer att ställa min fråga till Jan Björklund
              tror jag. Den handlar om narkotikahundarna. De är naturligtvis
              oerhört viktiga i kampen mot narkotikan, inte minst i tullsammanhang.
              Vi vet också att de är effektiva och står för upp till 50 procent
              av de narkotikabeslag som görs.
            </seg>
            <seg xml:id="i-19b92f1e64521352-0">
              Tullverket har ett femtiotal narkotikahundar. Enligt beräkningar
              från fackföreningen Tull-Kust kommer nu 1215 att pensioneras om
              Tullverkets besparingsförslag går igenom. Blir det verklighet
              kommer hundarna att försvinna på många platser, bland annat på
              Landvetter och Skavsta flygplatser. Polisen använder sig i dag
              av ca 95 hundar i narkotikabekämpningen.
            </seg>
            <seg xml:id="i-24cb532e97d54856-0">
              Finns det någon beredskap så att polisen kan överta Tullverkets
              pensionshotade hundar så att inte antalet narkotikahundar minskas
              till narkotikabekämpningens nackdel?
            </seg>
          </u>
          <note type="speaker" xml:id="i-1c417cd43faba3a7-0">
            Anf. 69 Utbildningsminister JAN BJÖRKLUND (fp):
          </note>
          <u who="unknown" xml:id="i-4cdc7e1b6540fea2-12">
            <seg xml:id="i-de24cff20faca994-0">
              Fru talman! Jag överblickar inte exakt hur många hundar Tullverket
              har och om just de pensioneras av åldersskäl. Regeringen är visserligen
              för att göra insatser även efter pensionsåldern, men jag är inte
              säker på att det handlar om hundarna.
            </seg>
            <seg xml:id="i-233f8f0c5295796f-0">
              Men jag antar att frågan mer seriöst utgår från de besparingar
              som nu är på gång inom Tullverket. Regeringen har uppmärksammat
              detta. En del i detta är ett förnyelsearbete inom Tullverket som
              vi tror är bra. Man jobbar med nya metoder och på nya sätt. Samtidigt
              inser vi att vi måste ha en stark, kompetent och kvalificerad
              tullorganisation också i fortsättningen. Därför kommer regeringen,
              som vi har aviserat, att skjuta till ytterligare ekonomiska medel
              till Tullverket i vårpropositionen om några veckor.
            </seg>
          </u>
          <note type="speaker" xml:id="i-76bd1ee447be689a-0">
            Anf. 70 BIRGITTA ERIKSSON (s):
          </note>
          <u who="birgitta_eriksson_0ec58f" xml:id="i-8f771000dedaee08-1">
            <seg xml:id="i-422f73175378ca3a-0">
              Fru talman! Ska jag tolka det som att hundarna inte behöver pensioneras?
            </seg>
          </u>
          <note type="speaker" xml:id="i-a8642336bcd893c8-0">
            Anf. 71 Utbildningsminister JAN BJÖRKLUND (fp):
          </note>
          <u who="unknown" xml:id="i-4cdc7e1b6540fea2-13">
            <seg xml:id="i-affff7d48676047e-0">
              Fru talman! Utan att överblicka alla detaljer är det väl så att
              antalet hundar i Tullverket inte avgörs av vare sig riksdagen
              eller regeringen. Vi ger uppgifter till Tullverket och ställer
              resurser till förfogande. I den mån de uppgifter som frågeställaren
              tar upp är korrekta, och i den mån de skulle bero på de aviserade
              neddragningarna, vill jag i så fall lugna med att säga att regeringen
              kommer att skjuta till ytterligare medel till Tullverket om ett
              par veckor i vårpropositionen.
            </seg>
            <seg xml:id="i-64b70f4dfc3a5bfd-0">
              Ungdomars psykiska ohälsa
            </seg>
          </u>
          <note type="speaker" xml:id="i-885cc3faf21ff963-0">
            Anf. 72 ROSITA RUNEGRUND (kd):
          </note>
          <u who="rosita_runegrund_d92564" xml:id="i-7d29cf7af3352cbc-0">
            <seg xml:id="i-c80e43c39385d8cf-0">
              Fru talman! Jag har en fråga till äldre- och folkhälsoministern.
            </seg>
            <seg xml:id="i-ea645fa489ee093a-0">
              Rapporter, larm och artiklar om ungdomars psykiska ohälsa kommer
              tätt. I en Brisrapport från 2004 finns ett citat: När ångesten
              kommer är kniven min räddning. Skär och skär tills jag äntligen
              kan slappna av och somna in. Kan inte låta bli, det dämpar min
              smärta på något konstigt sätt. Jag orkar inte alltid vara så lyckad
              och glad. Ibland önskar jag att spegeln kunde byta spegelbild.
              Är jag knäpp??? Ni är de enda som jag kan vända mig till. Tack
            </seg>
            <seg xml:id="i-533d67dc37a8a243-0">
              Det här var en 14-årig flicka som 2004 hörde av sig till Bris.
              Vi ser att det fortfarande kommer larm om ungas ohälsa. Vad avser
              regeringen att göra, folkhälsoministern?
            </seg>
          </u>
          <note type="speaker" xml:id="i-dfed0261b0e9c1e5-0">
            Anf. 73 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-c5c7926ce2e3e1d4-4">
            <seg xml:id="i-cf61df4df6622470-0">
              Fru talman! Det är ett alarmerande problem som Rosita Runegrund
              tar upp. Vi fick senast i går en rapport från Socialstyrelsen
              som ytterligare indikerar att den psykiska ohälsan hos speciellt
              unga kvinnor ökar, och det är alarmerande. Därför har mycket av
              det arbete som har gjorts inom ramen för den folkhälsopolitiska
              propositionen också tagit sikte på detta. Vi tycker att det är
              angeläget att hitta bra sätt att faktiskt bygga den psykiska hälsan
              hos unga människor i dag.
            </seg>
            <seg xml:id="i-9b04ffec9fd7982e-0">
              Därför finns det en rad olika åtgärder som vi vill sätta in.
              Det finns ett klart samband mellan ett antal forskningsstudier,
              och de visar på vikten av att när föräldrar får stöd i sin uppgift
              förebyggs psykisk ohälsa hos unga människor och upp i vuxen ålder.
              Det är anledningen till att vi nu utarbetar ett föräldrastöd som
              ska vara under barnets hela uppväxt, upp genom tonåren och helst
              finnas i varje kommun. Ett sådant stöd kommer att tas fram. Det
              är en del av det vi gör nu. Vi sätter dessutom i gång aktionsforskning
              ute i kommunerna.
            </seg>
          </u>
          <note type="speaker" xml:id="i-346274e87a91a898-0">
            Anf. 74 ROSITA RUNEGRUND (kd):
          </note>
          <u who="rosita_runegrund_d92564" xml:id="i-7d29cf7af3352cbc-1">
            <seg xml:id="i-e8aecf8fef7cf203-0">
              Fru talman! Det låter bra och hoppingivande.
            </seg>
            <seg xml:id="i-68ddf1e6cf8014bd-0">
              Min fråga till folkhälsoministern är ändå rent konkret: Hur tänker
              man gå till väga när det gäller i synnerhet unga kvinnors benägenhet
              till suicidala tankar? Har regeringen någon plan som kan genomföras
              redan nu? Det är bråttom, folkhälsoministern.
            </seg>
          </u>
          <note type="speaker" xml:id="i-588a5bc3cd293b20-0">
            Anf. 75 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-c5c7926ce2e3e1d4-5">
            <seg xml:id="i-28b7816708de2e3f-0">
              Fru talman! Den här tiden är kort när man får tala. Jag hinner
              aldrig berätta färdigt.
            </seg>
            <seg xml:id="i-b8f5b727b9822c03-0">
              Man skulle önska att vi hade förslag framme, men det kan ibland
              ta lite tid att få fram förslag. Det vi gör nu är att försöka
              bygga den psykiska hälsan stark i Sverige genom att genomföra
              en folkbildningskampanj, en första hjälpen i att identifiera när
              någon mår dåligt, våga fråga och våga hänvisa vidare till professionen
              när det behövs. Det handlar om att våga tala öppet om att vi mår
              dåligt. Det handlar naturligtvis också om att genomföra en kompetenshöjning
              hos berörd personal på området, inte minst inom skolans ram.
            </seg>
            <seg xml:id="i-14011ca5ee9c46c6-0">
              Jag vill att alla begångna självmord ska utredas. Vi behöver
              ta fram samma system att jobba med dessa problem som flyget har
              för att öka säkerheten. Det gäller att gå till botten med varje
              händelse och analysera vad som kunde ha gjorts för att det inte
              skulle ha inträffat. Det är grunden för regeringens nollvision
              för antalet självmord.
            </seg>
          </u>
          <note xml:id="i-b9ac065a02d53174-0">
            Försvarsmuseet i Boden
          </note>
          <note type="speaker" xml:id="i-9231ce410ddb6e7f-0">
            Anf. 76 LENNART PETTERSSON (c):
          </note>
          <u who="lennart_pettersson_764dee" xml:id="i-83c8551b88ca80e6-0">
            <seg xml:id="i-ee4eb4ce41d86cab-0">
              Fru talman! Min fråga vänder sig till kulturminister Lena Adelsohn
              Liljeroth, och den handlar om Försvarsmuseet i Boden. Museet startade
              sin verksamhet 2006 efter ett ganska långt förberedelsearbete
              där också staten var inblandad i själva skapandet av museet. Museet
              bedriver viktig verksamhet när det gäller försvarets historia
              både i landet och i Norrbotten, med Bodens garnison som självklar
              utgångspunkt. Det senaste året har visat att verksamheten går
              med rejält underskott, och om inget görs befarar jag och många
              andra att hela verksamheten hotas, vilket skulle vara väldigt
              olyckligt just för möjligheten att visa försvarets betydelse i
              svensk modern historia.
            </seg>
            <seg xml:id="i-06101fafe40fdce3-0">
              Den stora osäkerheten gäller just det statliga engagemanget den
              statliga finansieringen i det här projektet. Min fråga till statsrådet
              blir då: När avser statsrådet att med kommunen reda ut det statliga
              ansvaret i den här frågan?
            </seg>
          </u>
          <note type="speaker" xml:id="i-0d51ca10817620d4-0">
            Anf. 77 Kulturminister LENA ADELSOHN LILJEROTH (m):
          </note>
          <u who="unknown" xml:id="i-4cdc7e1b6540fea2-14">
            <seg xml:id="i-bf12bafb83db5f16-0">
              Fru talman! Leif Pettersson tar upp Försvarsmuseet i Boden, ett
              museum som är relativt färskt och som jag tror inrättades under
              den förra regeringens mandatperiod. Jag vet att man har problem
              med att få ekonomin att gå ihop. Vi har haft kontakter med flera
              företrädare däruppe.
            </seg>
            <seg xml:id="i-372efb1bf20b4a47-0">
              Det finns en stor satsning som regeringen gör och som går under
              benämningen Försvar i förvar. Där har Riksantikvarieämbetet föreslagit
              vilka anläggningar i Sverige som ska få medel för att bland annat
              hålla minnet av det kalla kriget levande. Jag vill minnas att
              även Försvarsmuseet i Boden finns med i de diskussionerna.
            </seg>
          </u>
          <note type="speaker" xml:id="i-3896bf147a3d95ae-0">
            Anf. 78 LEIF PETTERSSON (s):
          </note>
          <u who="leif_pettersson_4a04f8" xml:id="i-0947a7e696cd94d3-0">
            <seg xml:id="i-bb284ccaa8081759-0">
              Fru talman! Tack, statsrådet, för svaret! Museet invigdes 2006.
              Om jag minns rätt var det precis före valet. Själva verksamheten
              kom i gång efter valet.
            </seg>
            <seg xml:id="i-2846e5a3cf651c2f-0">
              Det som just nu saknas är den sista biten i finansieringen, den
              bit som staten skulle stå för. Om jag tolkar svaret rätt är det
              som kommunen har väntat på nu på gång, alltså att staten ska reda
              ut sitt ansvar. Det har ändå gått över ett år sedan verksamheten
              drog i gång. När museet planerades var det med löften från staten
              om att man skulle finnas med. Tolkar jag statsrådet rätt att detta
              kommer att lösas inom en snar framtid?
            </seg>
          </u>
          <note type="speaker" xml:id="i-e5b36d8c07311550-0">
            Anf. 79 Kulturminister LENA ADELSOHN LILJEROTH (m):
          </note>
          <u who="unknown" xml:id="i-4cdc7e1b6540fea2-15">
            <seg xml:id="i-fb1ea56323ecc8cd-0">
              Fru talman! Jag kan inte ge något direkt löfte om att det kommer
              att lösas. Jag kan hoppas detta.
            </seg>
            <seg xml:id="i-1c39404700287ed3-0">
              Trycket är väldigt hårt inom kultursektorn. Vi har också att
              hantera en del omkostnader efter förra regeringens beslut att
              flytta Riksantikvarieämbetet och Riksutställningar till Gotland.
              Nu är det viktigt att de verksamheterna får bra möjligheter. Det
              tar en hel del pengar i kulturbudgeten. Men jag hoppas att Försvarsmuseet
              i Boden också finns med på den lista som Riksantikvarieämbetet
              tar fram. Jag lovar att försöka återkomma i frågan.
            </seg>
            <seg xml:id="i-2d084ea0154f78d6-0">
              Utvisningar till Irak
            </seg>
          </u>
          <note type="speaker" xml:id="i-3a6e18df1d59b500-0">
            Anf. 80 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-a898adbdce3658cf-0">
            <seg xml:id="i-121628cfbda2a1b0-0">
              Fru talman! Min fråga riktar sig till dig, Jan Björklund, eftersom
              du svarar på de allmänna politiska frågorna. Den handlar om utvisningar
              till Irak.
            </seg>
            <seg xml:id="i-bd7299de8d0991b3-0">
              Migrationsverket har för avsikt att skicka flera hundra personer
              till Irak liksom till Afghanistan och kurder till Bagdad. Vi vet
              att i det lokala självstyret säger både Talabani och Barzani nej
              till detta. De vet att området är under ständigt hot från både
              Turkiet, Syrien och Iran. Vi vet att det pågår bombningar både
              från Turkiet och från Iran, men ingen pratar eller skriver om
              det här i Sverige.
            </seg>
            <seg xml:id="i-60444347dad5e9c0-0">
              Jag undrar: Vad har Sveriges regering och riksdag för ansvar
              för människor som har bott i Sverige i flera år och för kvinnor
              som har flytt inte bara på grund av krig utan också på grund av
              våld våld inom familjen och hedersrelaterat våld? Bara i den kurdiska
              delen av Irak mördas en kvinna varje dag. Vad har vi för ansvar?
            </seg>
          </u>
          <note type="speaker" xml:id="i-9056c615498ec30c-0">
            Anf. 81 Utbildningsminister JAN BJÖRKLUND (fp):
          </note>
          <u who="unknown" xml:id="i-4cdc7e1b6540fea2-16">
            <seg xml:id="i-67270d2ffa2a4f58-0">
              Fru talman! Tack, Amineh Kakabaveh, för en viktig men svår fråga!
            </seg>
            <seg xml:id="i-5da9f83175644c35-0">
              Riksdagen har naturligtvis alltid det yttersta ansvaret för alla
              lagar som stiftas i Sverige. I 15 år, sedan den gamla Utlänningsnämnden
              skapades, och i årtionden dessförinnan fördes det en debatt om
              vem som egentligen ska fatta besluten och på vilka grunder när
              man ska tillbakavisa människor som har kommit till Sverige och
              vill vara här men inte har rätt att vara det. Ett antal partier
              i riksdagen bland annat frågeställarens parti och mitt eget kom
              överens om att det inte är lämpligt att vi riksdagsmän eller statsråd
              ska avgöra sådana ärenden. Det är överlåtet till domstolsväsendet,
              och det har inrättats särskilda domstolar för detta: migrationsdomstol
              och migrationsöverdomstol. Där prövas ärendena.
            </seg>
            <seg xml:id="i-b9cbfb76e2cfbb2b-0">
              Det vore både konstitutionellt inkorrekt och olämpligt av alla
              möjliga skäl om jag som statsråd stod och uttalade mig om huruvida
              de beslut som rättsväsendet fattar är rätt eller fel. Vi har enats
              om att det är domstolarna som fattar de besluten.
            </seg>
          </u>
          <note type="speaker" xml:id="i-3a8bb0e29438ba92-0">
            Anf. 82 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-a898adbdce3658cf-1">
            <seg xml:id="i-e1f6d11e051323b4-0">
              Fru talman! Tyvärr vet vi att domstolarna också bedriver en politik
              en inhuman politik, tycker jag, som Migrationsverket har i Sverige.
              Det är en paradox när vi ser att Sverige är för en öppnare migrations-
              och arbetsinvandringspolitik vilket jag och Vänsterpartiet tycker
              är jättebra. Men vi måste också ta vara på dem som finns i landet
              och som har flytt av olika skäl. De har kanske flytt i fem sex
              år och har ingenstans att återvända. De har varken ekonomiskt
              eller socialt skydd i sitt eget land.
            </seg>
            <seg xml:id="i-e7ef0b240ad19a0b-0">
              Jag har nyligen varit i Irak. Alla vill fly därifrån. De som
              har pengar flyr. Det är killarna som gör det; få kvinnor har möjlighet
              att göra det. Nu är det de som utvisas, och det tycker jag är
              ansvarslös politik från både regeringen och riksdagen. Det här
              måste stoppas. Vi måste ta ansvar för de människorna.
            </seg>
            <seg xml:id="i-8ab5f5312a6857c1-0">
              Domstolarna bedriver en politik som redan är given, och det hjälper
              naturligtvis inte.
            </seg>
          </u>
          <note type="speaker" xml:id="i-476dc27bd231f8bc-0">
            Anf. 83 Utbildningsminister JAN BJÖRKLUND (fp):
          </note>
          <u who="unknown" xml:id="i-4cdc7e1b6540fea2-17">
            <seg xml:id="i-8fabefb5db9ba7af-0">
              Fru talman! Det engagemang som frågeställaren ger uttryck för
              är inte svårt att dela. De problem som finns i denna region av
              världen i flera länder i Mellanöstern vet vi också alla om. Det
              är dock inte riktigt samma problem överallt i hela Mellanöstern,
              och i ett och samma land kan det vara olika problem i olika delar
              av landet.
            </seg>
            <seg xml:id="i-b31ffe579a018c40-0">
              Jag måste ändå be om respekt för den ordning som riksdagen själv
              har lagt fast. Varken statsråden, regeringen eller riksdagsledamöterna
              bör sitta här och ta ställning till vilka individer som kan utvisas
              eller inte och till vilka regioner. Vi har i Sverige lagt fast
              en ordning där dessa beslut är överlåtna till våra rättsvårdande
              instanser. Jag delar inte frågeställarens uppfattning att våra
              domstolar bedriver politik. De följer de lagar som riksdagen har
              fastställt.
            </seg>
            <seg xml:id="i-f58f283b865c691f-0">
              Bistånd till u-länder för klimatåtgärder
            </seg>
          </u>
          <note type="speaker" xml:id="i-c5857aa4efe099c8-0">
            Anf. 84 CARL B HAMILTON (fp):
          </note>
          <u who="carl_b_hamilton_b4f697" xml:id="i-33599a2774010ebd-0">
            <seg xml:id="i-19d4aeb9055961a7-0">
              Fru talman! Min fråga riktar sig till Gunilla Carlsson, biståndsministern.
              En rubrik på en larmrapport i början på veckan löd: Sotpartiklar
              i atmosfären värmer dubbelt så mycket som befarat. Sotpartiklarna
              i atmosfären drar till sig värme och driver in över till exempel
              Himalaya och medför att glaciärerna smälter snabbare. De kommer
              i huvudsak från u-länder. De kommer av vedeldning, koleldning,
              av att man lagar mat över öppen spis och att man inte har filter
              på skorstenen.
            </seg>
            <seg xml:id="i-58d4b59a4aea1ac0-0">
              Jag tycker att det vore en utmärkt insats att använda biståndsmedel
              för att komma till rätta med detta klimatproblem i u-länderna.
              Det skapas ju i u-länderna framför allt. Biståndsministern har
              också varit med och inrättat en särskild klimatkommission på biståndsområdet.
              Min fråga är mycket enkel: Vilka slutsatser drar Gunilla Carlsson
              med anledning av den här rapporten och den rapportering som har
              varit i medierna? Den har ju plockats upp påpassligt av Dagens
              Eko.
            </seg>
          </u>
          <note type="speaker" xml:id="i-7aca2ff9db12a9ed-0">
            Anf. 85 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-aa240034246b303a-2">
            <seg xml:id="i-368fcbf34a7abe2d-0">
              Fru talman! Tack, Carl B Hamilton, för frågan!
            </seg>
            <seg xml:id="i-6bb37af2eaed5ee6-0">
              De forskningsrön som har redovisats i Nature Geoscience finns
              det all anledning att ta på allvar, inte minst för att den klimatpåverkan
              vi i dag ser drabbar de fattigaste människorna allra värst.
            </seg>
            <seg xml:id="i-e883b1854d77d7fb-0">
              Vad kan vi då göra? Jag tror först och främst inte att det bara
              handlar om matlagning och uppvärmning. En del är svedjebränning
              och avverkning av illegal skog. Det är viktigt att vi har en helhetsbild
              av hur naturresurserna används.
            </seg>
            <seg xml:id="i-b0eeebb520633612-0">
              Men sedan är det naturligtvis så att vi kan göra en del saker
              för att överföra kunskap om detta med öppen eld. Det finns beprövade
              tekniker inte minst från Sverige i denna del, men redan nu bedrivs
              också biståndsarbete inom Lunds universitet och med Sida där man
              jobbar med ett global clean cooking fuel initiative just för att
              möjliggöra också för de kvinnor för vilka det väldigt många gånger
              handlar om att få tillgång till fungerande energi att både värma
              sin bostad och laga mat.
            </seg>
            <seg xml:id="i-4bbbb6b98e9696a8-0">
              Därför är det viktigt att vi väger in denna fråga, men också
              ser till andra oroväckande konsekvenser av klimatpåverkan.
            </seg>
          </u>
          <note type="speaker" xml:id="i-9eb5507cbdb0a92b-0">
            Anf. 86 CARL B HAMILTON (fp):
          </note>
          <u who="carl_b_hamilton_b4f697" xml:id="i-33599a2774010ebd-1">
            <seg xml:id="i-bd4126b1f855ef52-0">
              Fru talman! Tack för svaret! Låt mig konkretisera min fråga:
              Hur ser Gunilla Carlsson på möjligheten att använda svenska biståndsmedel
              för tekniskt bistånd inom detta område, och vilka uppgifter inom
              den egna klimatkommissionen som Gunilla Carlsson leder kan användas
              på detta område för att försöka lösa detta problem?
            </seg>
            <seg xml:id="i-8e70618042b5d321-0">
              Det är den konkreta frågan svenska medel, svenska klimatkommissionen
              på utrikesområdet.
            </seg>
          </u>
          <note type="speaker" xml:id="i-d214243112bdf64b-0">
            Anf. 87 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-aa240034246b303a-3">
            <seg xml:id="i-34483164907fedaf-0">
              Fru talman! Givet klimatfrågans aktualitet och Sveriges roll
              som en stor givare är detta naturligtvis en fråga som vi får diskutera
              inte minst med mottagarländerna för att höra hur de analyserar
              och hur även de kan bidra till att minska klimatpåverkan och utsläpp
              av just de svarta sotpartiklarna som det var fråga om den här
              gången.
            </seg>
            <seg xml:id="i-0e591a5991fdb302-0">
              Den kommission för utveckling och klimat som jag leder ägnar
              sig i första hand åt anpassningsproblemen, men vi kommer naturligtvis
              också att kunna tangera den här frågan. Men jag vill understryka
              att redan i dag är detta med uppvärmning och matlagning en del
              i det som redan är integrerat i svensk utvecklingspolitik i syfte
              att stärka just kvinnors roll som ekonomiska aktörer och att använda
              landsbygdsutveckling.
            </seg>
            <seg xml:id="i-484487e467f84850-0">
              Men naturligtvis ger den här larmrapporten oss anledning att
              titta på om det finns något man kan göra med enkla medel, både
              vad gäller kunskap och svenska resurser.
            </seg>
            <seg xml:id="i-53c486c45805df63-0">
              Jämställdhetspolitiken
            </seg>
          </u>
          <note type="speaker" xml:id="i-5cfa16ec93ed7496-0">
            Anf. 88 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-714b2facd7b23dff-0">
            <seg xml:id="i-6bb899f9f89efc9b-0">
              Fru talman! Att kvinnor och män ska ha samma livschanser är en
              självklarhet. Samma möjligheter att välja mellan olika jobb, samma
              möjligheter att försörja sig, göra karriär men också att känna
              trygghet i vardagen. Därför genomför regeringen en rad åtgärder
              för att öka jämställdheten mellan kvinnor och män.
            </seg>
            <seg xml:id="i-b0dcb80c6a31e1cf-0">
              Det här är ett citat ur regeringsförklaringen från den 18 september
              2007. Mot bakgrund av det har jag en fråga till jämställdhetsministern
              med anledning av de minskade kraven på lönekartläggning och jämställdhetsplaner
              i småföretag. Vi vet ju att redan i dag är lönerna ojämlika i
              Sverige.
            </seg>
            <seg xml:id="i-d9f2b4aca7f438a9-0">
              Har jämställdhetsministern gjort någon analys av konsekvenserna
              av detta?
            </seg>
          </u>
          <note type="speaker" xml:id="i-1d23cbcfeb52c9c5-0">
            Anf. 89 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-4cdc7e1b6540fea2-18">
            <seg xml:id="i-da86b5aea48c2840-0">
              Fru talman! En analys hade jag önskat att man kunde ha fått i
              den diskrimineringskommitté som tog fram förslagen på den nya
              diskrimineringslagstiftningen någon analys finns alltså inte.
            </seg>
            <seg xml:id="i-48baedf6b25255f4-0">
              Däremot har regeringen fattat ett beslut som jag hoppas att också
              riksdagen ska fatta om att handlingsplaner inte alltid är det
              enda sättet att jobba. Alla företag åläggs fortfarande att jobba
              med aktiva åtgärder för jämlika och jämställda arbetsplatser.
              Alla företag åläggs fortfarande att göra lönekartläggningar för
              att korrigera de löneskillnader som finns, men det är bara stora
              företag som åläggs att göra det i form av handlingsplaner. De
              små företagen får möjlighet att själva hitta ett sätt att dokumentera
              sitt arbete.
            </seg>
            <seg xml:id="i-f8d28dbd5d29ea7d-0">
              Tanken är att jag ska tillsätta en utredning som ska utvärdera
              de aktiva åtgärderna för att se vilka som fungerar och vilka som
              inte fungerar och på det sättet också kunna utöka dem till att
              också gälla andra diskrimineringsgrunder än kön.
            </seg>
          </u>
          <note type="speaker" xml:id="i-3a955a3da7df2145-0">
            Anf. 90 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-714b2facd7b23dff-1">
            <seg xml:id="i-2eacf69e58095c50-0">
              Fru talman! Om regeringen menar allvar med det som handlar om
              jämställdhetspolitik utifrån det som står i regeringsförklaringen
              känns det lite oroväckande och kanske lite mindre trovärdigt att
              man lägger fram förslag här i Sveriges riksdag utan att göra en
              analys av vad konsekvenserna blir.
            </seg>
            <seg xml:id="i-90465c1703731b06-0">
              Tänker man då på det som handlar om jämställdhet och att vi vet
              att det finns en klass- och könsfråga i det som handlar om lönekartläggningen
              känns det allvarligt att regeringen faktiskt lägger fram ett förslag
              om att det ska räcka med att göra en jämställdhetsplan och en
              lönekartläggning vart tredje år. Tappar man inte tempo då? Blir
              det inte så att företagen börjar om med arbetet i stället för
              att fortsätta med det som redan är påbörjat och utveckla det och
              jobba vidare?
            </seg>
          </u>
          <note type="speaker" xml:id="i-01429c8f16490e7d-0">
            Anf. 91 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-4cdc7e1b6540fea2-19">
            <seg xml:id="i-7cc335411df39f5a-0">
              Fru talman! Jag är mer orolig för att när man gör kartläggningar
              och handlingsplaner varje år så upprepar man bara precis samma
              sak utan att gå framåt i processen. För mig är det viktigare att
              man faktiskt ges tid att jobba med de aktiva åtgärderna och att
              korrigera de misstag som gjorts för att sedan efter en tid kolla
              av att också arbetet fortsätter.
            </seg>
            <seg xml:id="i-bd9f91cfca5b55c5-0">
              När man gör en lönekartläggning har arbetsgivaren skyldighet
              att korrigera skillnaden skyndsamt, dock inom tre år. Om man har
              upp till tre år på sig att korrigera skillnaderna blir det väldigt
              konstigt att göra en ny lönekartläggning redan efter ett år. Det
              går inte riktigt ihop, och det är därför jag försöker få regelverken
              att fungera på rätt sätt.
            </seg>
            <seg xml:id="i-80525f1fe0bf8453-0">
              Återigen: Aktiva åtgärder ska genomföras, men dokumentationen
              av detta arbete måste inte nödvändigtvis ske i form av en handlingsplan
              som vi ålägger de stora företagen, utan man kan ha protokoll och
              andra sätt att jobba. Det bestäms mellan arbetsgivare och arbetstagare
              tillsammans med facken på arbetsplatsen.
            </seg>
            <seg xml:id="i-0397e6600a2fe205-0">
              Lärarlyftet
            </seg>
          </u>
          <note type="speaker" xml:id="i-68168defd5ecdb30-0">
            Anf. 92 THOMAS STRAND (s):
          </note>
          <u who="thomas_strand_a4f0e0" xml:id="i-59a85c2b1241bdeb-0">
            <seg xml:id="i-a9cb87f26115a1cb-0">
              Fru talman! Jag vill ställa en fråga till utbildningsminister
              Jan Björklund.
            </seg>
            <seg xml:id="i-b12490177bafe7ad-0">
              Lärarlyftet har inte blivit det stora lyft som regeringen avsåg
              eftersom deltagandet hittills har varit lågt. Av två oberoende
              enkätundersökningar som gjorts av Sveriges Kommuner och Landsting
              respektive Friskolornas Riksförbund framkommer kritik mot att
              inte förskollärare och fritidspedagoger omfattas av Lärarlyftet.
              Det finns även kritik mot den korta planeringstiden och de ekonomiska
              villkoren.
            </seg>
            <seg xml:id="i-bf7ce49d40b35fa2-0">
              Enkätsvaren från friskolorna visar också att kunskapen om Lärarlyftet
              är anmärkningsvärt liten. Av undersökningarna framgår också att
              långt ifrån alla kommuner och friskolor kommer att delta i Lärarlyftet.
              Det gäller framför allt mindre kommuner och friskolor.
            </seg>
            <seg xml:id="i-bdb3dd3765343949-0">
              Jag undrar därför vad utbildningsministern avser att göra för
              att Lärarlyftet ska få ett större deltagande.
            </seg>
          </u>
          <note type="speaker" xml:id="i-f891eda021682f3d-0">
            Anf. 93 Utbildningsminister JAN BJÖRKLUND (fp):
          </note>
          <u who="unknown" xml:id="i-4cdc7e1b6540fea2-20">
            <seg xml:id="i-e826484e5fd980c3-0">
              Fru talman! Thomas Strand glömde att nämna den undersökning som
              Lärarförbundet har gjort som visar att det är i huvudsak socialdemokratiska
              kommuner som struntar i att delta i Lärarlyftet. Det är också
              en intressant aspekt. Jag funderar på om det är så att olika kommuner
              har olika engagemang i lärarnas fortbildning.
            </seg>
            <seg xml:id="i-3675d3260c43e3b6-0">
              Jag tror att det till hösten, när ett nytt läsår börjar, kommer
              att vara ett väsentligt större tryck på att delta i Lärarlyftet.
              Skolan fungerar läsårsvis, och när någonting drar i gång den 1
              januari och lärarna ska vara borta en termin har det inte riktigt
              ingått i planeringen. Min bedömning är alltså att det kommer att
              vara ett betydligt större tryck från och med hösten.
            </seg>
            <seg xml:id="i-9eb4f1aeee71b806-0">
              När det gäller förskollärarna har regeringen aviserat ett särskilt
              förskollärarlyft där vi lägger ytterligare resurser just på förskollärarna
              för deras fortbildning.
            </seg>
            <seg xml:id="i-b4360267f7564bc7-0">
              Men sedan är det så att kommunerna vill bestämma mer själva över
              fortbildningen. De är kritiska, men där blir det ingen förändring.
              Anledningen till att vi genomför Lärarlyftet är att den kommunaliserade
              svenska skolan har rustat ned fortbildningen. Vi tänker inte låta
              kommunerna bestämma över detta, utan det är de riktlinjer som
              riksdag och regering har bestämt som kommer att gälla.
            </seg>
          </u>
          <note type="speaker" xml:id="i-7f094e89ce2a35b6-0">
            Anf. 94 THOMAS STRAND (s):
          </note>
          <u who="thomas_strand_a4f0e0" xml:id="i-59a85c2b1241bdeb-1">
            <seg xml:id="i-638b5677a3bba67b-0">
              Fru talman! Det är bra att utbildningsministern har vaknat upp
              och nu också anser att förskollärare och fritidspedagoger ska
              få del av den statliga fortbildningen. Den är något som vi socialdemokrater
              har hävdat hela tiden, och det är välkommet att det nu kommer.
            </seg>
            <seg xml:id="i-20acd274a2bfa55a-0">
              När det gäller Sveriges Kommuner och Landsting och Friskolornas
              Riksförbund föreslås två åtgärder som ganska snabbt skulle kunna
              genomföras för att öka möjligheten att delta i Lärarlyftet. Den
              ena är att man ska göra om ansökningsförfarandet så att skolor
              som vill satsa mer får del av den kvot som andra inte använder.
              I dag fryser ju platser inne när kommuner inte använder hela den
              tilldelade kvoten.
            </seg>
            <seg xml:id="i-f28280892c51bcfc-0">
              Den andra är att se till att man i kursutbudet tar större hänsyn
              till vad huvudmännen vill ha.
            </seg>
            <seg xml:id="i-81e3b84541b5d625-0">
              Man vill ha mer av kompetensutveckling i generella lärarkompetenser
              såsom betygsbedömning, ledarskap och IT.
            </seg>
            <seg xml:id="i-cfe31caa28ca9571-0">
              Är utbildningsministern beredd att göra dessa förändringar nu,
              eller ska man vänta och se vad som händer?
            </seg>
          </u>
          <note type="speaker" xml:id="i-ccb0a7d2389f3340-0">
            Anf. 95 Utbildningsminister JAN BJÖRKLUND (fp):
          </note>
          <u who="unknown" next="cont" xml:id="i-13dafde4edce4ca3-0">
            <seg xml:id="i-070a8f81b0a7a3b4-0">
              Fru talman! Jag drog på smilbandet lite grann när Thomas Strand
              sade att Socialdemokraterna hela tiden har hävdat att de och de
              grupperna ska ingå i Lärarlyftet. Jag kan säga att om den socialdemokratiska
              regeringen hade suttit kvar hade det inte funnits något lärarlyft.
              Ni röstade mot Lärarlyftet när vi fattade beslut om det här i
              kammaren första gången 2006. Då är det lätt att nu säga att de
              och de grupperna också ska få ingå. Men pengarna hade inte funnits.
            </seg>
            <seg xml:id="i-f79d70e047a31d7d-0">
              Vi inför Lärarlyftet, och vi kommer nu också att införa ett förskollärarlyft
              för fortbildning.
            </seg>
            <seg xml:id="i-63da03bdaa4576a0-0">
              Svaret är att kommunerna inte kommer att få som de vill därför
              att kommunerna har haft ansvaret i 17 år för lärarfortbildningen,
              och den har blivit katastrofal under den tiden. Detta är en statlig
              insats. Jag är helt medveten om att kommunerna gärna vill ha dessa
              pengar för att stoppa in dem i svarta hål. Det kommer de inte
              att få. Det är de riktade insatser som vi nu har uttalat som kommer
              att gälla. Det handlar om att den som är historielärare ska kunna
              utvecklas och lära sig ännu mer i historia. Den som är lågstadielärare
              ska kunna bli ännu duktigare i läsa-skriva-räkna-utveckling. Kommunerna
              vill kunna använda pengarna fullständigt fritt till andra saker.
              Det är kommunernas ansvar och står dem helt fritt att använda
              sina egna pengar till andra saker. Men statens pengar används
              till det som riksdagen har bestämt.
            </seg>
          </u>
          <note xml:id="i-2af05a7c34955e05-0">
            Anf. 96 TREDJE VICE TALMANNEN:
          </note>
          <u who="unknown" prev="cont" xml:id="i-bff00ffc352da0f3-0">
            <seg xml:id="i-c6d13401011d654d-0">
              Därmed är dagens frågestund avslutad. Jag ber att få tacka närvarande
              statsråd och ministrar för i dag.
            </seg>
          </u>
          <note xml:id="i-67ec7599aaf2aadc-0">
            7 § (forts. från 5 §) Gymnasieskolan (forts. UbU8)
          </note>
          <note type="speaker" xml:id="i-189440d262d87682-0">
            Anf. 97 GUNILLA TJERNBERG (kd):
          </note>
          <u who="gunilla_tjernberg_73f27e" next="cont" xml:id="i-14486bebae862487-0">
            <seg xml:id="i-b96a4b6fcf7da298-0">
              Fru talman! Nu ska vi ta oss tillbaka till denna mycket viktiga
              debatt om framtidens gymnasieskola.
            </seg>
            <seg xml:id="i-df3e8b7e462f55da-0">
              Fru talman! Det händer att barn frågar varandra: Vad ska du bli
              när du blir stor? Jag tror att vi är många som har hört den frågan
              när barn pratar med varandra.
            </seg>
            <seg xml:id="i-7f4b794729dc5df4-0">
              Jag tror att många har hunnit fundera, välja och välja om flera
              gånger innan man kommer till gymnasiet. En del vet tidigt vad
              de vill utbilda sig till och är väldigt klara över vad som är
              deras mål och att de tänker förverkliga sina drömmar. Andra, som
              har gjort ett val i gymnasieskolan, gör nya val och prövar nya
              vägar under studietiden, eller också byter de inriktning efter
              genomgånget gymnasium. Så här ser det ut.
            </seg>
            <seg xml:id="i-8bee83a53de04f55-0">
              För oss i riksdag och regering som försöker organisera skolan
              på bästa sätt finns det alltid en utmaning, och det är när differentieringen
              ska sättas in. När ska man börja välja inriktning?
            </seg>
            <seg xml:id="i-eff452a91ceddafa-0">
              Tittar vi för ett kort ögonblick tillbaka på lite skolhistoria
              kan vi se att Socialdemokraterna har varit drivande när det gäller
              att grundskolan skulle vara en enhetsskola, att inga val ska behöva
              göras för inriktningar mot yrke eller studier. En del partier
              på den borgerliga kanten ville, när detta debatterades, ha en
              tydlig differentiering. Men sedan 1969 har val av linjer och varianter
              i grundskolan inte varit någon större fråga. Så historien, måste
              jag säga, har i viss mån gett Socialdemokraterna rätt.
            </seg>
            <seg xml:id="i-092f4d8e2edc981f-0">
              Men när det gäller att likrikta gymnasieskolans innehåll mer,
              vilket Socialdemokraterna sedan 1994 tycks ha strävat mot i sin
              skolpolitik jag tolkar debatten i dag som att de fortsätter med
              det leder den tanken helt fel. Det är en linje som inte svarar
              mot samhällets behov i dag och inte heller mot elevernas önskemål.
              Elever känner sig inte sedda eller tillvaratagna. Alla ska stöpas
              i samma form. Alla ska vilja samma sak samtidigt. Man vill göra
              akademiker av alla. Så ser inte behovet ut i dag.
            </seg>
            <seg xml:id="i-50b89be371285544-0">
              Vi kristdemokrater har tillsammans med alliansregeringen varit
              mycket aktiva för att få en förändring av detta. Det handlar om
              att se till varje elevs eget kunnande och stödja och styrka det
              och inte värdera den inriktning som den enskilda eleven väljer.
              Det innebär att vi ska ha en gymnasieskola som klart förbereder
              för högskolestudier och akademiska studier men som också värderar
              tankens kunnande och ger en bra yrkesutbildning, inriktning och
              lärlingsutbildning. Det är detta som gymnasieskolan i dag behöver.
            </seg>
            <seg xml:id="i-6869935aa1c87cf7-0">
              När vi hade en debatt för ett år sedan tyckte jag att Socialdemokraterna
              var lite mer inne på denna tanke, men nu har de gått tillbaka
              helt till den gamla politiken. Så har jag tolkat dagens debatt.
              Det tycker jag är mycket bekymmersamt.
            </seg>
            <seg xml:id="i-7f0c99d937fcbdd6-0">
              Fru talman! Det går inte att stöpa alla elever i samma form.
              Vi måste ta itu med denna likhetsideologi som vi har sett och
              som också har gjort att väldigt många elever slås ut i gymnasieskolan.
              Alltför många får inte stöd utifrån den kunskap, den kompetens
              och det intresse som de har. Här har vi ett stort arbete att göra.
            </seg>
            <seg xml:id="i-0954a59f127b2883-0">
              Därför tillhör jag dem som ser fram mot den utredning som Anita
              Ferm ska leverera på måndag. Jag tror att vi är många som kommer
              att läsa den med stort intresse. Direktiven har varit spännande.
              Det känns att detta går åt rätt håll, och det är dit vi ska nå.
            </seg>
            <seg xml:id="i-4a62903f722979b3-0">
              Varje elev är unik och har unika behov. Det är precis det som
              jag har talat om en stund. Denna insikt måste gymnasieskolan utgå
              från. Som kristdemokrat är jag väldigt glad över att få vara med
              i ett arbete där vi bygger en gymnasieskola där man inser dessa
              behov och där man är tydlig med vad vi vill med vår gymnasiepolitik
              för våra barn och ungdomar. Detta kan jag inte se hos Socialdemokraterna
              och inte hos Vänsterpartiet, men jag kan faktiskt se det lite
              grann hos Miljöpartiet, och det välkomnar jag.
            </seg>
            <seg xml:id="i-8864e6fea2037670-0">
              Socialdemokraterna är mycket bekymrade över att de inte fick
              genomföra sin gymnasiereform. Det tar de också upp i sin reservation
              i dagens betänkande. Det är ungefär samma innehåll i reservationen
              som 2006 och 2007 och som vi har hört i debatter under denna tid.
              Det är samma reservation och samma tankar. Jag hoppas att det
              blir en utveckling av den politiken från Socialdemokraterna, så
              att vi verkligen får mötas och diskutera dessa frågor seriöst
              tillsammans. Men vi kan inte ha ett lappa-och-laga-system, utan
              vi måste ha en långsiktighet och en helhet när det gäller gymnasieskolan
              som håller en lång tid framöver. Där välkomnar jag en önskan och
              en vilja från vänstersidan. Socialdemokraterna har nämnt det.
              Miljöpartiet har varit tydligt med att man vill ha ett samspråk
              i denna fråga.
            </seg>
            <seg xml:id="i-a7e544660edfcedb-0">
              Jag ska också något bemöta några reservationer i betänkandet.
            </seg>
            <seg xml:id="i-f95a33d3dbbd544e-0">
              Vänsterpartiet säger dock icke så häpnadsväckande för att komma
              från Vänsterpartiet att den skola vi har som friskola inte ska
              få ha individuella program. Det är en häpnadsväckande diskriminering
              mot ett valfrihetssystem som jag hoppas att många är överens om
              är bra.
            </seg>
            <seg xml:id="i-91f9e9791838b8ee-0">
              Att friskolorna skulle komma till har varit en av Kristdemokraternas
              drivkrafter. När vi på många sätt engagerade oss politiskt och
              bildade vårt parti i början av 1960-talet var den frågan väldigt
              viktig för Kristdemokraterna. Vi ska ha olika utbildningssystem
              med ett nationellt ansvar och se till att de olika formerna har
              samma krav men också samma möjligheter.
            </seg>
            <seg xml:id="i-988ed9b752d5246b-0">
              Det vill inte Vänsterpartiet. Man vill diskriminera friskolorna.
              Dessa ska inte få ha individuella program, och man talar om hur
              dåligt det kommer att bli.
            </seg>
          </u>
          <note xml:id="i-b1081b54957a2b93-0">
            Fru talman! Jag yrkar avslag på den reservationen och på övriga
            reservationer från oppositionen. Samtidigt yrkar jag bifall till
            utskottets förslag i betänkandet som helhet.
          </note>
          <u who="gunilla_tjernberg_73f27e" prev="cont" xml:id="i-adda118214a27c27-0">
            <seg xml:id="i-f36a654516c61ca2-0">
              Gymnasiet är någonting visst. I början av juni tar många studenten.
              Man är glad och sjunger den ljusnande framtid är vår.
            </seg>
            <seg xml:id="i-f9a00266ebb48f07-0">
              Vi kristdemokrater ser det som en av de största utmaningarna
              i vårt arbete tillsammans med alliansregeringen att kunna ge fler
              nyexaminerade studenter just en ljusnande framtid. Det vill vi
              åstadkomma genom en gymnasieskola som bygger på de tre grundstenar
              som jag tidigare har nämnt: lärlingsutbildning, yrkesutbildning
              och en mer teoretiskt inriktad utbildning.
            </seg>
            <seg xml:id="i-2df22b5614d893b8-0">
              Jag kan ha viss förståelse för oppositionens vilja att föregå
              Gymnasieutredningen på ett antal punkter. Men vi tror jag är dessutom
              övertygad om detta att det bästa just nu är att vi har ett mer
              samlat grepp om gymnasieskolan och att vi inväntar den utredning
              som nu kommer och som hade mycket tydliga och bra direktiv. Sedan
              återkommer vi med en rad mycket bra förslag från Kristdemokraterna
              och hela regeringen.
            </seg>
          </u>
          <note xml:id="i-0485866cbddd3008-0">
            Överläggningen var härmed avslutad.
          </note>
          <note xml:id="i-0ef06541e789527d-0">
            8 § Vuxenutbildning
          </note>
          <note xml:id="i-6b90e1f5e50d6416-1">
            Föredrogs
          </note>
          <note type="speaker" xml:id="i-f4dc44787e53e206-0">
            Anf. 98 LOUISE MALMSTRÖM (s):
          </note>
          <u who="louise_malmstrom_8b817a" xml:id="i-1a37341505ceea92-0">
            <seg xml:id="i-ce161a5e2e7a4ec5-0">
              Fru talman! Jag ägnade en stor del av vår plenifria vecka, förra
              veckan, åt olika skolbesök. Som vanligt blev jag imponerad av
              allt jobb som så skickligt utförs i skolan och av hur mycket pedagogisk
              utvecklingskraft som finns i vårt land.
            </seg>
            <seg xml:id="i-54832fd454ceb978-0">
              Men ett möte förra veckan kom att göra mig lite ledsen. Jag träffade
              nämligen en lärare på en f-6-skola. Vi kom att tala om hur man
              på bästa sätt lyfter elever som har de tuffaste förutsättningarna.
              Läraren förklarade för mig att det helt enkelt handlar om begåvningsbegränsningar.
              När man har öppnat locket på tunnan kan man inte fylla på med
              mer kunskaper än tills det är fullt, uttryckte hon.
            </seg>
            <seg xml:id="i-af80dcc6f76625e2-0">
              Bortsett från att lärarens människosyn och kunskapssyn stank
              unket 50-tal och var allmänt defensiv och pessimistisk är jag
              övertygad om att hon har fel i sak. Leta upp i princip vilken
              aktuell pedagogisk forskning som helst, granska försök där man
              med en ny skolledning och nya arbetsmetoder har lyckats vända
              skolors elevprestationer från botten till toppen eller, för den
              delen, följ tv-programmet Klass 9 A för att bli övertygad!
            </seg>
            <seg xml:id="i-f47d0d620d30c64f-0">
              Jag blir verkligen upprörd när jag tänker på hur förutsättningarna
              för de elever som den här läraren bedömt som obegåvade och fullproppade
              framöver kommer att se ut. Jag har nämligen mött många elever
              som har fått höra just sådant här struntprat från sina lärare.
            </seg>
            <seg xml:id="i-65cc22b815f0e524-0">
              Med dålig självkänsla och skadat förtroende för allt vad skola
              heter och med en rädsla för att återigen bli stämplade som obegåvade
              har de här eleverna motvilligt tvingats söka sig till vuxenutbildningen
              kanske därför att Arbetsförmedlingen har ställt sådana krav. Men
              väl där händer ofta något. Bara sex månader senare har de rakare
              rygg och nya kunskaper. De vet att de också kan. Alla kan om man
              bara får de rätta förutsättningarna.
            </seg>
            <seg xml:id="i-b2423c36eba548e8-0">
              Utbildning är en rättighet för alla. Men vi har olika förutsättningar
              att tillgodogöra oss den rättigheten under olika förhållanden
              och i olika skeden av livet. Det är ett av skälen till att vi
              måste låta en generöst tilltagen och flexibel vuxenutbildning
              vara en viktig pusselbit i det livslånga lärandet.
            </seg>
            <seg xml:id="i-2e0fdd3f05984532-0">
              Det här framstår kanske som politiskt korrekta floskler för en
              del av er. Men för mig blir det aldrig bara floskler. Jag har
              haft Magnus, Majd, Caroline och Sadrija som elever. För mig betyder
              varje bortsopad vuxenutbildningsplats en människa av kött och
              blod som inte får möjlighet att förverkliga sina drömmar.
            </seg>
            <seg xml:id="i-0d474986abf4c41d-0">
              Den desarmering av vuxenutbildningen som skett i vårt land efter
              valet 2006 har fått betydelse inte bara för enskilda personer
              och deras närmaste. Också för arbetsgivarna i vårt land betyder
              varje försvunnen plats i vuxenutbildningen och i arbetsmarknadsutbildningar
              ännu ett anställningsbehov som inte kan tillfredsställas. För
              dem som redan har en anställning betyder det i sin tur jobba över,
              jobba över, jobba över. För Sverige som nation betyder det faktiskt
              att vi förlorar i konkurrenskraft.
            </seg>
            <seg xml:id="i-9020b14771020d22-0">
              Det går inte att övervärdera betydelsen av en befolkning med
              bred basutbildning och möjligheter till snabb och flexibel fortbildning
              som kan möta snabba förändringar i efterfrågan och nya arbetsmarknadsbehov.
            </seg>
            <seg xml:id="i-6c787b0b84c60aee-0">
              Fru talman! Tyvärr spelar samhällsklass fortfarande en avgörande
              roll när det gäller barns studieprestationer och val av utbildning.
              Det är knappast en slump att det sällan är akademikernas barn
              som får höra att de har begränsad begåvning eller att deras kunskapstunna
              är full.
            </seg>
            <seg xml:id="i-5e30b6d99372a9ac-0">
              Satsningar på vuxenutbildning är ett av de mest effektiva sätten
              att bryta klassklyftor. Det blev vi varse efter 1990-talets kunskapslyft
              när närmare en miljon människor bättrade på sina teoretiska kunskaper.
              Nu börjar det bli dags för ett nytt kunskapslyft den här gången
              med fokus på yrkesinriktade utbildningar. På så vis skulle vi
              väva samman varje individs även den vuxnes rätt till utbildning
              och fortbildning med det nödvändiga i att möta den efterfrågan
              i en mängd bristyrken som i dag finns på arbetsmarknaden.
            </seg>
            <seg xml:id="i-45b64aa9fccf444f-0">
              Fru talman! Vi vänder oss mot synen på vuxenutbildning som enbart
              ett arbetsmarknadspolitiskt instrument, för vuxenutbildning är
              mycket mer än så. Vi vänder oss också mot synen på vuxenutbildning
              som enbart en andra chans att reparera efter en misslyckad skolgång
              när man var yngre.
            </seg>
            <seg xml:id="i-5d82d98cb9bac68c-0">
              Vuxenutbildning måste ses i sin helhet och i sitt sammanhang.
              Den är ett smörjmedel och ett måste för ett modernt samhälle som
              står sig i den globala konkurrensen om de moderna jobben och som
              har en modern befolkning som har behov och som vågar ställa krav.
            </seg>
            <seg xml:id="i-639f32077325959c-0">
              Varför vill den moderatstyrda regeringen snåla på det smörjmedel
              som i allra högsta grad bidrar till att Sverige kan möta framtiden
              väl rustat? Varför vill ni hålla tillbaka antalet vuxenstuderande
              genom att strö grus i maskineriet och minska chansen att ta sig
              in på komvux eller på en folkhögskola eller att via en arbetsmarknadsutbildning
              få ett jobb? Varför vill ni att bara dagens Caroline och Sadrija
              ska få en plats? Varför ska inte också Magnus och Majd få det?
              Varför ska de lämnas kvar i marginalen, ännu längre bort från
              arbetsmarknaden?
            </seg>
            <seg xml:id="i-570d9fe251329a1c-0">
              Fru talman! Jag står bakom alla våra reservationer, men för tids
              vinnande yrkar jag bifall endast till reservationerna 1 och 3.
            </seg>
          </u>
          <note type="speaker" xml:id="i-ad5045a543dd96c5-0">
            Anf. 99 ROSSANA DINAMARCA (v):
          </note>
          <u who="rossana_dinamarca_0bda0d" xml:id="i-bec951d94ce97bd5-3">
            <seg xml:id="i-887f6a5a3acbdd5c-0">
              Fru talman! I ett snabbt föränderligt samhälle ska alla ha rätt
              till återkommande utbildning. Därför är vuxenutbildningen viktig.
              I detta anförande ska jag uppehålla mig vid en aktuell och viktig
              del inom vuxenutbildningen, nämligen svenska för invandrare. Samtidigt
              yrkar jag bifall till reservation 4.
            </seg>
            <seg xml:id="i-01efd2cc9f1039d9-0">
              För att det inte ska råda något missförstånd så var det uppenbarligen
              i den förra debatten vill jag säga att det här gäller motioner
              från den allmänna motionstiden. Det som vi här tagit upp i reservationer
              och det jag tar upp i mitt anförande är alltså inte allt som vi
              i Vänsterpartiet vill göra när det gäller vuxenutbildningen.
            </seg>
            <seg xml:id="i-342adcf8141c9978-0">
              I det förslag som ministrarna Sabuni och Björklund i februari
              presenterade är det de invandrade som får klä skott för den undermåliga
              sfi-utbildningen. Dessutom far man med osanning. Man säger att
              de sfi-studerande bara sitter och sitter för att kunna bli försörjda
              för att citera Nyamko Sabuni.
            </seg>
            <seg xml:id="i-908aa88a8193d73f-0">
              När det gäller den treårsbegränsning som man vill införa tas
              det inte hänsyn till de olika förkunskaper som de människor har
              som kommer hit. En del av dem är analfabeter. Andra är ytterst
              högt utbildade.
            </seg>
            <seg xml:id="i-e54ad9f70da18fde-0">
              Det ligger i allas intresse, inte bara i den invandrades, att
              alla som bor i Sverige ges möjlighet att lära sig det svenska
              språket. Bristande svenskkunskaper handlar inte om en ovilja att
              lära hos individen. Dessvärre beror det på att individen möter
              en otillräcklig språkutbildning.
            </seg>
            <seg xml:id="i-8a743a208f3b45a0-0">
              För att förbättra sfi-undervisningen behövs bland annat en tydligare
              individualisering och fler undervisningstimmar per vecka. Sfi
              ska på ett målinriktat sätt kunna kombineras med praktik, arbetslivsorientering,
              validering, annan utbildning eller förvärvsarbete. Detta måste
              vara utgångspunkten för regeringens arbete med att förbättra sfi-undervisningen.
            </seg>
            <seg xml:id="i-caa3c89905136ff8-0">
              Ett av problemen i sfi-undervisningen är den bristande kontinuiteten
              för såväl den undervisande läraren som för gruppen och den enskilde.
              Den löpande intagningen är en faktor, en annan är att den studerande
              tvingas göra avbrott i studierna för att ta ett jobb, även om
              det är under en kort begränsad tid, för att inte gå miste om sin
              försörjning. Detta skapar en motsägelsefullhet inom sfi, då den
              studerande å ena sida ställs inför behovet att snabbt komma ut
              i arbetslivet och å andra sidan av behovet att skaffa sig fullgoda
              kunskaper i svenska för att klara arbetslivets och samhällets
              alla krav.
            </seg>
            <seg xml:id="i-8b80080a1c983594-0">
              I dag råder närmast en allmän föreställning om att om man bara
              som invandrare får ett jobb lär man sig svenska. Men utvecklar
              man genom en anställning automatiskt ett språk som gör en delaktig
              i det samhälls- och arbetsliv som vuxna förväntas vara delaktiga
              i? Förbereds man för det demokratiska samhällets språkkrav genom
              att vistats på en arbetsplats, oavsett syssla och graden av kontakt
              med arbetskamraterna? Det är inte självklart att man pratar på
              sin arbetsplats hela dagarna. Det är inte säkert att man sitter
              vid fikabordet och har ett kommunikativt utbyte. Tyvärr är det
              så att de som behärskar språket otillräckligt kommunicerar mindre
              med omgivningen än de som har lyckats erövra de grundläggande
              kommunikativa färdigheterna.
            </seg>
            <seg xml:id="i-cc5a0c4ec2c31400-0">
              Eftersom timersättningen för vuxna som deltar i sfi-undervisning
              tagits bort tvingas många att välja bort svenskundervisningen
              av ekonomiska skäl. Detta tog jag upp när vi senast debatterade
              studiestödet. Det är en fråga som jag hoppas att regeringen ger
              den studiesociala utredningen direktiv att se över.
            </seg>
            <seg xml:id="i-6ebb60c63691db40-0">
              Fru talman! I den ordinarie skolan är kraven höga på undervisande
              lärares behörighet. Men för sfi-lärarna finns ingen beskrivning
              av vilken kompetens de ska ha för att bli behöriga, utöver det
              i skollagen allmänt angivna kravet på att de ska ha en utbildning
              avsedd för den undervisning de i huvudsak skall bedriva.
            </seg>
            <seg xml:id="i-cb610d03901dd10d-0">
              I dag finns det drygt 1 600 lärare som undervisar inom sfi. Enligt
              Myndigheten för skolutveckling saknade förra året 64 procent helt
              högskolepoäng i svenska som andraspråk och 12 procent har minst
              40 poäng. Av de 1 600 var det en fjärdedel som helt saknade pedagogisk
              grund.
            </seg>
            <seg xml:id="i-14db9ce7b529aa7c-0">
              Av dem som är kommunalt anställda har ungefär 75 procent någon
              form av pedagogisk behörighet men inte i vuxenpedagogik, utan
              det kan vara som idrottslärare, klasslärare eller något annat.
              Bland dem som är anställda hos utbildningsentreprenörer är behörigheten
              ännu lägre. Ungefär hälften har någon form av pedagogisk grundutbildning.
            </seg>
            <seg xml:id="i-09a023a946ed9f52-0">
              Det är graverande att vi ger så låg prioritet åt ämnet sfi när
              samhället i alla delar ställer allt högre krav på läs- och skrivkunnighet
              på människor som kommer till vårt land. Det är dags att det blir
              klarhet i vilken kompetens som ska krävas för att bli sfi-lärare.
            </seg>
          </u>
          <note type="speaker" xml:id="i-e445c9e01b7246b4-0">
            Anf. 100 MATS PERTOFT (mp):
          </note>
          <u who="mats_pertoft_740cd3" xml:id="i-963bac9fcf694132-4">
            <seg xml:id="i-d7ffd4edbed4473e-0">
              Fru talman! Det är bra att vi så här direkt efter varandra debatterar
              gymnasieutbildningen och sedan vuxenutbildningen. Det som fattas
              är väl att vi skulle ha börjat med förskolan och grundskolan och
              ha tagit allt på en och samma dag, så att vi verkligen skulle
              få det livslånga lärande som jag tror att vi alla partier åtminstone
              säger att vi vill ha.
            </seg>
            <seg xml:id="i-d4dccc98b3ce4290-0">
              Varje gång när jag pratar med människor från andra delar av världen
              upplever jag att något som man kan vara stolt över och som är
              väldigt fint är möjligheten att gå vidare, att hela tiden kunna
              utbilda sig vidare. Det är något som jag tror att alla partier
              i Sverige åtminstone i ord står för.
            </seg>
            <seg xml:id="i-4775dc0604126f92-0">
              Det som är det märkliga är när ord ska bli verklighet. Jag upplever
              i alla fall en besvikelse kopplad till diskussionen vi hade före
              frågestunden om gymnasium och direktiven till Gymnasieutredningen,
              som vi nu alla pratar om att vi ska få se på måndag, för där står,
              om jag minns rätt, att komvux ska fixa den behörighet som man
              inte uppnått på gymnasiet.
            </seg>
            <seg xml:id="i-ebe610ab1613c50d-0">
              Det är därför som det är så märkligt att det första som alliansregeringen
              har gjort är att dra ned på komvux utöver det som det har funnits
              förvarningar om tidigare. Det har funnits en planerad nedskärning
              som jag personligen kan tycka inte har varit befogad men som alla
              kommuner var inställda på. Men det första som den borgerliga regeringen
              gjorde var att ställa till ett kaos i Sveriges kommunala vuxenutbildningsvärld
              genom att utan förvarning dra bort de 600 miljonerna plus att
              man förändrade fördelningssystemet.
            </seg>
            <seg xml:id="i-101b0727589976a7-0">
              Det är därför som vuxenutbildningen i alliansens Sverige har
              tappat trovärdigheten. Där har ni ett rejält problem och ett uppdrag
              att återupprätta förtroendet. Jag vet inte hur ni ska bära er
              åt, för det finns inget svårare. Det är väldigt lätt att förbruka
              ett förtroende, men det är väldigt svårt att bygga upp ett. Det
              som behövs är att förtroendet återställs för att den borgerliga
              regeringen menar allvar med den kommunala vuxenutbildningen och
              inte bara vill göra nedskärningar.
            </seg>
            <seg xml:id="i-1fa8556c9ccf79cf-0">
              Det blir inte bättre när utbildningsministern gång på gång i
              interpellationsdebatter, åtminstone med mig, säger att komvux
              bara är en arbetsmarknadspolitisk åtgärd. Jaha, då har han visst
              glömt de direktiv som han skrev till Gymnasieutredningen om något
              helt annat, att man skulle ha möjlighet att läsa in högskolekompetens.
              Det var väl inte en arbetsmarknadspolitisk åtgärd, eller det kanske
              det var?
            </seg>
            <seg xml:id="i-c65ee092cdf7143b-0">
              Detta ökar inte trovärdigheten. Och inte blir det bättre när
              utbildningsministern som partiledare tillsammans med Nyamko Sabuni
              sedan går ut och menar att de som inte kan lära sig svenska på
              sfi ska man skicka till komvux, för komvux är ju säkert mycket
              bättre på att lära folk svenska än sfi-lärarna. Då har jag inte
              riktigt förstått det hela, för min bild är att de som arbetar
              med svenska för invandrare är experter på att undervisa i svenska.
              Det är därför de gör just det som de gör. Komvux gör något annat.
              De är inte experter på att undervisa i svenska, men det ska de
              göra enligt utbildningsministern. De ska ta hand om dem som har
              haft svårast att lära sig svenska, de som har tagit längst tid
              på sig.
            </seg>
            <seg xml:id="i-6dc622a04676ad5c-0">
              Sammantaget blir det ett uppdrag som jag undrar hur alliansen
              ska klara, nämligen att återställa förtroendet i vuxenutbildningen,
              för det har ni lyckats sänka.
            </seg>
            <seg xml:id="i-6a5275e308393dc4-0">
              Vi vet hur ni här i Helsingforss stad drog ned så mycket och
              sade att det skulle bli färre vuxna som skulle utbilda sig. Det
              blev det inte alls. Det blev ju fler i Helsingforss stad, antagligen
              beroende på arbetsmarknadspolitik och hårdare krav, som ville
              delta i den kommunala vuxenutbildningen.
            </seg>
            <seg xml:id="i-c2d7247537182180-0">
              Det folkpartistiska skolborgarrådet var tvungen att skicka extra
              pengar till det samtidigt som hennes utbildningsminister hade
              tagit bort pengar från henne. Det är ingen trovärdig politik.
            </seg>
            <seg xml:id="i-cfb603d15cd9b15d-0">
              Det är därför som vi från Miljöpartiets sida vill yrka bifall
              till reservation 1 om själva inriktningen. Vuxenutbildning är
              inte enbart arbetsmarknadspolitik; det handlar om det livslånga
              lärandet. Det är en sak som vi i Sverige ska vårda och bygga ut
              i stället för att minska. Vi ska slå vakt om resurserna och återställa
              resurserna till vuxenutbildningen. Det har vi från Miljöpartiets
              sida gjort i varje budget som vi har lagt fram efter valet 2006.
              Därför yrkar jag också bifall till reservation 3 och reservation
              4 om sfi.
            </seg>
            <seg xml:id="i-7bbeefd181bc9851-0">
              Dessutom vill jag lägga till en bit om framtiden. Jag vill skicka
              med en tanke när det gäller vuxenutbildning och livslångt lärande.
              I stället för att bygga stuprören med gymnasiet som vi diskuterade
              för en timme sedan vore det bättre att försöka bygga ihop gymnasiet
              och komvux utan åldergränser. Det vore mer spännande än att begränsa
              det, sänka ambitionsnivån och förstöra ryktet för komvux.
            </seg>
          </u>
          <note type="speaker" xml:id="i-191ff5b4d4b7841f-0">
            Anf. 101 GÖRAN THINGWALL (m):
          </note>
          <u who="ewa_bjorling_ersatt_av_goran_thingwall_4b9ba8" xml:id="i-7284eafbcaf32c94-0">
            <seg xml:id="i-7df224b965511842-0">
              Fru talman! Det är faktiskt la première fois för mig i den här
              talarstolen i dag. Det är naturligtvis en viss känsla att stå
              här och hålla ett anförande i Sveriges riksdag för första gången.
              Ämnet för dagen hade jag, måste jag erkänna, inte räknat med.
              Vuxenutbildning är nog så viktigt och intressant, men jag trodde
              när det begav sig för dryga året sedan att första ämnet skulle
              bli något om sjukvård.
            </seg>
            <seg xml:id="i-fcdca3a1e0c70438-0">
              VSO, fru talman, är inte en popgrupp utan en förkortning av vård-skola-omsorg.
              Med mitt förflutna är det en triad som jag känner varmt för. Den
              kommer att bli en viktig utmaning för kammaren framöver.
            </seg>
            <seg xml:id="i-3cb752babd62fe5c-0">
              Utan bra lösningar av välfärdsfrågorna står sig ett land slätt.
              Det är därför viktigt att alliansen nu tar itu med vuxenutbildningen
              och försöker hitta nya grepp och öppna för ett nytänkande. Någon
              lär ha sagt: Det finns en skola som lär människan att vara just
              människa, som fyller tid och rum med väsentligheter livets skola.
              Vad man lär är inte alltid det viktigaste men väl vilka slutsatser
              man drar.
            </seg>
            <seg xml:id="i-684051a7ebddc1b9-0">
              I betänkandet UbU10 som vi behandlar i dag handlar första punkten
              om inriktningen på vuxenutbildningen. Jag kan konstatera att oppositionen
              här är överens med alliansen om att vuxenutbildningen har en viktig
              roll att spela i samhället och är en del av det livslånga lärandet.
              Utgångspunkten ska vara de vuxnas individuella behov av utbildning
              och personlig utveckling samt arbetsmarknadens behov.
            </seg>
            <seg xml:id="i-a394530e8e1f05e8-0">
              Grundläggande vuxenutbildning och grundläggande vuxenutbildning
              för utvecklingsstörda, särvux, är viktiga motsvarigheter till
              den obligatoriska skolan. Likaså utgör den gymnasiala vuxenutbildningen
              och gymnasial särvux centrala komplement till gymnasieskolan och
              gymnasiesärskolan. Varje kommun har att ansvara för detta och
              att erbjuda sådan utbildning som svarar mot efterfrågan och behov.
            </seg>
            <seg xml:id="i-ee7fb891ab82555a-0">
              Nyligen lade kollegan Mats Gerdau fram utredningen Frivux Valfrihet
              i vuxenutbildningen . Frivux är tänkt att gälla för de nuvarande
              skolformerna kommunal vuxenutbildning, vuxenutbildning för utvecklingsstörda
              och svenskundervisning för invandrare. Huvudsyftet med utredningen
              är att skapa valfrihet, vilket är ett signum för oss moderater,
              och höja kvaliteten i vuxenutbildningen. Detta uppnås genom att
              bättre anpassa utbudet inom vuxenutbildningen till det behov som
              finns och ge den enskilde möjlighet att själv välja utbildningsanordnare,
              vilket i sig leder till ett bredare utbud och flera alternativa
              utbildningsmodeller. Med frivux ersätts också korta och dåliga
              entreprenadavtal med långsiktighet och höga kvalitetskrav på alla
              anordnare.
            </seg>
            <seg xml:id="i-2c5999c1eea50415-0">
              Alliansen har dock i nuläget valt att skjuta på reformen då mycket
              annat är på gång såsom ny betygsskala, nya kursplaner, ny gymnasieskola
              och lärarlyft. Vi kan inte fixa allt på två år.
            </seg>
            <seg xml:id="i-01918c5fe936d1a6-0">
              Vad beträffar den nya gymnasiereformen som vi har diskuterat
              en hel del i dag vill vi öka elevernas rätt att läsa på komvux.
              I dag har man rätt att läsa sfi och det som motsvarar grundskolenivå.
              Nu kommer också det som ger behörighet till högskolestudier.
            </seg>
            <seg xml:id="i-390c78d4c0bcbed9-0">
              Vidare kom i förrgår Yrkeshögskoleutredningen med sitt betänkande
              om hur eftergymnasial yrkesutbildning utanför högskolan ska sammanföras
              i ett gemensamt ramverk benämnt yrkeshögskolan. Jag återkommer
              strax till det.
            </seg>
            <seg xml:id="i-cebae4750eeaae8d-0">
              I departementspromemorian En ny betygsskala finns bland annat
              förslag om en ändrad betygsskala för vuxenutbildningen, med betygen
              AE för att beteckna godkända resultat och F för icke godkända.
              Remisstiden går ut i maj i år.
            </seg>
            <seg xml:id="i-c7370c10011903bf-0">
              Något som ofta glöms bort är att det i vuxenutbildningen vidare
              planeras för exempelvis lärarlyft, skärpt inspektion och nya kursplaner.
            </seg>
            <seg xml:id="i-f8bb7398480771be-0">
              Den eftergymnasiala yrkesutbildningen, fru talman, som jag nyss
              nämnt behandlas mer utförligt under egen rubrik i betänkandet.
              Socialdemokraterna är även här överens med alliansen om att de
              eftergymnasiala utbildningarna utanför högskolan ska sammanföras
              i ett gemensamt ramverk, den så kallade yrkeshögskolan. Utredaren
              föreslår en förenkling och ett förtydligande av systemet för eftergymnasial
              yrkesutbildning och att prioritering och resursfördelning på nationell
              nivå ska underlättas. Utredaren har vidare tagit ställning till
              att säkerställa att uppföljning, utvärdering och kvalitetssäkring
              sker inom området. Vidare klargörs olika intressenters behov,
              en uppskattning görs av dimensioneringen av de utbildningar som
              ska sammanföras under yrkeshögskolan och en bedömning görs av
              hur ansvaret för finansieringen av utbildningarna ska fördelas
              och i vilken utsträckning studiefinansiering kan komma i fråga.
            </seg>
            <seg xml:id="i-b0212faadfbea172-0">
              Skolverket fick i uppdrag av den förra regeringen att ta fram
              kursplaner med yrkesinriktning i kommunal vuxenutbildning. På
              grund av bristande behov har man dock valt att inte fastställa
              några nya kursplaner. Skolverket ger dock exempel på hur kurser
              kan sammansättas, och inget hindrar att enskilda kommuner startar
              dessa utbildningar.
            </seg>
            <seg xml:id="i-347a0e85eae85881-0">
              Vad beträffar resurser till vuxenutbildningen, fru talman, gjorde
              regeringen bedömningen i budgetpropositionen för 2007 att det
              dåvarande riktade statsbidraget till kommunerna var alltför styrande
              när det gällde omfattning och innehåll. Riksdagen beslutade i
              stället att det riktade bidraget skulle tillföras kommunalekonomisk
              utjämning. Inga nya omständigheter har tillkommit som motiverar
              en ändring av detta beslut.
            </seg>
            <seg xml:id="i-7a59c25c58e1593e-0">
              Vad beträffar validering är oppositionen överens med alliansen
              om att den ska ske i främst tre sammanhang:
            </seg>
            <seg xml:id="i-3469b62504400291-0">
              Valideringsdelegationen har nyligen lämnat en slutrapport angående
              att initiera en pilotverksamhet avseende validering av utländsk
              yrkeskompetens. Rapporten remissbehandlas för närvarande.
            </seg>
            <seg xml:id="i-3ade80571f048059-0">
              När det gäller svenska för invandrare slutligen är svenskundervisning
              självfallet en viktig byggsten för en lyckad integration i det
              svenska samhället. Goda kunskaper i svenska underlättar inte bara
              inträdet på arbetsmarknaden utan ger också en ovärderlig möjlighet
              för föräldrar att hjälpa och stötta sina barn i skolarbetet.
            </seg>
            <seg xml:id="i-5413309b9826eaa3-0">
              Välutbildade lärare är självklart en förutsättning för detta.
              61 miljoner har öronmärkts för deras kompetensutveckling i ett
              stort reformprogram, kallat sfi-lyftet, som regeringen har inlett
              för att förbättra undervisningen.
            </seg>
            <seg xml:id="i-0af250fb8374b460-0">
              Skolverket har fått till uppgift att utforma nationella prov
              på samtliga studievägar. Tydligare mål i kursplanen ska införas
              och även en tidsbegränsning, exempelvis tre sammanhängande kalenderår.
              Den nationella inspektionen förstärks i och med inrättandet av
              den nationella skolinspektionen. En prestationsbaserad bonus ska
              införas för de elever som blir godkända inom en viss tid.
            </seg>
            <seg xml:id="i-e19110ee06138477-0">
              Vitsen med dessa åtgärder, fru talman, är att sfi inte ska vara
              en försörjningsmöjlighet för den enskilde eleven år efter år.
              Självklart kommer även fortsättningsvis hänsyn att tas till den
              enskilde elevens förutsättningar att tillgodogöra sig undervisningen.
            </seg>
            <seg xml:id="i-b44184d08fb7d83c-0">
              Det är viktigt att poängtera att statsmakterna inte ska detaljstyra
              undervisningen. Det måste finnas möjlighet för den enskilde anordnaren
              att efter sunt förnuft och beprövad erfarenhet lägga upp undervisningen.
            </seg>
          </u>
          <note xml:id="i-bd998b1de1fa062d-0">
            Fru talman! Med detta yrkar jag bifall till utskottets förslag
            i betänkande UbU10.
          </note>
          <note type="speaker" xml:id="i-b7534f87d2eb8b0b-0">
            Anf. 102 LOUISE MALMSTRÖM (s) replik:
          </note>
          <u who="louise_malmstrom_8b817a" xml:id="i-1a37341505ceea92-1">
            <seg xml:id="i-694fb8b2474f2736-0">
              Fru talman! Göran Thingwall talar om nya grepp i vuxenutbildningen
              och nämner en frivuxutredning som redan utbildningsministern och
              era allianskolleger i regeringen har sågat. Han nämner en yrkeshögskola
              som är en kopia på det vi hade förberett under vår period. Sanningen
              är att det nya är en slakt och en mer orättvis fördelning av statsbidragen
              samt ett borttagande av viktiga strategier för att minska den
              sociala snedrekryteringen.
            </seg>
            <seg xml:id="i-2055c184d07874a3-0">
              Jag förstår att majoriteten inte bryr sig så särskilt mycket
              om vad jag och andra socialdemokrater säger. Jag skulle vilja
              fråga Göran Thingwall om ni inte tar intryck från andra. Det gäller
              till exempel alla organisationer som riktar skarp kritik mot dråpslagen
              mot de vuxenstuderande.
            </seg>
            <seg xml:id="i-79b5abb2c1b90a6a-0">
              LO, TCO, studieförbunden, Skolvärlden, Lärarnas Tidning, Svenskt
              Näringsliv och nu senast det liberala magasinet Nu ägnar spaltmetrar
              år att föra fram kritik mot nedskärningen på vuxenutbildningen
              eller att efterfråga arbetsmarknadsutbildningar för att anpassa
              arbetskraften till arbetsmarknadens behov.
            </seg>
            <seg xml:id="i-cf6979869959ff22-0">
              Vad tänker ni då? Tycker ni att alla dessa organisationers åsikter
              är helt oviktiga, och har alla fel?
            </seg>
          </u>
          <note type="speaker" xml:id="i-db7be17e84c48438-0">
            Anf. 103 GÖRAN THINGWALL (m) replik:
          </note>
          <u who="ewa_bjorling_ersatt_av_goran_thingwall_4b9ba8" xml:id="i-7284eafbcaf32c94-1">
            <seg xml:id="i-7c26a232acc247c1-0">
              Fru talman! Ingenting är statiskt, Louise Malmström. Man måste
              ha en chans att ändra på rådande förhållanden.
            </seg>
            <seg xml:id="i-ba318dc338697d77-0">
              Om nu arbetsmarknaden ändrar sig och går bra mycket bättre än
              vad den hade gjort tidigare måste man strama åt i det här fallet
              komvuxutbildningen. Ni gjorde själva det innan vi gjorde det,
              och ni anklagar oss för att vi dragit ned på den.
            </seg>
            <seg xml:id="i-ca7aa2e457ca505f-0">
              Rossana Dinamarca sade här tidigare att vi hade dragit ned med
              en tredjedel på komvux. Det är inte sant. Vi har tillfört pengar.
              Som jag sade i mitt anförande har de gått tillbaka till kommunerna.
            </seg>
            <seg xml:id="i-908e0bbd5b00a19c-0">
              Jag har mycket svårt att se att vi inte skulle ta det här på
              allvar. Det gör vi självklart. Vi har samma syn på utbildning
              som många av oss har här inne i salen. Samtidigt är det viktigt
              att vi gör någonting åt rådande förhållanden.
            </seg>
            <seg xml:id="i-7a7950ac2bb3a3c8-0">
              Christer Nylander sade här tidigare mycket klokt att gymnasiet
              står och faller med en bra grundskola. Det är samma sak med vuxenutbildningen.
              Den står och faller med ett bra gymnasium.
            </seg>
            <seg xml:id="i-2ce273297179c414-0">
              Vi har diskuterat nu här på eftermiddagen att det är intressant
              att nu ta ställning till det betänkande som kommer på måndag.
              Jag vill påstå att vuxenutbildningen står och faller med hur vi
              lyckas med gymnasiet. Det är väl ingen som kan säga någonting
              mot det.
            </seg>
            <seg xml:id="i-902112678ffb0335-0">
              Vi får se vad Gymnasieutredningen nu har att erbjuda, Louise
              Malmström. Sedan ska vi fundera vidare på vad vi ska göra med
              vuxenutbildningen. Frivux kommer säkert att sjösättas. Men vi
              kan inte göra allting på en gång. Ni hade tolv år på er, och vi
              har bara hållit på i ett par år.
            </seg>
          </u>
          <note type="speaker" xml:id="i-f02be3bf6c251dd1-0">
            Anf. 104 LOUISE MALMSTRÖM (s) replik:
          </note>
          <u who="louise_malmstrom_8b817a" xml:id="i-1a37341505ceea92-2">
            <seg xml:id="i-883918026bb8dfb8-0">
              Fru talman! Jag konstaterar att ni begår det klassiska misstag
              som jag varnade för i mitt anförande. Ni ser vuxenutbildningen
              som en strikt arbetsmarknadspolitisk åtgärd eller som ett sätt
              att kompensera för brister i tidigare utbildning.
            </seg>
            <seg xml:id="i-8d9971ba288fee4d-0">
              Nej, vi har inte dragit ned. Vi hade en tillfällig satsning under
              kunskapslyftstiden, och vi behöll en stor del av den satsningen.
              Ni har inte tillfört kommunerna pengar. Ni har dragit undan en
              tredjedel. De andra pengarna har ni riktat från kommuner som har
              stora behov där befolkningen har varit lågutbildad till kommuner
              som kan bygga badbryggor för de pengar de får i statsbidrag.
            </seg>
            <seg xml:id="i-2ac0d9ad80a86c77-0">
              Du säger att förändring är bra, och det kan det vara. Men om
              alla som är insatta kritiserar en förändring som man har gjort
              undrar jag om man inte måste fundera över om man ska göra en ny
              förändring.
            </seg>
          </u>
          <note type="speaker" xml:id="i-330afc2776378be2-0">
            Anf. 105 GÖRAN THINGWALL (m) replik:
          </note>
          <u who="ewa_bjorling_ersatt_av_goran_thingwall_4b9ba8" xml:id="i-7284eafbcaf32c94-2">
            <seg xml:id="i-6914832c30dcb4ae-0">
              Fru talman! Det är klart att man ska lyssna på kommentarer som
              andra har om exempelvis det vi diskuterar i dag, nämligen vuxenutbildningen.
              Men man måste också vara realist och se att det inte fungerar.
            </seg>
            <seg xml:id="i-98732ae4b10a86b0-0">
              När det som exempelvis år 2006 eller 2007 är 38 procent av eleverna
              från gymnasiet som går direkt till vuxenutbildningen måste man
              ställa sig frågan: Är detta bra? Det måste vara något fel någonstans.
            </seg>
            <seg xml:id="i-7ffa244c3d88e70c-0">
              Ska man bara öppna komvux ännu mer och släppa in alla gymnasieelever
              utan att de över huvud taget anstränger sig vid den tidpunkt de
              ska göra det? Någonting måste göras. Vi kan inte fortsätta på
              samma sätt.
            </seg>
            <seg xml:id="i-8ea104d8b168cc31-0">
              Jag återkommer igen till att ni har haft tolv år på er att fixa
              det så att grundskolan och gymnasiet ska fungera och även komvux.
              Men det har ni inte gjort, Louise Malmström.
            </seg>
            <seg xml:id="i-cf50ac162d613741-0">
              Vi är inte sämre än att vi kan ändra oss. Det har den här regeringen
              visat på tidigare. Är det någonting som inte blir bra så får vi
              dra tillbaka det. Vi måste också så småningom utvärdera också
              detta och se vad som kan göras bättre.
            </seg>
            <seg xml:id="i-e68902d9c82440da-0">
              I nuläget har vi gjort på det här sättet därför att vi tror på
              det. Vi hoppas att vi ska få en acceptans även från oppositionen.
              Jag har ingenting emot blocköverskridande lösningar. Jag tycker
              självklart att man ska göra det. Det här är ett viktigt problem
              för landet.
            </seg>
            <seg xml:id="i-870cc56e824ed6b7-0">
              Det gäller att lösa problemen med utbildningen så att våra ungdomar
              inte det första de gör när de lämnar gymnasiet måste tänka på:
              Hur ska jag komplettera mina betyg för att kunna få det arbete
              eller den utbildning jag vill ha framöver?
            </seg>
          </u>
          <note type="speaker" xml:id="i-35a389ffc5966c76-0">
            Anf. 106 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-5">
            <seg xml:id="i-640dde548f791b9d-0">
              Fru talman! Jag har några frågor till Göran Thingwall. Det är
              intressant att lyssna till det som sägs. Vi kan vara helt överens
              att det finns en hel del elever som går ut gymnasieskolan som
              skulle behöva hjälp på olika sätt för att komplettera. Det finns
              andra elever som fick bra betyg men som måste komplettera för
              att studera andra saker när de inte har de rätta poängen och så
              vidare.
            </seg>
            <seg xml:id="i-2cfcbd25c88b7893-0">
              Ska man innan man ändrar gymnasieskolan som ni är övertygade
              om att ni ska förbättra skära ned på komvux? Man borde i så fall
              vänta tills efter det man har förbättrat gymnasieskolan.
            </seg>
            <seg xml:id="i-663cf35ce0b53a11-0">
              Ni har från alliansregeringen gjort tre saker med bidragen för
              komvux. Ni har för det första gjort dem generella och lagt in
              dem i en påse. Det sade vi i Miljöpartiet ja till. Vi gillar generella
              bidrag. Men från de pengar som fanns ursprungligen innan ni lade
              in dem i påsen drog ni för det andra bort 600 miljoner. Ni skar
              ju ned med 600 miljoner.
            </seg>
            <seg xml:id="i-def28f58c2d530fa-0">
              Det tredje är nästan ännu värre. Ni omfördelade bidragen. Tidigare
              gick pengarna riktat så att de kommuner som hade lägst utbildningsnivå
              fick mest pengar, och de kommuner som hade högst utbildningsnivå
              fick minst pengar. Det betyder att de gick till de kommuner där
              man behövde utbilda mest. Det har ni ändrat. Nu får alla lika
              mycket.
            </seg>
            <seg xml:id="i-0edde1215e2b4958-0">
              Även de kommuner som har väldigt hög utbildningsnivå får precis
              lika mycket som de som har väldigt låg. Där man inte behöver utbilda
              människor får man en massa pengar som man egentligen skulle behöva
              där det finns för lite utbildning. Varför har ni gjort så?
            </seg>
          </u>
          <note type="speaker" xml:id="i-961f0aa600454adf-0">
            Anf. 107 GÖRAN THINGWALL (m) replik:
          </note>
          <u who="ewa_bjorling_ersatt_av_goran_thingwall_4b9ba8" xml:id="i-7284eafbcaf32c94-3">
            <seg xml:id="i-33b38a148a11a38d-0">
              Fru talman! Man kan alltid diskutera när man ska sjösätta olika
              projekt. Någon gång måste man börja, Mats Pertoft. Man kan alltid
              diskutera vid vilken tid man ska göra det, eller hur?
            </seg>
            <seg xml:id="i-b289d1bddf5de3e4-0">
              Ska man börja med en ny utbildning på gymnasiet? Ska man då skära
              ned på utbildning i komvux vid tidpunkten x eller y? Det kan vi
              diskutera.
            </seg>
            <seg xml:id="i-e16dec7047edd463-0">
              Det är väldigt viktigt att ha en likvärdig utbildning över hela
              landet. Vi talar mycket om att det inte ska skilja oavsett i vilken
              landsända man bor. Vi måste skapa system som generellt sett är
              likvärdiga. Jag tycker att vi försöker göra det med komvux nu.
            </seg>
            <seg xml:id="i-471bd0ece87bfe5c-0">
              Jag kommer återigen tillbaka till det här med gymnasiet. Vi talar
              om den utredning som kommer nu på måndag, som flera talare har
              sagt här i dag. Om man nu vill någonting tycker jag att en sak
              är lite märklig. Jag ska inte anklaga dig för det, men du är ju
              med i oppositionen än så länge även om jag ser fram emot den debattartikel
              av dig, Mats Pertoft, och Björklund som ska komma och som ska
              väva samman era synpunkter. Din kollega Valtersson började bra
              i dag tillsammans med Tobias Billström. Vi kan väl försöka sätta
              oss ned och diskutera problemen. Jag är inte främmande för det.
            </seg>
          </u>
          <note type="speaker" xml:id="i-f91843b3ab9eccdd-0">
            Anf. 108 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-6">
            <seg xml:id="i-1408be3b00f4d7f3-0">
              Fru talman! Göran Thingwalls argumentation är intressant. Jag
              undrar om Moderaterna har bytt politik nu. Likvärdig och lika
              är väldigt olika saker. Jag trodde att ni var det nya arbetarpartiet.
              Vad du förespråkar nu är exakt samma summa till alla oberoende
              av sociala hänsyn eller vad man har för utbildning. Det vore intressant
              om det är den nya politiken.
            </seg>
            <seg xml:id="i-09e10fd20b6eb444-0">
              Vad du argumenterar för är att de som är analfabeter inte alls
              ska få mer stöd till vuxenutbildning än de som redan är professorer
              och som kanske vill läsa någon kurs. Det vore intressant att veta
              om det är er nya politik. I så fall har den verkligen förändrats.
            </seg>
            <seg xml:id="i-479e0356e55f2b08-0">
              Jag ska ta en liknelse som kanske är lite överdriven, men ändå.
              Drar ni först undan mattan under fötterna för elever så att de
              ramlar och bryter ryggen för att man sedan ska börja laga den?
              Eller ska man först ge elever förutsättningarna att klara gymnasieskolan
              bättre, och sedan diskutera vad man gör med vuxenutbildningen?
              Nu har ni dragit undan mattan under fötterna för dem som behöver
              vuxenutbildning och som behöver utbilda sig.
            </seg>
            <seg xml:id="i-215651a44629f881-0">
              Bara här i Helsingforss stad finns det en enorm kö av människor
              som behöver utbilda sig. Det folkpartistiska skolborgarrådet fick
              ta pengar någon annanstans eftersom hennes regeringskollega Björklund
              hade dragit bort pengarna.
            </seg>
            <seg xml:id="i-45249e5129ff5039-0">
              Är det den politiken ni vill ha? Ska det vara olika för alla
              eller ska det finnas likvärdighet i det svenska samhället? Jag
              trodde att det var likvärdighet vi pratade om. Men det verkar
              inte Göran Thingwall tycka.
            </seg>
          </u>
          <note type="speaker" xml:id="i-5d1d7ab2a20e6037-0">
            Anf. 109 GÖRAN THINGWALL (m) replik:
          </note>
          <u who="ewa_bjorling_ersatt_av_goran_thingwall_4b9ba8" xml:id="i-7284eafbcaf32c94-4">
            <seg xml:id="i-c86562c12a8094fb-0">
              Fru talman! Vi ska inte dra undan mattan för någon, Mats Pertoft.
              Som jag sade i mitt anförande ska vi verkligen se till att man
              får en andra chans. Självfallet är inte tonårstiden den lämpligaste
              tidpunkten att insupa alla kunskaper, utan man får förlägga det
              lite senare.
            </seg>
            <seg xml:id="i-1befeedf92748ee0-0">
              Frågan handlar om lösningar och teknikaliteter. När ska man göra
              saker och ting? Jag tycker att det har varit trevligt att höra
              Mats Pertoft vid flera tillfällen prata om blocköverskridande
              lösningar här i dag. Det kanske är dags att du kommer över på
              den här sidan, Mats, så att vi kan lösa problemen med skolan?
              Vi tycker och tänker rätt lika; det är jag övertygad om.
            </seg>
            <seg xml:id="i-1d8fefc010abfe6c-0">
              Komvux är viktigt. Som flera talare har sagt här tidigare är
              kanske inte tonårstiden den allra bästa för att lära sig en massa
              saker. Man måste få en andra chans. Jag tycker att det finns enormt
              mycket klokt i den utredning om frivux som Mats Gerdau har lagt
              fram. Tidpunkten kanske var lite fel, bara. Det blir för mycket
              just nu. Vi måste hinna tänka efter; vi får inte rusa i väg. De
              som drabbas av det hela måste få en chans att smälta det, framför
              allt i professionen. Men jag är övertygad om att vi kommer till
              en lösning. Jag ser fram emot det, Mats.
            </seg>
          </u>
          <note type="speaker" xml:id="i-92ca0b886bc444c7-0">
            Anf. 110 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-bec951d94ce97bd5-4">
            <seg xml:id="i-facd43b7dabfcb8c-0">
              Fru talman! Sfi ska inte vara en försörjningsmöjlighet år efter
              år, säger Göran Thingwall. Det finns risk att den myten sprider
              sig och blir en sanning. Jag vill därför be Göran Thingwall berätta
              för mig vad han har för belägg för att det är på det sättet. Integrations-
              och jämställdhetsminister Nyamko Sabuni har också nämnt det, utan
              att ha några som helst belägg för det.
            </seg>
            <seg xml:id="i-515487ad4b5ae228-0">
              Det är inte så här. Det är inte det som är problematiken för
              dem som studerar på sfi i dag. Problemet är att många tvingas
              göra flera avbrott på grund av att man mister sitt försörjningsstöd
              om man inte tar ett jobb oavsett om det handlar om någon dag eller
              några veckor. Det är det som är problemet. Man får inte den kontinuitet
              som man borde ha och inte lugn och ro i den mån man behöver när
              man ska studera, särskilt när det gäller ett nytt språk.
            </seg>
            <seg xml:id="i-01da56ffa11b5e50-0">
              Det är jättebra med kompetensutveckling. Men det som behövs här
              är en klarhet i vilken kompetens som behövs för att vara sfi-lärare.
              Den finns inte i dag. Därför ser det ut som det gör. Kommunerna,
              arbetsgivaren, är de som själva bestämmer om en lärare är behörig
              eller inte. Det är ett problem. Det är också det som gör att vi
              har en otillräcklig och undermålig sfi-undervisning.
            </seg>
          </u>
          <note type="speaker" xml:id="i-4069d5c883b0c8a0-0">
            Anf. 111 GÖRAN THINGWALL (m) replik:
          </note>
          <u who="ewa_bjorling_ersatt_av_goran_thingwall_4b9ba8" next="cont" xml:id="i-9caaa804bc2abc1f-0">
            <seg xml:id="i-eaf0dd09dbb9de40-0">
              Fru talman! Regeringen har i det reformpaket vi nu håller på
              att sjösätta skapat sfi-lyftet, så nog satsar vi på kompetensutveckling
              av lärarna. Jag sade ju att vi till och med satsar 61 miljoner
              fram till 2010 för att lyfta kompetensen på invandrarlärarna.
            </seg>
            <seg xml:id="i-b13bc50914effd2e-0">
              Jag är övertygad om att man alltid måste ha en bortre gräns för
              allting, Rossana Dinamarca. Jag är mycket för morötter och för
              incitament. Jag är övertygad om att om man vet att någonting tar
              slut någon gång så måste man anstränga sig lite. Det vidlyftiga
              system vi har nu med en lång period då man kan plugga ett språk
              och inte ser någon bortre gräns är lite hämmande för lärandet.
              Man måste anstränga sig lite. Jag tycker att det är jätteviktigt
              att vi nu inför en gräns.
            </seg>
            <seg xml:id="i-649959b9e7291fe4-0">
              Man får självfallet använda sunt förnuft. Rossana Dinamarca pratar
              om analfabeter. Det är självklart att det inte går att piska någon
              till att lära sig någonting som de inte kan från början om de
              inte kan skriva och läsa på sitt eget språk. Det säger sig självt.
              Vi säger inte heller att det ska vara så. Men rent generellt måste
              vi ha en begränsning. Vi måste begränsa systemet så att man inte
              tror att man kan leva och försörja sig på det här sättet genom
              att klara av ett lagom antal tentamina under en viss tid. Så får
              det inte vara.
            </seg>
          </u>
          <note xml:id="i-8d15da12e6923d8c-1">
            Ajournering
          </note>
          <note xml:id="i-ead55fc48de91c7f-0">
            Kammaren beslutade kl. 15.57 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="ewa_bjorling_ersatt_av_goran_thingwall_4b9ba8" prev="cont" xml:id="i-5fa1a7ace05e1e6d-0">
            <seg xml:id="i-c3d09f9db52fa6ef-1">
              Återupptagna förhandlingar
            </seg>
          </u>
          <note xml:id="i-6586b870d9214253-0">
            Förhandlingarna återupptogs kl. 16.00.
          </note>
          <note xml:id="i-04f863689619f230-0">
            9 § Beslut om ärende som slutdebatterats vid dagens sammanträde
          </note>
          <note xml:id="i-1e584235a222668d-1">
            Punkt 1
          </note>
          <note xml:id="i-780d0f837448ae9c-2">
            Punkt 2
          </note>
          <note xml:id="i-3208a1df63a0d8ff-2">
            Punkt 3
          </note>
          <note xml:id="i-e991e9fe6a2cc00f-0">
            Punkt 7
          </note>
          <note xml:id="i-6c32c02ae8e6b617-3">
            Övriga punkter
          </note>
          <note xml:id="i-267e2dceb3a9cb64-0">
            10 § (forts. från 8 §) Vuxenutbildning (forts. UbU10)
          </note>
          <note type="speaker" xml:id="i-797320294fa5b26b-0">
            Anf. 112 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-bec951d94ce97bd5-5">
            <seg xml:id="i-1f93197418bbc057-0">
              Herr talman! Vi måste avliva myten om att man sitter på sfi som
              något slags försörjning. Antingen presenterar Göran Thingwall
              de belägg han har för att det faktiskt är så eller också tycker
              jag att vi kommer överens om att det inte är det som är problemet.
              Problemet är att många sfi-studerande inte har den möjlighet till
              lugn och ro som andra studenter har att fullfölja sin utbildning
              utan att behöva göra avbrott för att ta ett arbete och på det
              sättet inte gå miste om sitt försörjningsstöd. Jag hoppas att
              Göran Thingwall kan hålla med om den beskrivningen, annars vill
              jag att han lägger fram de belägg som finns för att det skulle
              vara på något annat sätt.
            </seg>
          </u>
          <note type="speaker" xml:id="i-75ac1e9168763068-0">
            Anf. 113 GÖRAN THINGWALL (m) replik:
          </note>
          <u who="ewa_bjorling_ersatt_av_goran_thingwall_4b9ba8" xml:id="i-7284eafbcaf32c94-5">
            <seg xml:id="i-b1428682004b745b-0">
              Herr talman! Först måste jag bara få säga att jag står här med
              det som vi skulle ha kunnat klubba nu men inte gjorde. Här diskuterar
              vi något som redan är beslutat. Det är en lite underlig ordning,
              herr talman. Det kanske är dags att ändra på detta, att vi går
              tillbaka till utskottet och diskuterar mer, och sedan fattar vi
              beslut här. Det var en parentes.
            </seg>
            <seg xml:id="i-5918b3c5b36f749b-0">
              Jag har inga belägg annat än att jag har sett och hört att vissa
              håller på väldigt länge. Det finns inga studier gjorda på detta
              vad jag vet. Visst kan det vara lätt att saker och ting blir en
              myt. Men jag tror fortfarande att man måste ha en bestämd tid
              när man gör någonting för att kunna prestera någonting. Låt oss
              säga att gymnasiet skulle vara tre, fyra eller fem år och man
              kan gå hur länge man vill.
            </seg>
          </u>
          <note type="speaker" xml:id="i-22c5179610f51707-0">
            (ROSSANA DINAMARCA (v):
          </note>
          <u who="rossana_dinamarca_0bda0d" xml:id="i-bec951d94ce97bd5-6">
            <seg xml:id="i-39677e38a31af776-0">
              Men de behöver inte göra avbrott i sina studier för att kunna
              få en försörjning.)
            </seg>
            <seg xml:id="i-a4c46d3357816366-0">
              Förvisso, Rossana, men jag är övertygad om att man med tydliga
              incitament kan göra klart för den som sätter i gång att plugga
              att det här ska få ta en viss tid, och sedan förväntas man få
              ett slutomdöme om det man har presterat.
            </seg>
            <seg xml:id="i-75e4899a5cb61ba3-0">
              Det är naturligtvis jättesvårt för en som är analfabet att ha
              den här pressen på sig. Jag kan tänka mig det. Men vi är inte
              så strikta till punkt och pricka att vi inte kan göra undantag.
              Man måste självfallet få en chans att ta längre tid på sig om
              man inte har förutsättningar att klara det annars. Men jag ser
              detta som ett mått på att så här lång tid ska det ta när man lär
              sig svenska här.
            </seg>
          </u>
          <note type="speaker" xml:id="i-c28b72f5b6796aa6-0">
            Anf. 114 PER LODENIUS (c):
          </note>
          <u who="per_lodenius_0867ac" xml:id="i-68b4cd9ecef31369-0">
            <seg xml:id="i-c0c598013f15c076-0">
              Herr talman! Vuxenutbildningen är en viktig del i det livslånga
              lärandet. Det har vi hört flera säga här framme i talarstolen,
              och jag vill också instämma i det. Det här är en fråga som Centerpartiet
              länge arbetat för.
            </seg>
            <seg xml:id="i-bdcc1f376e2ef8b7-0">
              Att kunna komplettera sin grundskole- eller gymnasieutbildning
              när man blivit äldre är ett viktigt verktyg för dem som vill lägga
              till något som fattas i sin utbildning eller ändra inriktning
              på sin jobbkarriär. En kvalitativ vuxenutbildning och en rätt
              att läsa in gymnasiekompetens är en modell för en god fortsättning
              på grundskolan och gymnasiet. Om detta sedan också kompletteras
              med en yrkeshögskola är vi en väldigt bra bit på väg att ge goda
              möjligheter till just ett livslångt lärande.
            </seg>
            <seg xml:id="i-6fbb0a650ca74210-0">
              Jag tycker att det är glädjande att mycket av Centerpartiets
              tankar om en yrkeshögskola kommer fram i den nyss överlämnade
              utredningen.
            </seg>
            <seg xml:id="i-23f2d0495abedf9a-0">
              Det finns säkert delar i utredningen som kan diskuteras, men
              det är ju också därför den nu går ut på en remissomgång. Men tanken
              att genom en yrkeshögskola uppgradera och också kvalitetssäkra
              de praktiska utbildningarna med bland annat en examen är bra.
              Det gör också att utbildningen på ett bättre sätt kommer att bli
              gångbar på den internationella arbetsmarknaden.
            </seg>
            <seg xml:id="i-6ee7d538f47e6e4b-0">
              En yrkeshögskola visar på behovet av en yrkesutbildning som är
              anpassad efter de behov som finns på dagens arbetsmarknad. Kvalificerad
              yrkeskunskap efterfrågas i dag på många arbetsplatser. För att
              kunna ge de utbildningar som efterfrågas måste utbildningssystemet
              vara flexibelt och lyhört och arbeta i nära samarbete med arbetsmarknadens
              parter.
            </seg>
            <seg xml:id="i-3b55dc743e7d3c56-0">
              Som samhället ser ut i dag, med snabba förändringar och nya krav,
              är det viktigt att kunna bygga på sin kunskap och utbildning för
              att också fortsättningsvis vara anställningsbar. Man kan inte
              slå sig till ro med att man fått en utbildning till ett yrke då
              den snabbt kan vara omodern. Vi har sett hur arbetsuppgifter har
              förändrats eller helt försvunnit. Nya arbetsuppgifter och yrken
              har tillkommit. Möjligheten att studera vidare och utveckla sig
              inom sitt arbete eller skapa sig en ny yrkeskarriär är viktig,
              inte bara ur ett individperspektiv utan också ur ett samhällsperspektiv.
            </seg>
            <seg xml:id="i-21ea8d604718b4ca-0">
              Ett varierat utbud av vuxenutbildning i stort är viktigt då behoven
              ser så olika ut, och möjligheten att studera är individuell. Varje
              individ har med sig sina förutsättningar att studera, och därför
              ser som sagt var behoven olika ut. Utbildningssystemen måste därför
              ge så pass breda möjligheter att man efter studierna ska kunna
              gå vidare till arbete i anställning, som företagare eller till
              andra studier. Kommunerna och de regionala förutsättningarna måste
              också i större utsträckning påverka vilket utbud av utbildning
              som behövs.
            </seg>
            <seg xml:id="i-65f5aaea8f567528-0">
              Att också förändra volymen i arbetsmarknadsutbildningar och i
              komvux är fullt naturligt när arbetsmarknadsläget förändras.
            </seg>
            <seg xml:id="i-b6d20be032809b43-0">
              För Centerpartiet har vuxenutbildningen, som jag sade tidigare,
              en viktig funktion i det livslånga lärandet. Den utgör en viktig
              grund för att man under olika perioder i livet ska kunna exempelvis
              läsa in en högskolebehörighet, komplettera sina studier eller
              satsa på en yrkesinriktad utbildning. Det är därför viktigt att
              vuxenutbildningen prioriterar de målgrupper som har störst behov.
              Eventuell konkurrenskomplettering inför högskolestudier är därför
              inte vuxenutbildningens område i första hand. Men hur många platser
              det finns på komvux måste få variera också med konjunkturen.
            </seg>
            <seg xml:id="i-c71d4544bdf16059-0">
              Komvuxutbildningen ska vara för den som har ett reellt behov
              av komplettering av sin utbildning. Det är viktigt att poängtera
              att kommunerna har ett eget ansvar för att prioritera och anpassa
              utbudet av utbildning efter den efterfrågan som finns.
            </seg>
            <seg xml:id="i-66fec677e96edf26-0">
              Den kompetens som efterfrågas och det behov som finns på dagens
              arbetsmarknad förändras snabbt. Det är inte alltid lätt att följa
              med i utvecklingen. Då är det viktigt att ha möjlighet att fortbilda
              sig. Men den tidigare kunskapen och arbetslivserfarenheten är
              en viktig resurs. Många invandrare och flyktingar har med sig
              kompetens som vi inte alltid värdesätter på ett adekvat sätt på
              dagens arbetsmarknad. En validering av de kunskaper man har blir
              därför ett viktigt instrument för att kunna hitta rätt nivå och
              behov i den fortsatta utbildningen och den fortsatta yrkeskarriären.
              Det här är som sagt var inte minst viktigt om man har erfarenheter
              och utbildning från andra länder.
            </seg>
            <seg xml:id="i-2f9b7e19a57ba684-0">
              Herr talman! På bara ett par veckor har det presenterats ett
              par utredningar som är viktiga för vuxenutbildningens fortsatta
              utveckling. Också fortsättningsvis kommer mycket att ske inom
              det här området. Det är av stor betydelse att vi fortsätter utveckla
              vuxenutbildningen, och jag ser tydligt att vi är på rätt väg för
              det livslånga lärandet.
            </seg>
            <seg xml:id="i-557a756f824cf092-0">
              Med det här, herr talman, vill jag yrka bifall till utskottets
              förslag till beslut.
            </seg>
          </u>
          <note type="speaker" xml:id="i-cdf3363a74e78fc8-0">
            Anf. 115 LOUISE MALMSTRÖM (s) replik:
          </note>
          <u who="louise_malmstrom_8b817a" xml:id="i-1a37341505ceea92-3">
            <seg xml:id="i-47d8e125e032386b-0">
              Herr talman! I vår reservation skriver vi att utbildning är en
              rättighet för alla men att vi har skilda förutsättningar att tillgodogöra
              oss den rättigheten under olika perioder i livet. En del behöver
              av olika skäl också lite extra puffar för att man ska våga och
              orka påbörja studier.
            </seg>
            <seg xml:id="i-55571fe1cc7a2c8f-0">
              I takt med att vi har byggt ut vuxenutbildningen, byggt ut högskolan,
              utvecklat ett nationellt centrum för flexibelt lärande och startat
              distansutbildningar har fler landsbygdsbor och grupper som inte
              kommer från studievana miljöer börjat studera. Vi har lyckats
              rucka lite grann på den sociala snedrekryteringen och minskat
              den.
            </seg>
            <seg xml:id="i-81e1c6ad50cf9bb0-0">
              Här har Centern traditionellt sett hållit fanan högt när det
              gäller att hela Sverige ska leva och att man ska nå människor
              runt om i landet.
            </seg>
            <seg xml:id="i-7b4067c6965b66ae-0">
              Jag skulle därför vilja fråga Per om han anser att utbildning
              är en rättighet för alla och att det också finns skäl att uppmuntra
              vissa elever extra mycket för att minska social snedrekrytering.
            </seg>
          </u>
          <note type="speaker" xml:id="i-444790837baa4d04-0">
            Anf. 116 PER LODENIUS (c) replik:
          </note>
          <u who="per_lodenius_0867ac" xml:id="i-68b4cd9ecef31369-1">
            <seg xml:id="i-ee1b5ebea3c47b17-0">
              Herr talman! Louise Malmström pratar om rekrytering, och man
              skulle också kunna prata om snedrekrytering här.
            </seg>
            <seg xml:id="i-b12063755e031695-0">
              Vad det handlar om är att man måste veta förutsättningarna när
              man ska utbilda sig för att man ska våga satsa på en utbildning,
              gå vidare med en utbildning och också veta vad den leder vidare
              till. Om man då har massor av olika ingångar och inte vet vilka
              förutsättningarna är beroende på vilken handläggare man hamnar
              hos, som det har kunnat vara tidigare, är det bättre att vi har
              en rättvis och ordentlig fördelning vad gäller att kunna utbilda
              sig.
            </seg>
            <seg xml:id="i-f457558a6702834c-0">
              Dessutom är det kommunerna som ser vilka behov som finns när
              det gäller utbildning. Därför tycker jag att det är viktigt att
              kommunerna får större bestämmanderätt över vilka utbildningar
              som behövs och vilka behov som ska mötas utifrån de behov man
              ser.
            </seg>
            <seg xml:id="i-2d6a4ab4e3cb88f1-0">
              Sedan är det också viktigt att vi satsar mycket mer på det som
              tidigare kallades syoverksamhet det gäller även vuxenutbildning
              för att man ska kunna hitta, rekommenderas och komma till rätt
              utbildning.
            </seg>
          </u>
          <note type="speaker" xml:id="i-b07b9f7c3d5462c8-0">
            Anf. 117 LOUISE MALMSTRÖM (s) replik:
          </note>
          <u who="louise_malmstrom_8b817a" xml:id="i-1a37341505ceea92-4">
            <seg xml:id="i-5a83e138a12c9227-0">
              Herr talman! Men kommunerna ser ju vilka behov som finns. Jag
              kommer till exempel från en kommun där vi har väldigt många lågutbildade
              och där man ser stora behov av vuxenutbildning. De kommunerna
              har ni ju tagit bort pengar från för att fördela till de kommuner
              där man inte har något behov av vuxenutbildning. Det spelar ingen
              roll om kommunerna har behov om de ändå inte får dem tillgodosedda.
            </seg>
            <seg xml:id="i-7fef9d1225993378-0">
              Det är klart att det är bra med tydliga förutsättningar, men
              det är bra att ha förutsättningar över huvud taget. Många av de
              här grupperna, som vi har velat värna, uppmuntra och ge en extra
              puff, har vi haft en del strategier för. Du känner till 25:4-regler,
              studerandevillkor i a-kassan, utbyggnaden av distansutbildning,
              rekryteringsbidrag och korttidsstudiestödet. Det var ju våra strategier,
              och vi lyckades ändå vrida det här lite grann.
            </seg>
            <seg xml:id="i-4b5e7cb680a1843e-0">
              Frågan är hur vi nu ska bygga upp ett skadat utbildningssystem
              när vi är tillbaka i majoritet. Det är lite svårt att säga exakt
              hur det ska se ut, men en sak är i alla fall säker, och det är
              att vi kommer att ge fler vuxna både formella och reella möjligheter
              att delta i utbildning och kompetensutveckling.
            </seg>
            <seg xml:id="i-2250629098b51adc-0">
              Ni har skurit ned medel motsvarande 14 000 platser, och jag undrar
              om ni har några strategier för att nå de här grupperna.
            </seg>
          </u>
          <note type="speaker" xml:id="i-a1407971957066a3-0">
            Anf. 118 PER LODENIUS (c) replik:
          </note>
          <u who="per_lodenius_0867ac" xml:id="i-68b4cd9ecef31369-2">
            <seg xml:id="i-2d388e7ff85ccc31-0">
              Herr talman! Det här handlar också om att vi har lyckats, på
              bara de här åren, att minska utanförskapet. Fler har kommit ut
              i arbete. Det innebär att det i dag är färre som har behov av
              att läsa vidare på komvux, där man förut blivit placerad som en
              arbetsmarknadspolitisk åtgärd.
            </seg>
            <seg xml:id="i-591aaf0a1fd5aff3-0">
              Däremot är det viktigt att komvux finns kvar när man har ett
              reellt behov av att ha en utbildning, och så är det i dag. Det
              vi har gjort är att vi har anpassat volymen efter behovet vad
              gäller statsbidragen. Sedan finns också den generella påsen, där
              vi har lagt tillbaka pengar i stället, just för att kommunerna
              själva ska kunna styra över var man ser att behoven finns och
              var man behöver lägga pengarna.
            </seg>
          </u>
          <note type="speaker" xml:id="i-64dc1b94767d6fda-0">
            Anf. 119 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-7">
            <seg xml:id="i-9830f0e08590346c-0">
              Herr talman! Jag har framför allt en fråga som jag måste ställa
              efter att ha lyssnat på Per Lodenius. Du sade någonting, Per Lodenius,
              som fick mig att haja till, nämligen att när ni hade gjort era
              beräkningar hade ni prioriterat utifrån målgruppernas behov, eller
              något liknande.
            </seg>
            <seg xml:id="i-56af14159369a530-0">
              Det var just det som gjorde mig så förvånad när jag efter ett
              tag upptäckte att det alliansregeringen gjort var att ändra fördelningssystemet.
              Därmed godkänner Centern det som går tvärs emot hela dess politik.
              Ni är ju kända för att värna om hela Sverige, att hela Sverige
              ska leva. Nu tar ni resurserna för komvux, vuxenutbildning, från
              glesbygdskommunerna och flyttar dem till universitetsstäder och
              till förorter till universitetsstäder Lomma, Danderyd etcetera
              där folk är välutbildade. Ni avskaffar alltså det fördelningssystem
              som fördelade mer till de kommuner som har låg utbildningsnivå.
              Hur kunde Centern gå med på detta?
            </seg>
          </u>
          <note type="speaker" xml:id="i-c0d004c807503c1a-0">
            Anf. 120 PER LODENIUS (c) replik:
          </note>
          <u who="per_lodenius_0867ac" xml:id="i-68b4cd9ecef31369-3">
            <seg xml:id="i-96f1e26b5c5329b1-0">
              Herr talman! Det handlar om att vi minskat utanförskapet. Vi
              har fler som kommer i arbete. Den politik som regeringen i dag
              för innebär att vi skapar fler arbetstillfällen. Vi skapar fler
              möjligheter för folk att komma i arbete och bort från utanförskapet.
            </seg>
            <seg xml:id="i-dc11c8365a75ef12-0">
              Det handlar också om att vi ger kommunerna större möjligheter
              och mer makt att kunna påverka i stället för att från riksdagen
              rikta direkta bidrag till och komma med pekpinnar om vad de ska
              använda pengarna till och hur de ska lösa detta ute i kommunerna.
              Vi minskar alltså utanförskapet med den politik vi för. Det tycker
              jag är det viktiga.
            </seg>
            <seg xml:id="i-ff65a938324b3588-0">
              Den socialdemokratiska regeringen satt i tolv år, och utanförskapet
              bara ökade. Vi har lyckats minska utanförskapet, och då är det
              viktigt att vi även kan anpassa utbildningen. Vi skapar dessutom
              en ny yrkesutbildning, en yrkeshögskola, som gör att man får större
              förutsättningar även ute i bygderna. Jag kommer själv från landsbygden.
              Även om den ligger i närheten av Helsingfors är det trots allt
              en mindre landsbygdskommun. Där ser man stora möjligheter att
              kunna jobba vidare vad gäller yrkeshögskolan, att skapa en hantverkshögskola
              och så vidare.
            </seg>
            <seg xml:id="i-0ae1f1ad6c2a9f48-0">
              Vi skapar alltså förutsättningar för kommunerna att hitta lösningar
              för att minska utanförskapet.
            </seg>
          </u>
          <note type="speaker" xml:id="i-08ed537f7e44c0d5-0">
            Anf. 121 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-8">
            <seg xml:id="i-1d3054c25718f62b-0">
              Herr talman! Jag konstaterar att Per Lodenius väljer att inte
              svara på mina frågor. Yrkeshögskolan kan vi vara helt överens
              om, men jag frågade varför Centern svikit sin politik om att resurserna
              ska gå till hela landet och att det ska ske utifrån de förutsättningar
              som finns.
            </seg>
            <seg xml:id="i-1cbe378d11b1990c-0">
              I Dorotea och andra glesbygdskommuner har man ett större utbildningsbehov
              än i Lomma. Med det tidigare fördelningssystemet för vuxenutbildning
              fick dessa kommuner större resurser. Nu får de lika mycket som
              välutbildade kommuner. Det menar jag måste gå tvärs emot Centerns
              politik.
            </seg>
          </u>
          <note type="speaker" xml:id="i-341f708217746212-0">
            Anf. 122 PER LODENIUS (c) replik:
          </note>
          <u who="per_lodenius_0867ac" xml:id="i-68b4cd9ecef31369-4">
            <seg xml:id="i-f4e6114cebe317bd-0">
              Herr talman! Det handlar om att vi i stället har den generella
              påsen som vi jobbar med. Jag tror inte på en fördelning som innebär
              att vi skickar ut stora påsar med pengar predestinerade till exempelvis
              vuxenutbildningen och att vi i riksdagen bestämmer hur kommunerna
              ska använda dem. Det är inte Centerpartiets fördelningspolitik.
              Det handlar om att vi i stället ökar mängden pengar i de generella
              påsarna och visar för kommunerna att här finns större möjligheter
              för dem att själva kunna påverka och vara med och styra hur de
              vill att det ska se ut i just dessa kommuner.
            </seg>
          </u>
          <note type="speaker" xml:id="i-220a57b3d7ff45f2-0">
            Anf. 123 FREDRIK MALM (fp):
          </note>
          <u who="unknown" next="cont" xml:id="i-13dafde4edce4ca3-1"/>
          <note xml:id="i-48e887cf3614d385-0">
            Herr talman! Jag vill börja med att yrka bifall till utskottets
            förslag i betänkande nr 10 som rör vuxenutbildningen.
          </note>
          <u who="unknown" prev="cont" xml:id="i-bff00ffc352da0f3-1">
            <seg xml:id="i-b340c1b775d1285e-0">
              Låt mig sedan säga några ord om det mandat som alliansregeringen
              fick av väljarna i valet 2006. Det är viktigt. Kritiken mot utbildningssystemet
              i Sverige hade under en längre tid varit massiv. I grundskolan
              och gymnasiet hade kunskapsresultaten försämrats, avhoppen hade
              ökat, lärarnas situation var mycket dålig, ordningsproblemen var
              stora. Den högre utbildningen hade eftersatts eftersom tidigare
              socialdemokratiska regeringar var mer intresserade av att dölja
              arbetslöshetssiffror och upprätthålla kvantitativa mål än av att
              skapa en utbildning med hög kvalitet och goda resultat.
            </seg>
            <seg xml:id="i-d6aa181a17b8c20d-0">
              Den politik som fördes var inte bara ett svek mot de ungdomar
              som inte fick en första chans utan också ett svek mot de ungdomar
              som behövde en andra chans. Man såg inte utbildning som en investering
              i den enskilde, och den socialdemokratiska regeringen var ungefär
              lika flexibel som en skorsten på Silja Europa när det handlade
              om att ta till sig av kritiken.
            </seg>
            <seg xml:id="i-637c1e2781cf35f1-0">
              Därför gav väljarna ett mycket tydligt mandat till allianspartierna
              att förbättra detta. Inget annat mandat som den nuvarande regeringen
              fått, förutom mandatet att bryta utanförskapet, är så starkt som
              mandatet att förändra, renovera och upprusta den svenska utbildningspolitiken.
              Det är viktigt, och steg för steg genomför vi nu den politik som
              vi gick till val på. Vi genomför den politik som väljarna i Sverige
              sagt är viktig för vårt lands utveckling. Detta reformarbete är
              dessutom mycket stort, inte bara för att vi tycker att det är
              roligt att genomföra så mycket som möjligt på en gång, utan också
              för att det finns så mycket att göra.
            </seg>
            <seg xml:id="i-3ac8962da8dbac56-0">
              Herr talman! Vuxenutbildning är, precis som tidigare nämnts,
              en viktig kugge i det livslånga lärandet. Det är viktigt att människor
              som inte har en grundskoleutbildning får det. Det har man rätt
              till enligt lag. Likaså har människor som inte har en gymnasieutbildning
              rätt att få det, och de som vill komplettera sin utbildning ska
              ha möjligheter att göra det. Vi vet nämligen att det skapar större
              möjligheter för människor möjligheter att få ett bra liv, möjligheter
              att få ett jobb, möjligheter att kunna växa som individ och få
              en bättre framtid. Regeringen har inom ramen för skollagsarbetet
              tillsatt en arbetsgrupp för att utreda inte om utan hur de som
              i dag saknar gymnasieutbildning ska ha rätt att få det.
            </seg>
            <seg xml:id="i-8d6a2abe6963b31f-0">
              När man lyssnar på oppositionen verkar det ibland, herr talman,
              som om det enda som hänt i svenskt skolväsende, och det enda som
              finns att diskutera, är en neddragning på komvux med 600 miljoner
              kronor i budgetpropositionen som presenterades för riksdagen i
              november 2006. Därefter har ingenting hänt, så att säga. Tiden
              har stått still. Det är den frågan man hela tiden diskuterar.
            </seg>
            <seg xml:id="i-786aaca56125ef6c-0">
              Sanningen är att under de senaste tio åren har anslagen till
              den kommunala vuxenutbildningen minskat i sju av tio statsbudgetar.
              Sex gånger har neddragningar av den kommunala vuxenutbildningen
              gjorts av Socialdemokraterna, Vänsterpartiet och Miljöpartiet.
              En gång har neddragningar gjorts av de borgerliga, nämligen nu.
              Oppositionen försöker göra ett nummer av detta och säger att vi
              desarmerar och rustar ned. De får det att framstå som om det inte
              längre fanns någon kommunal vuxenutbildning.
            </seg>
            <seg xml:id="i-487f27b12c6ce362-0">
              I dag handlar det om att antalet, på ett ungefär, dimensionerats
              från 90 000 till 80 000. Det sker eftersom en person nu får ett
              arbete var fjärde minut, men det rasar oppositionen inte över.
              De säger ingenting om hur fantastiskt det är att det aldrig någonsin
              tidigare i svensk historia skapats så många jobb som nu. Bara
              under den här debatten har ett sextiotal jobb skapats. Det rasar
              man inte över, utan man fokuserar på neddragningen.
            </seg>
            <seg xml:id="i-631d270cd131efde-0">
              År 2000, herr talman, sänkte Socialdemokraterna, Vänsterpartiet
              och Miljöpartiet anslagen till komvux med 320 miljoner kronor.
              Året därpå sänkte de anslagen med ytterligare 150 miljoner kronor.
              Påföljande år slog de till med en neddragning på 710 miljoner
              kronor. År 2003 drog de ned med ytterligare 810 miljoner kronor.
              Därefter låg anslagen i stort sett stilla fram till budgetåret
              2006/07. Summan av de nedskärningar som gjordes av den andra sidan
              uppgår till ca 2 miljarder kronor.
            </seg>
            <seg xml:id="i-d84b13a64c2c6f76-0">
              Vad är poängen med detta? Jo, poängen är att en del består av
              Kunskapslyftet. När konjunkturen var svagare, när arbetsmarknaden
              var sämre, ökade man anslagen och fler människor kom in i dessa
              utbildningsformer. När sedan fler jobb kommer, arbetsmarknadsläget
              förbättras, konjunkturen förbättras, kan man dra ned. Det är precis
              det som den nuvarande regeringen gör. Man kan justera dimensioneringen
              och anslagen en aning utifrån hur konjunkturen ser ut. Det betyder
              inte på något sätt att grundbulten i den kommunala vuxenutbildningen
              och det livslånga lärandet går förlorad, utan det betyder att
              när fler människor får jobb minskar efterfrågan en aning. Det
              är inte särskilt stor skillnad mellan hur de olika regeringarna
              agerat.
            </seg>
            <seg xml:id="i-7ed00c3e887a5b70-0">
              Herr talman! Jag vill även säga några ord om den nya yrkeshögskolan,
              som presenterades häromdagen. Det är en viktig utredning. Den
              har inte berörts så mycket i den här debatten, men vi vet att
              det handlar om att samla olika utbildningsformer kvalificerad
              yrkesutbildning, kommunala påbyggnadsutbildningar och en del annat
              under ett och samma tak.
            </seg>
            <seg xml:id="i-f676e2bf41e07b9a-0">
              Jag vill peka på en sak som är viktig här. När man slår samman
              detta kan man nå en del samordningsvinster. Man kan kvalitetssäkra.
              Man kan göra omvärldsanalyser. Man kan göra bedömningar om dimensionering
              och så vidare på ett bättre sätt än tidigare. Det är mycket viktigt.
              Det är det positiva.
            </seg>
            <seg xml:id="i-9c6d932b18b5817b-0">
              Men det är också viktigt att man ser att de enskilda utbildningsformerna,
              till exempel kvalificerad yrkesutbildning, har en del inslag i
              utbildningen som det är väldigt viktigt att värna. Det är specifika
              karaktärsdrag som har gjort den utbildningsformen framgångsrik.
              Det handlar framför allt om näringslivets roll inom utbildningen
              och det som kallas för LIA, lärande i arbetsliv.
            </seg>
            <seg xml:id="i-ceeb109038cf6fee-0">
              Jag tycker att det är mycket glädjande att detta också tas upp
              i den här utredningen, att man betonar vikten av en arbetsplatsförlagd
              del av utbildningen. Man betonar också andra saker som är mycket
              viktiga, till exempel hur situationen på arbetsmarknaden ser ut
              och att de behov som finns hos näringslivet också måste ha en
              betydande roll när man utformar de här utbildningarna.
            </seg>
            <seg xml:id="i-2427a5b47d75df25-0">
              Med dessa ord yrkar jag än en gång bifall till förslaget i utbildningsutskottets
              betänkande UbU10.
            </seg>
          </u>
          <note type="speaker" xml:id="i-c41210b15d603a3e-0">
            Anf. 124 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-9">
            <seg xml:id="i-15850b13455ab2b0-0">
              Herr talman! Fredrik Malm frågar varför vi i oppositionen är
              så upprörda över denna neddragning av vuxenutbildningen att vi
              har debatterat den gång på gång sedan den genomfördes.
            </seg>
            <seg xml:id="i-f354fcbafe30ac1c-0">
              Jag skulle vilja rekommendera Fredrik Malm att resa ut i Kommun-Sverige
              lite grann och fråga vad som är skillnaden mellan alliansens neddragning
              och de tidigare. Jag kan svara direkt. Det handlar om att alla
              tidigare neddragningar var väl aviserade i förväg. De var inlagda
              i den kommunala budgeten. De var medräknade och så vidare.
            </seg>
            <seg xml:id="i-5b17aca45af68386-0">
              Sedan är det klart att man gärna hade behållit pengarna. Men
              man visste om det. Det här kom däremot som ett dråpslag. De kommunala
              budgetarna var spikade. Allting var klart. Ingen räknade med detta.
              Plötsligt blir man av med 600 miljoner.
            </seg>
            <seg xml:id="i-131e68c327fd53d6-0">
              När det gäller det som ni i alliansen gjorde vill jag säga att
              folk tappade förtroendet för er politik. Folk tappade förtroendet
              för er vuxenutbildningspolitik. Det har ni inte lyckats reparera
              än.
            </seg>
            <seg xml:id="i-c3de0b07b1e46363-0">
              Flera talare har tagit upp det här med yrkeshögskola. Ja, men
              det är ju inte kontroversiellt. Jag tror att de flesta partierna
              tycker att det här med yrkeshögskola är väldigt positivt. Men
              neddragningen var kontroversiell. Det är den fortfarande, för
              den kom som ett dråpslag, och den var illa förberedd. Dessutom
              underskattar ni er egen jobbpolitik i det här sammanhanget. När
              kraven ökar på att man ska söka jobb ökar nämligen också kraven
              på utbildning.
            </seg>
          </u>
          <note type="speaker" xml:id="i-c3c0689ceb378b33-0">
            Anf. 125 FREDRIK MALM (fp) replik:
          </note>
          <u who="unknown" xml:id="i-4cdc7e1b6540fea2-21">
            <seg xml:id="i-7e5fe2d4cad250da-0">
              Herr talman! Det är svårt att beskylla den tidigare regeringen
              och dess stödpartier för att utdela ett dråpslag. Det var snarare
              sex dråpslag.
            </seg>
            <seg xml:id="i-757064330337d482-0">
              Det är väl det som är det intressanta här. Det är väl ändå lite
              magstarkt att man drar ned på den kommunala vuxenutbildningen
              i sex budgetar av nio och att man sedan rasar när någon annan
              gör det en sjunde gång.
            </seg>
            <seg xml:id="i-618e803ee3336622-0">
              Det är kanske lite svårt att motivera att just den sänkning som
              den nuvarande regeringen gör, utifrån i stort sett samma bedömningar
              och samma analys som när det gällde de tidigare försämringarna,
              skulle vara någonting oerhört unikt eller specifikt eller väldigt
              annorlunda.
            </seg>
            <seg xml:id="i-5608fde2a1c23c21-0">
              Faktum är väl att oppositionen är mindre intresserad av sakpolitiken
              och mer intresserad av vad alliansregeringen gör och av att hitta
              olika angreppspunkter.
            </seg>
            <seg xml:id="i-bb01f06ce0edbdb8-0">
              Sedan finns det ingenting som hindrar en kommun i Sverige att
              satsa mer pengar på komvux, vilket till exempel den borgerliga
              majoriteten i Helsingforss stad har gjort. Man har skjutit till
              pengar till vuxenutbildningen, till exempel.
            </seg>
          </u>
          <note type="speaker" xml:id="i-2d367140f438ae02-0">
            Anf. 126 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-10">
            <seg xml:id="i-b0c9c2604674b8d6-0">
              Herr talman! Problemet är bara att utifrån den argumentation
              som ett flertal allianspolitiker för skulle det inte behövas,
              eftersom arbetsmarknaden är så bra. Då behöver man inte skjuta
              till mycket. Men i Helsingfors verkar det inte alls fungera, eftersom
              man måste skjuta till mycket mer.
            </seg>
            <seg xml:id="i-7715c83b102ad703-0">
              Det är också en konsekvens av att man ställer högre krav på arbetsmarknaden,
              att man vill utbilda sig mer. Trycket ökar.
            </seg>
            <seg xml:id="i-b5b3be998c8a9444-0">
              Jag vet inte om Fredrik Malm har svårt att förstå vad jag säger.
              Men vad jag tydligt sade var att alla de andra nedskärningarna
              var väl förberedda. Det var en nedtrappning utifrån Kunskapslyftet.
            </seg>
            <seg xml:id="i-9d9ca62f9c97bf40-0">
              Det här var på inget sätt aviserat. Det var det som gjorde att
              allianspolitiken, när det gäller vuxenutbildning, tappade trovärdighet.
              Ni kommer att ha väldigt svårt att reparera det, och jag har inte
              sett några ambitioner hittills. Det är därför vi tar upp det gång
              på gång. Vi är nämligen oroade över vuxenutbildningen. Vi är oroade
              över att ni enbart anser att vuxenutbildning är arbetsmarknadspolitik
              och inte en del av det livslånga lärandet. Alla tre oppositionspartier
              är oroade över detta, att ni är så trångsynta när det gäller vuxenutbildning.
            </seg>
          </u>
          <note type="speaker" xml:id="i-274cdd22e8bb980e-0">
            Anf. 127 FREDRIK MALM (fp) replik:
          </note>
          <u who="unknown" xml:id="i-4cdc7e1b6540fea2-22">
            <seg xml:id="i-ee24070f4b9cc686-0">
              Herr talman! Man gör alltså neddragningar i sex budgetar av nio.
              Sedan kommer en ny regering och gör en neddragning, som dessutom
              är avsevärt mindre än den totala volymen av de tidigare neddragningarna.
              Då är det ett fruktansvärt dråpslag som äventyrar hela utbildningsformen.
            </seg>
            <seg xml:id="i-ae70ed4036c32d7e-0">
              När man synar Mats Pertoft lite i sömmarna eller när han delger
              oss orsaken till denna frustration och vrede handlar det om att
              det här inte läckte ut från budgetförhandlingarna lite tidigare.
              Då hade man kunnat vara förberedd på det.
            </seg>
            <seg xml:id="i-79f2d447283e56ab-0">
              Om det är det som det handlar om borde er kritik inte handla
              om att den här neddragningen är fel i sak. Problemet är då att
              informationen inte har kommit i tid.
            </seg>
            <seg xml:id="i-8f569cd6063f5ac7-0">
              Det är förstås alltid tråkigt när det kommer besked om neddragningar.
              Jag fick höra något för fem år sedan. Helt plötsligt det tog bara
              en dag var det klart att vi skulle få biltullar i Helsingfors
              trots att ingen hade lovat det. Det, om någonting, var ett väljarsvek.
            </seg>
            <seg xml:id="i-ae8c34db273ef760-0">
              Vad det handlar om i det här fallet är ju att information i sådana
              fall inte har kommit fram i tid. Men den centrala frågan är det
              är viktigt att Mats Pertoft också kan förklara detta för väljarna:
              Hur kommer det sig att det är okej att Miljöpartiet är med och
              skär ned på komvux i sex budgetar av nio men att det är fel när
              en alliansregering gör det?
            </seg>
          </u>
          <note type="speaker" xml:id="i-31e20ab4b4627b4a-0">
            Anf. 128 EVA JOHNSSON (kd):
          </note>
          <u who="eva_johnsson_c6ce6f" xml:id="i-7d09c83f478099ec-0">
            <seg xml:id="i-ce54742a6d192ed9-0">
              Herr talman! Det är alltid härligt och inspirerande att få knyta
              ihop säcken. När inspirationen rinner till brukar tiden gå fort.
              Därför börjar jag, för att inte glömma bort det, med att yrka
              bifall till förslaget i UbU10, det betänkande som vi nu debatterar,
              och avslag på motionerna.
            </seg>
            <seg xml:id="i-723112bd75976a73-0">
              Här kommer nu min motivering till att jag gör så.
            </seg>
            <seg xml:id="i-2fccd3985aa5275e-0">
              Vuxenutbildningen har en viktig roll i alliansens och Kristdemokraternas
              utbildningspolitik. För den som talar om frihet att välja måste
              också tryggheten att kunna välja om och välja nytt finnas med.
              Grundläggande vuxenutbildning ska ge vuxna sådana kunskaper och
              färdigheter som de behöver för att delta i samhälls- och arbetsliv.
              Det verkar vi vara rörande överens om i den här kammaren. Den
              ska också syfta till att möjliggöra fortsatta studier.
            </seg>
            <seg xml:id="i-71467621cc53d309-0">
              Den gymnasiala vuxenutbildningen å sin sida syftar till att ge
              vuxna kunskaper och färdigheter motsvarande den nivå som gäller
              för ungdomar i gymnasieskolan.
            </seg>
            <seg xml:id="i-f978d130b06801fb-0">
              De tre partierna inom vänsterkartellen har reserverat sig till
              förmån för ett motionsyrkande om att det åter ska vara en hög
              ambition att erbjuda alla som har behov av det en vuxenutbildning.
            </seg>
            <seg xml:id="i-2419b6163af2a5ee-0">
              Här går vänsterkartellen vilse. Alliansregeringen har nämligen
              högt ställda ambitioner med vuxenutbildningen, och i betänkandet
              redogörs för en lång rad av det som är på gång just nu.
            </seg>
            <seg xml:id="i-a6099723f9875b02-0">
              Det vi har ifrågasatt är om det verkligen är verkningsfullt att
              den gymnasiala vuxenutbildningen ska vara ett fjärde gymnasieår,
              som det är på många håll, det vill säga att man till exempel går
              på komvux trots att man har ett G eller VG från gymnasieskolan.
              Man vill konkurrenskomplettera och få ett högre betyg för att
              komma in på någon särskild utbildning.
            </seg>
            <seg xml:id="i-57bffcff02a37ac6-0">
              Vi har sett det som en dålig och för skattebetalarna dyr lösning.
              Syftet med gymnasial vuxenutbildning måste vara att finnas där
              som en möjlighet för alla, oavsett var de bor, en möjlighet att
              läsa upp från IG till ett G och en möjlighet att byta spår genom
              att läsa andra inriktningar än de som man redan har läst. Gymnasiepolitikens
              misslyckande under den förra regeringen kan inte stå i vägen för
              enskilda elevers drömmar och ambitioner. Vi har stor tilltro till
              den kommunala förmågan, till skillnad från oppositionen, att förverkliga
              den politiska ambitionen och göra lokala bedömningar.
            </seg>
            <seg xml:id="i-809a7cffda7c961c-0">
              Vi tror inte att det är en god idé att helt strunta i gymnasieskolans
              problem och deras konsekvenser för den gymnasiala vuxenutbildningen.
              Vi måste göra strukturella förändringar. Av det följer att vi
              inte kan ställa oss bakom yrkandet. Det är för att det är fel
              att vi inte redan nu satsar på gymnasial vuxenutbildning men också
              för att en oreflekterad ökning av vuxenutbildningen utan att analysera
              dess problem och utvecklingsmöjligheter inte håller. Vi har haft
              tillräckligt av detta under den förra regeringen.
            </seg>
            <seg xml:id="i-83c3d1b7fcbd6832-0">
              Kristdemokraterna vill att komvux ska vara en andra chans, inte
              den enda chansen. Det är precis det som den har blivit. Gymnasieskolan
              slår i dag ut, precis som vi har hört gång på gång i debatten,
              var tredje elev och varannan elev med utländsk bakgrund. Det är
              inte vad jag kallar en gymnasieskola för alla. Givetvis ska dessa
              ha rätt till komvux även fortsättningsvis.
            </seg>
            <seg xml:id="i-ddcaef7bcb6624ad-0">
              För att öka möjligheterna att hitta rätt har Kristdemokraterna
              framhållit vikten av att vidareutveckla infrastrukturen inom vuxenutbildningen
              för att tydliggöra vägar och strukturer, för att lättare skapa
              möjligheter för den som vill genomgå vuxenutbildningen att hitta
              rätt och hitta de former som passar bäst. Det kanske inte är de
              former som är de enda som har tänkts ut i den här kammaren av
              något politiskt huvud.
            </seg>
            <seg xml:id="i-7f4b152892aa2130-0">
              Det kanske är så att egna idéer, egna bedömningar om det egna
              livet skiljer sig åt i olika delar av landet och hos olika människor.
              Det kan vara kvällskurser eller distanskurser. Det kan vara olika
              inriktningar för olika människor.
            </seg>
            <seg xml:id="i-a522043d207821eb-0">
              Herr talman! Jag är glad för det intresse som finns för postgymnasial
              utbildning i betänkandet. Jag blev särskilt glad, för jag trodde
              att Socialdemokraterna hade hakat på tanken om en yrkeshögskola.
              Det var så jag först tolkade yrkandet om att samla postgymnasial
              utbildning under ett paraply. Men när jag tittar i motionen visar
              det sig att jag har fel.
            </seg>
            <seg xml:id="i-3973ea60f56135e2-0">
              Yrkeshögskola nämns inte, och motionen i sig handlar traditionsenligt
              om högskola. Det tycks fortfarande vara så att högskolan är huvudspåret
              i den socialdemokratiska utbildningspolitiken. Det finns ingen
              fastare tanke på att skapa utbildningar som svarar mot arbetsmarknadens
              behov eller människors drömmar.
            </seg>
            <seg xml:id="i-79513b8590cf3d4a-0">
              Om det hade varit så tror jag att vi hade haft en yrkeshögskola
              med en volym närmare högskola. Vi hade haft färre företagare som
              konstaterar att ett av de viktigaste skälen till att deras företag
              inte kan expandera är att det saknas specialkompetenser, yrkeskompetent
              folk med viktig kompetens som inte värderas av oppositionen. Vi
              hade inte haft en kvalificerad yrkesutbildning som fått verka
              med kortsynt ekonomisk framförhållning och med en rättssäkerhet
              och jämförbarhet som bevisligen kan förbättras.
            </seg>
            <seg xml:id="i-c20a45991d82c58a-0">
              Kristdemokraterna och alliansen har länge drivit frågan om yrkeshögskolan,
              och vi kristdemokrater är övertygade om att det är ett bättre
              sätt att organisera större delen av den postgymnasiala utbildningen
              än det som finns i dag. Det är glädjande att denna ser ut att
              träda i kraft den 1 juli nästa år. Man hade kunnat tänka sig att
              det hade blivit många glädjeskutt i oppositionen, men de har uteblivit
              än så länge.
            </seg>
            <seg xml:id="i-43ac359e8226c8df-0">
              Herr talman! Det är inte bara den konkreta utbildningen som är
              viktig. Kristdemokraterna har förespråkat validering av kunskap
              som ett sätt för den enskilda att få ett kvitto på kunskaper och
              färdigheter, oavsett på vilket sätt man har fått dem. Vi ser fram
              emot att vidareutveckla valideringen och ta till vara Valideringsdelegationens
              arbete.
            </seg>
            <seg xml:id="i-22fc9c0bd310e94f-0">
              Vi ser valideringen bland annat som ett viktigt instrument att
              på goda grunder korta utbildningsvägar. Individen tjänar på att
              slippa läsa om kurser, och samhället vinner på att genom validering
              och utbildning snabbare få tillgång till kompetens.
            </seg>
            <seg xml:id="i-053987af618fa3a2-0">
              Avslutningsvis kan jag konstatera att Sverige sedan 60-talet
              har intagit en tätposition i västvärlden när det gäller vuxenutbildningssatsningen.
              Just nu är det mycket på gång inom utbildningssektorn, vilket
              också framgår av betänkandet. Det är mycket glädjande.
            </seg>
            <seg xml:id="i-c977f8040ddacf3c-0">
              En väl fungerande lätt tillgänglig vuxenutbildning är ett sätt
              för oss kristdemokrater att förverkliga vår vision om ett samhälle
              där ingen hålls tillbaka och ingen lämnas efter.
            </seg>
            <seg xml:id="i-597306968ee236a5-1">
              (Applåder)
            </seg>
          </u>
          <note type="speaker" xml:id="i-6292cb4fee370997-0">
            Anf. 129 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-11">
            <seg xml:id="i-6895cdcaf385f928-0">
              Herr talman! Jag hade en fråga kvar till allianspolitikerna som
              jag inte riktigt har fått svar på. Ju mer jag lyssnar på företrädarna
              desto mer undrande blir jag. Vi verkar alla rörande överens om
              hur viktig vuxenutbildningen är. Men jag har en fråga.
            </seg>
            <seg xml:id="i-2f4616c9b2bcb173-0">
              Jag tycker att varannan talare från allianssidan pratar om det
              som en arbetsmarknadspolitisk åtgärd och varannan som ett livslångt
              lärandeprojekt. Jag vill fråga Eva Johnsson: Hur ser det egentligen
              ut? Är vuxenutbildning ett livslångt lärandeprojekt? Handlar det
              om, som du så vackert avslutar ditt anförande med, det visionära,
              att ge människor möjligheter? Eller är det ett arbetsmarknadspolitiskt
              projekt som åker jojo utifrån konjunkturen?
            </seg>
          </u>
          <note type="speaker" xml:id="i-5b70d41aaee0d141-0">
            Anf. 130 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-7d09c83f478099ec-1">
            <seg xml:id="i-557b3181373f97ed-0">
              Herr talman! Det är naturligtvis bådeoch. Självklart är det så.
              För det första handlar politik om att anpassa samhället till människorna.
              Man kan ha ett arbetsmarknadspolitiskt läge som innebär att människor
              i stor utsträckning kan ha möjligheten att välja att till och
              med gå direkt från gymnasiet. Vissa gymnasiala utbildningar leder
              rakt ut i arbetslivet. Man rycker i dem som går där, inte minst
              från företagarhåll. De eleverna kan välja att gå rakt ut i arbetslivet.
              Då anpassar vi oss.
            </seg>
            <seg xml:id="i-88e7fae580a9ef98-0">
              Men självklart ska man också ha möjlighet att både misslyckas
              och få komma tillbaka. Därför avskaffar vi inte vuxenutbildningen.
              Vi anpassar den. Men vi vill inte ha vuxenutbildningen som ett
              konkurrensmedel.
            </seg>
            <seg xml:id="i-8e4d206d9aba21fc-0">
              Den neddragning som vi nu har debatterat under så evinnerligt
              många replikskiften här man fick nästan intrycket av att det var
              en budgetdebatt vi stod i i stället för ett betänkande om vuxenutbildningen
              har naturligtvis varit en anpassning. Vi har plockat bort den
              del där man läser upp betygen just för att konkurrensförbättra
              sin situation.
            </seg>
            <seg xml:id="i-d44629d295e55602-0">
              Det är borttaget. Det motsvarar ungefär den anpassning vi har
              gjort i vuxenutbildningen.
            </seg>
            <seg xml:id="i-a1a23190e5e25210-0">
              Men vuxenutbildningen ska finnas, både som ett livslångt lärande,
              som en dröm, som en vision och som en anpassning till det arbetsmarknadspolitiska
              läget.
            </seg>
          </u>
          <note type="speaker" xml:id="i-c8e22ec71ff99e9d-0">
            Anf. 131 MATS PERTOFT (mp) replik:
          </note>
          <u who="mats_pertoft_740cd3" xml:id="i-963bac9fcf694132-12">
            <seg xml:id="i-bca6ede948027343-0">
              Herr talman! Det sista var en intressant information, att det
              var väldigt noggrant uträknat vilka elever som skulle missbruka
              systemet och inte. Jag antar att det var speciellt många elever
              i glesbygdskommuner som skulle missbruka systemet. Det var därför
              ni drog ned mest där.
            </seg>
            <seg xml:id="i-a634b44aa5fc7136-0">
              Fortfarande tycker jag inte att jag har fått svar på frågan.
              Eva Johnsson säger nu bådeoch. Det låter väldigt bra, men för
              mig är det väldigt viktigt att fundamentet i vuxenutbildning är
              ett livslångt lärande och inte enbart en arbetsmarknadspolitisk
              åtgärd om vi har full sysselsättning behövs det inte. Enligt min
              åsikt behövs vuxenutbildning alltid utifrån att man har olika
              behov, inte minst företagarna i dag. Det är ju inte så att de
              kan anställa vem som helst. De behöver personer med en viss utbildning.
              Vi hör dagligen att det är fullt tryck på den kommunala vuxenutbildningen
              även nu när det är högkonjunktur och arbetslöshetssiffrorna fortfarande
              sjunker, även om vi inte vet hur länge det dröjer tills de börjar
              stiga.
            </seg>
            <seg xml:id="i-3fb593fe9f8bbb99-0">
              Vad menar alliansen egentligen? Är det här ett helhjärtat projekt
              för livslångt lärande eller är det mer av arbetsmarknadspolitik?
            </seg>
          </u>
          <note type="speaker" xml:id="i-36a917999d407510-0">
            Anf. 132 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-7d09c83f478099ec-2">
            <seg xml:id="i-dec7982e081f5dee-0">
              Herr talman! Yviga gester, mycket retorik och lite verkstad.
              Så tycker jag man kan beskriva de replikskiften som har varit
              och inte minst den utbildningspolitik som har bedrivits under
              så många år. Det blir extra yvigt när man inte sitter vid makten,
              för då måste man vifta extra mycket så att det verkar som om man
              har något att komma med.
            </seg>
            <seg xml:id="i-8df5a2bd38c4b9f1-0">
              Fredrik Malm gav tidigare en utmärkt beskrivning av hur vuxenutbildningens
              utveckling har sett ut under ett antal år i hela landet under
              vänsterkartellens ledning. Det oppositionen gjorde när ni satt
              vid makten var att dra ned på satsningen 2006. Ni aviserade också
              en neddragning 2008. Vi fullföljde detta. Vi fullföljde de tankar
              som ni hade initierat. Men då blev det yvig retorik om fruktansvärd
              neddragning. Man ifrågasatte också möjligheterna för de olika
              kommunerna att handskas med den nya situationen som för kommunernas
              del innebär att man har väldigt god ekonomi.
            </seg>
            <seg xml:id="i-fcbc234e6d9db4f7-0">
              I alliansen litar vi på att man kan handskas med den situationen,
              och behövs det vuxenutbildning satsar man på det. Det är inte
              bara i riksdagen man kan tänka!
            </seg>
          </u>
          <note type="speaker" xml:id="i-11484f73a977943a-0">
            Anf. 133 MIKAEL DAMBERG (s):
          </note>
          <u who="mikael_damberg_567c84" xml:id="i-f3fb0e905d143bee-0">
            <seg xml:id="i-3f9c10f8558ce355-0">
              Herr talman! Jag hade först inte tänkt begära ordet i den här
              debatten, men eftersom det kom både ett antal angrepp på Socialdemokraterna
              och ganska många osanna påståenden tänkte jag att det ändå är
              dags att säga några ord avslutningsvis.
            </seg>
            <seg xml:id="i-fb447a580dbfcd0e-0">
              Vuxenutbildningen i Sverige är något som är ganska unikt. Jämfört
              med andra länder har vi i Sverige byggt upp system som många andra
              länder är avundsjuka på. Det har vi gjort med målmedvetenhet,
              för vi har sett att det behövs en andra chans för människor att
              göra nya livsval senare i livet.
            </seg>
            <seg xml:id="i-23212b1f61a9d530-0">
              Det har varit viktigt. Det har funnits en politisk strid om hur
              man ser på vuxenutbildning, och Fredrik Malm gav tidigare en helt
              märklig historiebeskrivning när han beskrev den neddragning av
              vuxenutbildningen som skedde under ett antal år. Vad var det?
              Det var avtrappningen av den tillfälliga satsning som Sverige
              hade gjort och som var helt unik i ett internationellt perspektiv
              Kunskapslyftet. Där gav man hundratusentals människor chansen
              att faktiskt bättra på sin utbildning under och efter 90-talskrisen
              vi hade i Sverige, där människor hade lämnats i arbetslöshet och
              inte hade möjlighet att komma tillbaka på arbetsmarknaden.
            </seg>
            <seg xml:id="i-c73726890ce240aa-0">
              I detta ekonomiska krisläge gjorde Sverige någonting unikt. Vi
              bedrev en svår saneringspolitik och gjorde samtidigt en unik satsning
              på vuxenutbildning för att göra det möjligt för dessa människor
              att komma tillbaka till arbetsmarknaden. Vi sade att det var en
              tidsbegränsad satsning för att ge dem chansen att komma igen.
            </seg>
            <seg xml:id="i-4c2ec300aea445f6-0">
              Vi var inte helt överens i riksdagen om detta, herr talman. Moderaterna
              och högern motarbetade det från första stund. De hävdade att det
              bara handlade om arbetsmarknadspolitik. Det var att hälla kunskap
              över människor som saknade personliga motiv att vidga sitt kunnande,
              som det sades. Det är ett sätt att se på vuxenutbildning.
            </seg>
            <seg xml:id="i-b9991abf2b417477-0">
              Vi sade hela tiden att detta var en tillfällig satsning för att
              ge de här människorna chansen, och den skulle trappas av. Det
              gjordes, och pengarna gick tillbaka i den kommunala påsen.
            </seg>
            <seg xml:id="i-4b435f1b44bb4dca-0">
              Varför den borgerliga regeringen nu är så aggressiv mot oss när
              vi säger att vi har mer pengar till den kommunala vuxenutbildningen
              än regeringen kanske beror på att man är lite tom i politiken
              och därför på något sätt måste skylla på oss i oppositionen för
              att man drar ned på vuxenutbildningen. Det är inte vi som gör
              det det är ni. Stå för det! Säg att det är bra att dra ned på
              vuxenutbildningen med 600 miljoner, eftersom ni behövde de pengarna
              för att sänka skatten någon annanstans! Eller fanns det några
              andra skäl till varför de 14 000 platserna inte behövdes?
            </seg>
            <seg xml:id="i-2e5d2da1d20ace53-0">
              Att nämna Helsingfors i sammanhanget som något slags förebild
              för vuxenutbildningen just nu är lite skrattretande när vi ser
              reportage om studenter i vuxenutbildning som inte ens kan gå klart
              sin utbildning för att man drar ned och ändrar studiemedelssystemet
              så att de inte har chansen att studera kvar. Det är ert val. Det
              är inte vårt val.
            </seg>
            <seg xml:id="i-201c62f28a9e4147-0">
              Visst kan man säga att kommunerna kan ta sitt eget ansvar. Men
              staten har ju bidragit med pengar. Det luriga med er neddragning
              är att ni drar ned mest på de kommuner som har störst behov. Mats
              Pertoft var inne på det på ett väldigt belysande sätt. Det är
              i de kommuner som har haft störst utbildningsbehov som neddragningarna
              på vuxenutbildningen har varit störst. Varför? Borde det inte
              vara precis tvärtom? Var inte själva tanken med vuxenutbildningen
              att ge mest till dem som har störst behov?
            </seg>
            <seg xml:id="i-da1e7723696cc3bf-0">
              Det är klart att den här debatten blir ganska skarp, eftersom
              den blottlägger en ideologisk skillnad i hur man ser på utbildning
              och vem som har rätt till utbildning. Ni kanske tycker att den
              här debatten är lite jobbig att ta, men ni kommer att få ta den
              varje dag fram till nästa val. Vuxenutbildningen är nämligen något
              som Sverige ska vara stolt över. Då måste man också vara beredd
              att satsa på den och inte använda pengarna till skattesänkningar
              för dem som redan har det bäst i vårt samhälle.
            </seg>
          </u>
          <note type="speaker" xml:id="i-bde5e3f853259b60-0">
            Anf. 134 FREDRIK MALM (fp) replik:
          </note>
          <u who="unknown" xml:id="i-4cdc7e1b6540fea2-23">
            <seg xml:id="i-400e2673c0d96ad1-0">
              Herr talman! När man hör den empati och passion och det känslomässiga
              tonläge Mikael Damberg använder är det uppenbart att jag trampade
              på en öm tå när jag presenterade det faktum att Socialdemokraterna,
              Vänsterpartiet och Miljöpartiet skar ned på komvux i sex statsbudgetar
              av nio. Man kan förstås säga att det var tillfälliga satsningar
              som trappades av. Men det var ändå neddragningar, och det var
              ändå så att man ökade volymen och dimensioneringen på vuxenutbildningen
              inom ramen för Kunskapslyftet när man ansåg att det behovet fanns.
              När man ansåg att behovet var mindre dimensionerade man ned volymen
              och anslagen.
            </seg>
            <seg xml:id="i-617a71f609420a42-0">
              Det är egentligen inget konstigt med det. Faktum är att den politik
              som vi bedriver nu innebär att vi har minskat på detta ytterligare
              lite grann eftersom det mycket svåra läge på arbetsmarknaden som
              Mikael Damberg talade om nu har förbättrats. Det innebär att det
              nu är ett lite mindre tryck på vuxenutbildningen. Det innebär
              att vi säkert skulle kunna diskutera de handslag och uppgörelser
              på området som Socialdemokraterna talar om eftersom det i sak
              inte skiljer så mycket även om det i retorik skiljer ganska mycket.
            </seg>
            <seg xml:id="i-806bb98e1038f79d-0">
              Man får det också att låta, herr talman, som att det inte längre
              finns någon omfördelningsmekanism i systemet. Men de här nycklarna
              är införda i Robin Hood-skatten och skatteutjämningssystemet.
              Jag vet inte om Socialdemokraterna vill in och rucka på det, men
              de ligger där i alla fall, så det är ju inte så att det inte finns
              någon fördelning till de kommuner som behöver det mer än andra.
            </seg>
          </u>
          <note type="speaker" xml:id="i-6dfdf5a7e8f8cd7e-0">
            Anf. 135 MIKAEL DAMBERG (s) replik:
          </note>
          <u who="mikael_damberg_567c84" xml:id="i-f3fb0e905d143bee-1">
            <seg xml:id="i-f18e422ab23ade04-0">
              Herr talman! Jag tar det sista först. Jag hoppas att regeringen
              och allianspartierna har studerat vad effekterna blir av att flytta
              därifrån till påsen. Om man gör det får det effekter just i de
              kommuner som har flest lågutbildade, antingen det är i glesbygden
              eller i förortsområdena kring våra storstäder, alltså där utbildningsbehoven
              är som störst. Det är ett medvetet val ni har gjort, och då får
              ni stå för det. Vi påtalar att det blir effekten av er politik.
              Vi tycker att det är orättvist och dåligt. Man skulle inte ha
              gjort på det sättet.
            </seg>
            <seg xml:id="i-6465634787e0a1fc-0">
              När vi trappade av den temporära, stora satsningen på Kunskapslyftet
              som genomfördes under några år, innebär det per automatik att
              vi i Socialdemokraterna inte tycker om vuxenutbildning? Vi drev
              igenom en stor satsning på Kunskapslyftet som var vuxenutbildning
              mot högern, som sade att det var en onödig satsning. På något
              sätt får ni inte ihop argumentationen. Det var en tillfällig satsning.
              Vi sade att den skulle göras i ett unikt läge för Sverige. Det
              var en unik satsning i världen, och vi är stolta över den. Men
              ta inte det till intäkt för att ni gör era neddragningar nu av
              helt andra skäl.
            </seg>
            <seg xml:id="i-d6714427e31c0a53-0">
              Man säger att arbetsmarknaden har förbättrats. Men nu går det
              ju knackigare igen. Nu skapas det inte alls lika många nya jobb
              som vårt sista år vid makten. Låt oss inte bråka om det.
            </seg>
            <seg xml:id="i-39d105c5367c12d9-0">
              Gymnasieskolan tar ni som exempel och säger att den misslyckas
              enormt mycket. Det gör den. Vi har problem med gymnasieskolan.
              Vi behöver höja kvaliteten. Vi är oroade för att ni har skjutit
              på de reformer som skulle ha höjt kvaliteten. Men om gymnasieskolan
              inte fångar upp alla ungdomar som i dag behöver stöd och hjälp
              borde det bara sporra oss att göra mer på vuxenutbildningens område.
            </seg>
            <seg xml:id="i-97cc7a7ec3824086-0">
              Det här går inte ihop. Ni har ju inga argument för er neddragning.
              Säg i stället som det är! Ni behövde pengarna till skattesänkningar.
              Ni tog dem av dem som behövde mest utbildning. Det är orättvis
              politik, och det får ni stå för.
            </seg>
          </u>
          <note type="speaker" xml:id="i-ec4aaeb13114b72b-0">
            Anf. 136 FREDRIK MALM (fp) replik:
          </note>
          <u who="unknown" xml:id="i-4cdc7e1b6540fea2-24">
            <seg xml:id="i-c61392caf96d1ce8-0">
              Herr talman! Detta blir ju ännu mer intressant när Mikael Damberg
              säger: Vi gjorde våra neddragningar, men det betyder inte på något
              sätt att vi inte skulle gilla vuxenutbildning. Det har vi aldrig
              sagt. Problemet är att när vi gör en liten justering och dimensionerar
              ned utbildningen säger ni att vi inte gillar vuxenutbildning.
              Så är det givetvis inte heller.
            </seg>
            <seg xml:id="i-9cdf32e7b126a9fa-0">
              Faktum är att vi alla här inne är överens om att livslångt lärande
              är viktigt. Men det är också rimligt att man i debatten har lite
              sans och balans, lite proportioner. Det är inte så snyggt att
              i sex budgetar av nio dra ned på vuxenutbildningen med totalt
              över 2 miljarder svenska kronor och när en annan regering dimensionerar
              ned utbildningen och minskar antalet platser från på ett ungefär
              90 000 till 80 000 platser beskriva det som det värsta som har
              hänt svenskt utbildningsväsende. Man måste någonstans, anser jag,
              värna den lilla trovärdighet som Socialdemokraterna ännu inte
              har förbrukat på det skolpolitiska området.
            </seg>
          </u>
          <note type="speaker" xml:id="i-875f2fa8b3d7a3d3-0">
            Anf. 137 MIKAEL DAMBERG (s) replik:
          </note>
          <u who="mikael_damberg_567c84" xml:id="i-f3fb0e905d143bee-2">
            <seg xml:id="i-0703123f51c3ae1f-0">
              Herr talman! Lyssnar man till Fredrik Malm kan man tro att Moderaterna
              hade rätt. Vi skulle inte ha gjort den där stora kunskapssatsningen,
              därför att det innebär att vi någon gång måste göra en avtrappning.
              Det hade varit bättre att inte göra satsningen. Om vi inte hade
              satsat ett antal miljarder under ett antal år och sagt att det
              är en tillfällig satsning hade vi socialdemokrater stått upp för
              vuxenutbildningen. Med den logiken hade Moderaterna rätt. Vi skulle
              inte ha gjort Kunskapslyftet.
            </seg>
            <seg xml:id="i-ffbfd5d2e3fb61d8-0">
              Vi står upp för Kunskapslyftet därför att det behövdes för svensk
              ekonomi, men framför allt för de här människornas skull. De fick
              en chans att komma tillbaka i arbete. Det är vi stolta över. Att
              vi trappade av det var exakt som vi hade sagt. Vi skulle under
              ett antal år göra en exceptionell satsning ur ett internationellt
              perspektiv. Det går inte att hitta en jämförelse med den satsning
              vi gjorde på vuxenutbildningen. Det är vi stolta över. Det är
              bra.
            </seg>
            <seg xml:id="i-528273d83f0755a5-0">
              När Kunskapslyftet är borta, det finns inte längre, väljer ni
              att dra ned på vuxenutbildningen i Sverige. Det tar bort tusentals
              platser ute i kommunerna för de människor som behöver mest utbildning
              för att kunna slåss på dagens arbetsmarknad. Jag vet inte om Fredrik
              Malm inte träffar dem. Jag träffar dem varje vecka, skulle jag
              vilja säga. Det är människor som under perioder antingen har gått
              i vuxenutbildning eller som nu vill gå i vuxenutbildning för att
              sadla om, för att göra något nytt, för att komma in på en ny utbildning.
            </seg>
            <seg xml:id="i-d12d4e1a716eff18-0">
              Signalen från den här regeringen är: Nej, vi behöver nog de 600
              miljoner kronorna, den lilla justering som det talas om, till
              någonting annat. Det innebär 14 000 förlorade möjligheter för
              människor att sadla om eller att bättra på sin utbildning. För
              de människorna är det inte obetydligt. Det är väldigt viktigt.
              Det handlar om att förverkliga deras livsdrömmar. Det motverkar
              den borgerliga regeringen, och det tycker jag är synd. Men jag
              tycker att den här debatten har varit klargörande.
            </seg>
          </u>
          <note xml:id="i-0485866cbddd3008-1">
            Överläggningen var härmed avslutad.
          </note>
          <note xml:id="i-f0d1aeda3ad81a8a-0">
            11 § Efterkonvertering av personbilar för alternativbränslen,
            m.m.
          </note>
          <note xml:id="i-6b90e1f5e50d6416-2">
            Föredrogs
          </note>
          <note type="speaker" xml:id="i-5d7115e8c9c3369a-0">
            Anf. 138 LARS GUSTAFSSON (kd):
          </note>
          <u who="lars_gustafsson_16707e" next="cont" xml:id="i-3ef1924348ea96df-0">
            <seg xml:id="i-c2129ee4b7850e3d-0">
              Herr talman! Jag vet inte om det är i egenskap av bilmekaniker
              eller partiföreträdare för Kristdemokraterna som jag erbjudits
              att inleda debatten om efterkonvertering av personbilar. Möjligtvis
              kan det vara så att mina yrkesmässiga synpunkter skulle kunna
              vara skadliga för det som står i betänkandet. Jag vet inte. Hur
              det är med den saken får var och en själv bedöma.
            </seg>
            <seg xml:id="i-009fc1605f0f51cf-0">
              Trafikutskottets betänkande om efterkonvertering av personbilar
              för alternativbränslen kan synas som en mindre fråga. Så är dock
              inte fallet. Det är ett viktigt inslag i övergången till minskade
              utsläpp av koldioxid från biltrafiken. För dem som inte är insatta
              i frågan finns anledning att upplysa om det sakliga innehållet
              i det betänkande som nu ska debatteras.
            </seg>
            <seg xml:id="i-67d6d25863de82d9-0">
              Efterkonvertering handlar om hur man ska förändra ett fordon
              som ursprungligen är byggt för fossila bränslen till att kunna
              köras på alternativa, miljövänliga drivmedel såsom etanol, biogas
              med mera. Det finns i dag väl utvecklad kunskap och teknik för
              hur detta ska göras, och flera företag i Sverige har specialiserat
              sig på denna verksamhet.
            </seg>
          </u>
          <note xml:id="i-7e2f2dd943ceb9c5-0">
            Propositionen som betänkandet bygger på innehåller regler om
            godkännande av konvertering och konverteringssatser, liksom regler
            för ansvar vid fel relaterat till efterkonverteringen. Eventuella
            föreskrifter, information och dokumentation om fordon och motorer
            föreslås handläggas av regeringen eller av regeringen utsedd myndighet.
          </note>
          <u who="lars_gustafsson_16707e" prev="cont" xml:id="i-2338e601bf90041b-0">
            <seg xml:id="i-4df6d4a2dec16438-0">
              Med anledning av propositionen har ett antal motioner inlämnats.
              Jag tror att det var tre stycken. I betänkandet finns också två
              reservationer. Reservationerna handlar om ekonomiskt stöd till
              efterkonvertering och om krav vid efterkonvertering.
            </seg>
            <seg xml:id="i-9222fc337a162450-0">
              Vi kan se fram emot en intressant och viktig debatt på ett område
              som passar väl in i nuvarande klimatdebatt. Med detta, herr talman,
              överlämnar jag debatten till debattörerna.
            </seg>
          </u>
          <note type="speaker" xml:id="i-294588b8e2b8ba8d-0">
            Anf. 139 LARS MEJERN LARSSON (s):
          </note>
          <u who="lars_mejern_larsson_33a66b" xml:id="i-df0c95c9c4ef6196-0">
            <seg xml:id="i-bac3684373fc20d5-0">
              Herr talman! Sverige är med sina långa avstånd ett billand, och
              bilen behövs. Jag säger detta utan att för den skull förringa
              betydelsen av järnvägen i Sverige. Vi behöver såväl bil som tåg.
            </seg>
            <seg xml:id="i-54c77a965a691344-0">
              Klimatförändringarna är vår tids största utmaning, och vi vet
              att biltrafiken påverkar klimatet. Därför fordras det av oss att
              bilresandet måste bli mindre miljöpåverkande.
            </seg>
            <seg xml:id="i-09cc70cc0844c67d-0">
              Visst, Sverige ligger långt fram och mycket har redan gjorts
              som har sänkt koldioxidutsläppen från bilismen ganska radikalt.
              Men ska vi klara av att skapa en hållbar utveckling för våra barn
              och barnbarn måste vi göra mer. Det vi släpper ut i dag stannar
              i atmosfären och påverkar därmed klimatet under en lång tid. Därför
              är det bråttom att göra mer nu, och många typer av åtgärder behövs.
            </seg>
            <seg xml:id="i-c78bf483e5151d0d-0">
              Vi socialdemokrater är glada över att försäljningen av miljöbilar
              har ökat, och ökat så mycket. Men fortfarande har vi en gammal
              törstig bilpark i Sverige jämfört med den internationella. Därför
              behöver vi också åtgärder för att minska gamla bilars påverkan
              på miljön och klimatet. En sådan åtgärd är efterkonvertering av
              bilar, alltså att bygga om bensinbilarnas motorer så att de går
              att driva med alternativbränslen, till exempel etanol eller gas.
            </seg>
            <seg xml:id="i-93f79d2bf6864c08-0">
              Förslaget om efterkonvertering av bilar väcktes av den tidigare
              socialdemokratiska regeringen och har därefter drivits av oss
              socialdemokrater i opposition. Vi är därför glada att den borgerliga
              regeringen nu har lyssnat och kommit med ett förslag i en proposition
              som vi behandlar i dag.
            </seg>
            <seg xml:id="i-56718022c71f8a4b-0">
              Den här propositionen medverkar till att göra en efterkonvertering
              enklare i och med att den medger ett tekniskt typgodkännande av
              konverteringssatser. Det tycker vi är bra, men det räcker inte.
              För att verkligen få fler bilar konverterade till andra bränslen
              behövs också stimulanser. Vi anser att regeringen borde ha avsatt
              medel för att stödja förslaget. Risken är annars stor att det
              även på detta område blir mycket prat och lite verkstad, som vi
              ser på en del andra håll.
            </seg>
            <seg xml:id="i-daa9c0bbd383c620-0">
              I Socialdemokraternas budgetmotion för 2008 avsatte vi 150 miljoner
              kronor till stöd för efterkonvertering. För 2009 avsätter vi 75
              miljoner kronor.
            </seg>
            <seg xml:id="i-3a98d9cea995425b-0">
              Efterkonvertering av bilar ska jämföras med regeringens miljöbilspremie
              på 10 000 kronor till den som vill köpa en ny miljöbil. Bortsett
              från att det mesta av miljöbilspremien hamnar i fickan på bilförsäljaren,
              som har höjt priset, har reformen inneburit att många nya etanolbilar
              och gasdrivna bilar har sålts. Det är naturligtvis bra, i alla
              fall om alla väljer att köra sina miljöbilar på gas och etanol
              och inte på bensin, vilket ibland är billigare och finns mer tillgängligt.
            </seg>
            <seg xml:id="i-c550711cf2e4661d-0">
              Vi kan konstatera att de flesta hushåll inte har råd att köpa
              en ny miljöbil för 200 000300 000 kronor. Miljöbilspremien är
              därför ett bidrag till alla dem som redan har det gott ställt.
              Därför måste premien kompletteras med åtgärder för dem som inte
              har råd att köpa ny bil. Vi vill att fler som vill också ska få
              möjligheten att minska bilismens miljöpåverkan. På samma sätt
              som regeringen ger bidrag till höginkomsttagare som vill köpa
              en miljövänlig bil anser jag att det vore på sin plats att regeringen
              även gav ett stöd åt dem som vill göra om sina gamla bilar till
              etanol- eller biogasbilar.
            </seg>
            <seg xml:id="i-059bebe37a35b775-0">
              Efterkonvertering är en dyr investering för många. Därför behövs
              också ett stöd till denna miljöåtgärd. Det kan komma många fler
              till del än vad miljöbilspremien i dag gör. Ett efterkonverteringsstöd
              är helt enkelt bättre ur fördelningspolitisk synpunkt och ger
              därtill omedelbar miljöförbättrande effekt.
            </seg>
          </u>
          <note xml:id="i-f0f37bb53e203e84-0">
            Herr talman! Jag yrkar bifall till reservation nr 1.
          </note>
          <note type="speaker" xml:id="i-84b3953d47cba689-0">
            Anf. 140 PETER PEDERSEN (v):
          </note>
          <u who="peter_pedersen_0f4dae" xml:id="i-2bcb022c1f7828b1-0">
            <seg xml:id="i-aa495dce4ce079e2-0">
              Herr talman! Jag vill också börja med att yrka bifall till reservation
              1.
            </seg>
            <seg xml:id="i-61a67d4db9003d71-0">
              Den historieskrivning som Lars Mejern Larsson föredrog ställer
              sig Vänsterpartiet helt bakom. Jag konstaterar att Vänstern redan
              2006 i en motion föreslog statlig subvention till bilägare som
              efterkonverterar sin bensinbil till etanol. Vi ville ha en konstruktion
              där kostnaden dras av mot fordonsskatten. Vi har ställt upp på
              reservationen för att titta på detta. Det viktiga är att det blir
              en stimulans.
            </seg>
            <seg xml:id="i-dbd8cdb4c27a6d31-0">
              Som vanligt företräder majoriteten, den borgerliga alliansen,
              en syn där man ska vara överens, men man pratar med dubbla tungor.
              I olika sammanhang säger man att det här är viktigt. Av utskottstexten
              framgår följande: Enligt utskottets mening är det värdefullt att
              efterkonvertering nu möjliggörs, men utskottet vill samtidigt
              betona vikten av att den äldre bilparken ersätts med moderna och
              miljöklassade fordon. Ett system med ekonomiskt stöd till efterkonvertering
              skulle snarast fördröja en sådan förnyelse av bilparken samtidigt
              som det skulle innebära en tyngande administration. Man inför
              något som man är emot.
            </seg>
            <seg xml:id="i-6d43795e148e8ff4-0">
              Detta sägs på s. 8 i betänkandet och återkommer på s. 10: Det
              är värdefullt att efterkonvertering möjliggörs men inte stimuleras
              på bekostnad av förnyelse av en äldre bilpark.
            </seg>
            <seg xml:id="i-608f6f5edc73ea85-0">
              Jag hoppas att någon av de borgerliga företrädarna kan förklara
              vad ni egentligen menar med det påståendet. Är det bra eller dåligt
              att tillåta efterkonvertering? Ser ni det som något slags nödvändigt
              ont som ska göras så kostsamt som möjligt så att ingen kommer
              att efterfråga det hela? I så fall är det ganska meningslöst.
            </seg>
            <seg xml:id="i-e08b4137dd174cc3-0">
              Om mina uppgifter stämmer finns det drygt fyra miljoner personbilar
              i Sverige. Genomsnittsåldern är över tio år. Det borde finnas
              en ganska stor potential för att vidta förbättringsåtgärder, som
              relativt sett gör bilarna mer miljövänliga eller mindre miljöbelastande.
            </seg>
            <seg xml:id="i-0fef6844f3ded974-0">
              Då kan man ha perspektivet att det bara är att köpa en ny miljöbil
              och man får 10 000 kronor i miljöpremie. Men nu är poängen att
              vi har en gammal bilpark. Helst ska man köpa en modern ny bil.
              Om man inte kan det måste det ändå ses som ett steg i rätt riktning
              att man efterkonverterar sin bil. Nu har ni möjliggjort det genom
              det förslag som ligger på bordet. Men varför denna njugga inställning?
              Varför ska de som har det förhållandevis gott ställt kunna köpa
              en ny miljöbil, som jag har gjort nyligen, och sedan få 10 000
              kronor i återbäring inom sex månader? Men om man bestämmer sig
              för att man ändå vill bidra till klimatarbetet genom att efterkonvertera
              en något äldre bil får man stå för hela summan själv. Är det inte
              en märklig hållning? Jag hoppas att någon av er kan förklara om
              ni tycker att det är bra att möjligheten finns. Eller är det bara
              något slags gest för att visa att ni erbjuder möjligheten, men
              egentligen vill ni inte att någon ska ta den? Det är som att bjuda
              upp till dans och hoppas att man blir nobbad hela kvällen.
            </seg>
          </u>
          <note type="speaker" xml:id="i-784e54e20e6327d0-0">
            Anf. 141 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-8313326b61d48ba5-0">
            <seg xml:id="i-b87d121233871ca5-0">
              Herr talman! Det är intressant med historieskrivning. Om vi nu
              ska vara helt korrekta med den är det faktiskt Johnny Gylling
              från Kristdemokraterna som har varit aktiv i frågan. Därför känns
              det lite anmärkningsvärt att man nu inte vågar fullfölja den linje
              som Kristdemokraterna tidigare drev.
            </seg>
            <seg xml:id="i-7895d278e02df23b-0">
              Såväl Vänstern som Miljöpartiet har i utskottet stött frågan.
              Vi ser med stort allvar på vägtrafikens klimatpåverkan. Som det
              är nu är det dyrt att konvertera bilar. Därför är det inte särskilt
              många som gör det.
            </seg>
            <seg xml:id="i-cbbe2efd72b0950b-0">
              Inför valet hade vi kommit så långt att propositionen var i stort
              sett klar och kunde läggas fram under hösten 2006. Det är därför
              tråkigt att regeringen har suttit på propositionen i över ett
              år och försvårat för människor att miljöanpassa sina bilar och
              minska koldioxidutsläppen från trafiken. Vad är anledningen till
              förseningen?
            </seg>
            <seg xml:id="i-959369e45638d499-0">
              Den befintliga bilparken var under 2006 till 98 procent beroende
              av fossila drivmedel. Nu tror jag att det har sjunkit så att det
              är nere på 96 ½ procent, men det är fortfarande oerhört långt
              kvar. Med tanke på att klimatforskarna säger att vi har kanske
              åttatio år på oss att vända ökningen av växthusgaser till en minskning
              kan vi inte förvänta oss att det sker genom att alla ska byta
              bil. Det är ett problem i det resonemanget, nämligen att även
              tillverkningen av en bil ger upphov till växthuspåverkan.
            </seg>
            <seg xml:id="i-98b3744d3b893848-0">
              När vi lade fram propositionen om eventuella premier i samband
              med skrotning skrotningspremier tittade vi på en livscykelsanalys
              för bilar. Det visade sig att folk med äldre bilar kör lite mindre,
              kör lite försiktigare och vill att bilen ska hålla till nästa
              besiktning. Folk som köper ny bil köper ofta bil med större motorstyrka
              och kör mer. Därför finns inget intresse ur miljösynpunkt att
              snabba på omsättningen i bilparken om man kan byta bränsle utan
              att byta bil. Det är det som är själva poängen med efterkonvertering.
            </seg>
            <seg xml:id="i-fba338f76e523d09-0">
              Då blir man lite förvånad när utskottsmajoriteten i princip går
              bilindustrins ärenden genom att hålla tillbaka konverteringen
              med motivet att man i så fall kanske bromsar nybilsförsäljningen.
              Det kan vara intressant för att värna bilföretagen men inte för
              att värna miljön.
            </seg>
            <seg xml:id="i-8bb336d75dbae54d-0">
              Det finns fler argument som kan tas upp i sammanhanget, nämligen
              hur ni ser på utsläppen. Vi yrkar bifall till reservation nr 2.
              Det är skillnad på de olika kolväteutsläppen. Kolväteutsläpp från
              biodrivmedel ska man förvisso vara försiktig med, men om man till
              exempel ser på vad som bidrar till att ge cancer enligt Kemikalieinspektionens
              register för klass 1 och klass 2 härrör över 90 procent av cancerogena
              ämnen från fossila drivmedel eller har fossilt ursprung. Det är
              inte bara fråga om drivmedel, utan även eldningsolja och annat
              ger upphov till de cancerframkallande partiklarna. Därför är det
              inte logiskt att ha samma krav på dem som använder biodrivmedel
              som på dem som använder fossila drivmedel.
            </seg>
            <seg xml:id="i-8e4ba54bbf6e60c2-0">
              Miljöpartiet stöder propositionen, men vi tycker inte att regeringen
              går tillräckligt långt i frågan. På nybilsmarknaden finns i dag
              många miljöbilar, men som tidigare har påtalats är det för många
              människor inte ekonomiskt möjligt att köpa en helt ny bil.
            </seg>
            <seg xml:id="i-a209709be7b14014-0">
              Även andrahandsmarknaden är begränsad, framför allt geografiskt.
              Det är framför allt Helsingfors som har en andrahandsmarknad av
              miljöbilar eftersom subventionerna är större här än i andra delar
              av landet. Särskilt viktigt är det för den som är mer beroende
              av bilen att veta att man kanske inte bidrar till klimateffekten.
              Med en form av subsidier för konverteringen skulle det vara möjligt
              för folk i hela landet och inte bara för dem som bor i storstäderna.
              Inkomsterna är olika fördelade beroende på var man bor.
            </seg>
            <seg xml:id="i-210999cfc2a30c90-0">
              Miljöpartiets motion och reservation handlar just om subventioner.
              Vi har också lagt in det i vårt budgetunderlag. Jag tror att vi
              är det enda parti som har gjort det. Det är ett bidrag på 30 procent
              på konverteringskostnaden. Sänkningen av konverteringskostnaden
              skulle göra det möjligt att snabbt räkna hem kostnaden genom att
              det skulle bli en storskalig konverteringsindustri. På detta sätt
              kan man så småningom ta bort subventionen också.
            </seg>
            <seg xml:id="i-ba607030de4b1029-0">
              I dag är detta krångligt och inte särskilt spritt, trots att
              tekniken har funnits ganska länge. Växjö kommun var först i landet
              med att besluta att man hade ambitionen att bli en fossilfri kommun.
              Vi var många som var där redan på 90-talet och jag har varit där
              också på 2000-talet och tittade på hur kommunen har konverterat
              sina egna bilar så att de kan gå på biodrivmedel. Det har varit
              tack vare mycket envisa och ihärdiga tjänstemän i kommunen. För
              att det ska sprida sig räcker inte förslagen i propositionen,
              utan man behöver inledningsvis ha ett bidrag så att det ska bli
              möjligt för fler.
            </seg>
            <seg xml:id="i-954963423a6b86f0-0">
              Ska man minska bränsleförbrukningen de första milen och möjliggöra
              starter med E85 vid låga temperaturer, vilket ju är tanken med
              en del av de efterkonverterade etanolbilarna, behöver bilarna
              utrustas med motorvärmare, precis som fabrikstillverkade etanolbilar.
              Detta saknas i regeringens proposition, men vi har med det i vår
              motion och i en reservation.
            </seg>
            <seg xml:id="i-315c70ab5edbd9f0-0">
              Jag upprepar att jag yrkar bifall till reservation 2 men står
              bakom också reservation 1.
            </seg>
          </u>
          <note type="speaker" xml:id="i-aff3269315976302-0">
            Anf. 142 STEN BERGHEDEN (m):
          </note>
          <u who="sten_bergheden_a3b5cf" xml:id="i-8f312891f5991977-0">
            <seg xml:id="i-fb4204b3d562a9cb-0">
              Herr talman! I dag ska vi debattera TU4 om efterkonvertering
              av personbilar för alternativbränsle.
            </seg>
            <seg xml:id="i-cc765e6bb2817b8b-0">
              Sverige är beroende av sina bilar för såväl persontransporter
              som godstransporter. Vi är ett stort och glesbefolkat land, och
              avstånden är långa. Många bor i städer, men de flesta bor i mindre
              kommuner och på landsbygden. Bilen är nödvändig och en av förutsättningarna
              för att hela vårt land ska leva. Vi är alla beroende av att vi
              kan förflytta oss till arbete, sjukhus, skola, förskola, aktiviteter
              med mera. Vi är också beroende av att vi har en bra infrastruktur,
              det vill säga bra vägar, i hela Sverige.
            </seg>
            <seg xml:id="i-44d8623333855e5d-0">
              Bilen påverkar också miljön, och det är viktigt att vi hjälps
              åt att minska utsläppen som försämrar vår miljö. Klimatförändringarna
              är ett problem som vi måste hjälpas åt med inom EU och övriga
              världen. Inget land kan självt lösa hela klimatfrågan. Vi går
              gärna först här i Sverige, men vi får inte ha så bråttom att våra
              företag och jobb slås ut på grund av orättvis konkurrens.
            </seg>
            <seg xml:id="i-b4217511c64f7497-0">
              Herr talman! Alliansregeringen har skrivit en proposition och
              föreslår flera lagändringar för att göra efterkonvertering möjlig
              och reglera hur det praktiskt ska fungera. Den nya lagändringen
              träder i kraft den 1 juli 2008. Remissinstanserna har i huvudsak
              ställt sig bakom förslaget. Med nationella krav på efterkonverteringssatser
              underlättas provningen för registreringsbesiktning. Att man nu
              underlättar för efterkonvertering innebär att man hjälper till
              att minska utsläppen och därmed också klimatpåverkan.
            </seg>
            <seg xml:id="i-505c65cd22767c24-0">
              Det ansvar som tillverkare av motorfordon och motorer har för
              uppfyllandet av gällande avgasreningskrav gäller inte fel som
              beror på att ett fordon eller motor ändras med en konverteringssats.
              Om felet beror på konverteringssatsen ligger ansvaret på den som
              har tillverkat eller fört in den i Sverige. Här är regeringen
              mycket tydlig.
            </seg>
            <seg xml:id="i-5ec20baaa1397d39-0">
              Konverteringen kommer inte att påverka statsbudgeten eftersom
              kostnaderna betalas av marknadens aktörer. Det vill säga att det
              är den bilägare som vill konvertera sin bil eller det företag
              som utför konverteringen som står för kostnaden. Vägverkets kostnader
              för att ta fram föreskrifter och utöva tillsynen över att de följs
              kommer inledningsvis att öka, men de bedöms ligga inom ramen för
              Vägverkets budget.
            </seg>
            <seg xml:id="i-73aaadbeff0581f6-0">
              Förslaget innebär en förenkling i regelverket för dem som nu
              vill konvertera sin bil och därmed byta ut nuvarande bensin- eller
              dieseldrift till något mer miljövänligt bränsle. De har nu denna
              möjlighet efter den 1 juli i år.
            </seg>
            <seg xml:id="i-94a9a06346707163-0">
              Herr talman! Det ska sägas att den förra regeringen tog initiativ
              till utredningen om detta under 2005. Utredningen var klar den
              1 oktober 2005. Men därefter hände inget. Vi vet också att våra
              allianspartier har skrivit en rad olika motioner i samma ärende.
              Vi har drivit den här frågan under lång tid. Det är den nuvarande
              regeringen som nu ger alla möjlighet att byta ut bensin- och dieseldrift
              mot miljövänligare alternativ om de så önskar.
            </seg>
            <seg xml:id="i-076b198208abf459-0">
              Jag hade hoppats att det skulle vara ett enigt trafikutskott
              som hade ställt sig bakom hela förslaget. De motioner och reservationer
              som oppositionen inkommit med går i stort sett ut på att samhället
              och skattebetalarna ska stå för ombyggnationen av våra bilar.
              Vi i alliansen anser att detta är orimligt.
            </seg>
            <seg xml:id="i-b43a6490243f3dfb-0">
              Därmed vill jag yrka bifall till utskottets förslag och avslag
              på reservationerna.
            </seg>
          </u>
          <note type="speaker" xml:id="i-aabd2cbb3166d69a-0">
            Anf. 143 LARS MEJERN LARSSON (s) replik:
          </note>
          <u who="lars_mejern_larsson_33a66b" xml:id="i-df0c95c9c4ef6196-1">
            <seg xml:id="i-6f64c9ce40abdec5-0">
              Herr talman! Nästan varenda vecka skjutsar jag min son på innebandyträning,
              precis som en massa andra föräldrar i min hemstad Karlstad. Det
              blir en del diskuterande om både det ena och det andra. För mig
              som politiker är det ett bra tillfälle att höra vad folk tycker.
            </seg>
            <seg xml:id="i-d8876cdcafc4caa4-0">
              Det är klart att miljöfrågorna och efterkonvertering har varit
              uppe. Som en mamma beskrev det: Man är så noga när man sitter
              i bilen och väntar på sina pojkar efter träningen att man stänger
              av bilen och sitter där i mörkret och fryser, och man blir nästan
              irriterad och sur på dem som inte gör likadant. Men att köpa en
              ny bil kommer det knappast att bli tal om, trots miljöbilspremien,
              för de pengarna har man inte.
            </seg>
            <seg xml:id="i-1947829f77fb90df-0">
              Med andra ord vill också vanligt folk ha en möjlighet att bidra
              med sitt för en bättre miljö. Därför vill jag framhålla de stora
              miljövinster som finns att göra på att göra efterkonvertering
              tillgänglig för så många som det bara går.
            </seg>
            <seg xml:id="i-9279664f9512489b-0">
              Håller du med mig om detta, Sten Bergheden? Finns den politiska
              viljan att skapa incitament så att alla som vill ska ha möjlighet
              att bidra?
            </seg>
          </u>
          <note type="speaker" xml:id="i-460802945913b050-0">
            Anf. 144 STEN BERGHEDEN (m) replik:
          </note>
          <u who="sten_bergheden_a3b5cf" xml:id="i-8f312891f5991977-1">
            <seg xml:id="i-02c44ef0d424eadf-0">
              Herr talman! Vi har lyckats ändra regelsystemet för att göra
              detta möjligt. Sedan är det alltid svårt med var man ska dra gränsen
              för var staten och samhället ska gå in och betala. Vi har ju också
              många andra åtaganden med tanke på att vi vill ha krocksäkra bilar,
              vi vill ha bra bromsar och vi vill kanske även ha navigeringssystem
              i bilen, så att folk hittar rätt direkt när de åker till ett ställe.
              Vi vill också ha bättre krockskydd, sladdskydd och så vidare,
              som faktiskt hjälper till så att människor ska kunna överleva
              eventuella olyckor i trafiken.
            </seg>
            <seg xml:id="i-32708b01ce34d22b-0">
              Delarna måste alltid ställas mot varandra. Hur mycket har samhället
              råd att gå in och hjälpa till med? Det finns flera områden där
              samhället självklart skulle kunna gå in med stöd. Vi tycker att
              det är rimligt att marknaden och dess aktörer ändå får ta detta
              på något sätt. Jag utgår från att fler och fler efterfrågar miljövänliga
              bilar och att försäljningen då sjunker i pris. Det underlättar
              för dem som vill byta.
            </seg>
          </u>
          <note type="speaker" xml:id="i-28aafac4455c2d99-0">
            Anf. 145 LARS MEJERN LARSSON (s) replik:
          </note>
          <u who="lars_mejern_larsson_33a66b" xml:id="i-df0c95c9c4ef6196-2">
            <seg xml:id="i-906e24b5412c356b-0">
              Herr talman! Det är viktigt att man får till stånd en storskalig
              övergång från fossila till förnybara bränslen så snabbt som det
              bara går. Därför förvånar det mig, Sten, att du inte håller med
              mig. Du tycker egentligen att det är viktigare att ge välbeställda
              människor en miljöpremie än att ge vanliga människor en möjlighet
              att känna att också de kan bidra på något sätt.
            </seg>
            <seg xml:id="i-12dd4378ea8eba85-0">
              Ditt budskap till mig blir alltså att min sons kompis mamma i
              Karlstad får vänta. Hon får använda de små medel hon har och värna
              om miljön så gott det går.
            </seg>
          </u>
          <note type="speaker" xml:id="i-6722e45774f57c0a-0">
            Anf. 146 STEN BERGHEDEN (m) replik:
          </note>
          <u who="sten_bergheden_a3b5cf" xml:id="i-8f312891f5991977-2">
            <seg xml:id="i-2b57380a07c38068-0">
              Herr talman! Vi har genom vår allianspolitik underlättat för
              just dessa människor så att de har fått mer pengar över i dag.
              Vi har minskat skatter med närmare 1 000 kronor. Det kanske kan
              bidra till att folket i Sverige på sikt kommer att kunna byta
              ut bilarna i snabbare takt än man har gjort under de år då Socialdemokraterna
              har styrt i landet. Vi ska komma ihåg att de exempel på länder
              där man har hållit liv i gamla bilar väldigt länge inte är några
              miljöföredömen för världen i övrigt.
            </seg>
            <seg xml:id="i-49ec1b6077c0cce7-0">
              Ett sådant exempel är Kuba där man har bilar från 50-talet som
              man fortfarande kör omkring i. Någonstans är det rimligt att vi
              når en nivå även här i Sverige som är motsvarande den i övriga
              Europa. Det handlar om att vi hjälper till att stimulera ny teknik
              och forskning så att vi på sikt kan övergå till bättre och krocksäkra
              miljövänligare bilar i hela landet.
            </seg>
            <seg xml:id="i-581b5495410c3902-0">
              Med alliansregeringen kommer om ett tag förmodligen familjen
              i Värmland också att kunna ha råd att byta även den andra bilen
              mot en miljövänlig bil. Det är det råd och den förhoppning jag
              har.
            </seg>
          </u>
          <note type="speaker" xml:id="i-eda3bd1cc4b830fa-0">
            Anf. 147 PETER PEDERSEN (v) replik:
          </note>
          <u who="peter_pedersen_0f4dae" xml:id="i-2bcb022c1f7828b1-1">
            <seg xml:id="i-6e7e52f29ee9a2a7-0">
              Herr talman! Jag fick inget direkt svar. Det var en tillstymmelse
              till svar som ungefär gick ut på att vi inte kan använda statliga
              medel för att människor ska efterkonvertera sin bil. Däremot kan
              vi ha statligt stöd för att man får en miljöbilspremie på 10 000
              kronor.
            </seg>
            <seg xml:id="i-272f2f269f55da9e-0">
              Vi har föreslagit att 5 000 kronor, det vill säga hälften, dras
              av från fordonsskatten i tre fyra års tid. Vi har tagit fram siffror
              utifrån olika experter att det kan kosta beroende på årsmodell
              4 00030 000 kronor.
            </seg>
            <seg xml:id="i-1227f42bc318d7f9-0">
              Det handlar inte om att man får hela kostnaden betald. Det är
              ett litet bidrag man får för att möjliggöra en omställning. Jag
              har fortfarande svårt att förstå inställningen. Köper man en ny
              bil kan man få stöd för det, men om man efterkonverterar sin gamla
              är det uteslutet.
            </seg>
            <seg xml:id="i-946cb9c52e919315-0">
              Det som Karin Svensson Smith tar upp här är intressant. Det är
              inte bara en fördel att ha masstillverkning av nya bilar som vi
              skrotar som andra varor för att öka hastigheten i omloppet väldigt
              snabbt.
            </seg>
            <seg xml:id="i-42bcf36ec29d425c-0">
              Det kommer att få en allvarlig påverkan på miljön, som till exempel
              Bosse bildoktorn sade i något program jag såg på tv. Han tyckte
              att vi mer skulle satsa på att efterkonvertera de bensinsnåla
              bilar vi har nu och till exempel övergå till etanol och biogas.
            </seg>
            <seg xml:id="i-9534c84fe83c41b7-0">
              Ni har en väldigt konstig inställning. Med den ena handen gör
              ni en sak. Men ni tänker inte stödja en omställning utan uppmanar
              i stället människor till att köpa en ny bil. Så står det om man
              läser ordagrant.
            </seg>
            <seg xml:id="i-800a9e292f1883bc-0">
              När det sedan gäller Kuba var det ett bra exempel. Där kör man
              jämförelsevis väldigt lite bil. Dessutom har det sina speciella
              orsaker att bilparken är så gammal. De har en blockad från USA
              som gör att de åker omkring i väldigt gamla bilar från 40- och
              50-talet. Det är ett levande museum man kan titta på där.
            </seg>
            <seg xml:id="i-bed56938282b7c84-0">
              Ser man till biltrafiken på Kuba är det ett mycket mindre problem
              än i Sverige. Dessutom har man tillgång till sockerrör. Man kan
              tänka sig lite kunskapsexport så att man skulle kunna efterkonvertera
              på Kuba. Där har man ett väldigt bra bränsle som växer.
            </seg>
            <seg xml:id="i-8af4a8dd7b9f986c-0">
              Jag vill ha svar på min fråga om synsättet. Varför kan man inte
              tänka sig att stödja dem som har gamla bilar så att de kan köra
              mer miljövänligt?
            </seg>
          </u>
          <note type="speaker" xml:id="i-891c479e389f9640-0">
            Anf. 148 STEN BERGHEDEN (m) replik:
          </note>
          <u who="sten_bergheden_a3b5cf" xml:id="i-8f312891f5991977-3">
            <seg xml:id="i-aacc07d368467256-0">
              Herr talman! Vi hjälper nu till för att få en konvertering. Det
              var någonting som inte den gamla regeringen under tidigare regeringsperiod
              har lyckats med. Jag hade hoppats på att det skulle tas emot positivt,
              och det har man delvis gjort, att vi nu gör det möjligt för människor
              att byta ut diesel- och bensinmotorer i den utsträckning som nu
              kan ske.
            </seg>
            <seg xml:id="i-2b6763c8ea8d609a-0">
              Det bästa är självklart om vi kan få i gång en tillverkning och
              en produktion av mer miljövänliga bilar som människor har råd
              att köpa även om de har lägre inkomster. Det är i den änden vi
              måste börja. Vi måste försöka stimulera så att vi kan gå över
              till ännu bättre bilar än de konverterade bilarna.
            </seg>
            <seg xml:id="i-a303b4307f7abd75-0">
              En konverterad bil är ingen slutlig lösning. Det finns betydligt
              bättre saker i en ny bil även när det gäller säkerhet och hela
              den biten. Det är viktigt att vi får in fler krockkuddar och säkerhetssystem
              i våra bilar på sikt. Det tycker vi är viktigt. Då måste man sätta
              gränsen någonstans. Vi tycker att trafiksäkerheten är minst lika
              viktig i dessa sammanhang.
            </seg>
            <seg xml:id="i-bbe59aa90a9c2ec2-0">
              När det gäller varför man inte kan lägga ut en del av pengarna
              är det inte så att samhället får de pengarna som en skänk från
              ovan. Det är våra invånare runt om i landet som får betala in
              det den andra vägen för att några ska kunna få en subvention för
              att kunna byta till en konverterad motor.
            </seg>
            <seg xml:id="i-f25f67005fd38122-0">
              Jag skulle gärna vilja ställa en motfråga till Peter. Var går
              gränsen för vad vi ska subventionera när det gäller bilar? Finns
              det någon övre gräns för dig? Tycker inte du att det är viktigt
              att marknaden ändå får avgöra vilka bilar människor vill ha att
              köra i och att vi stimulerar genom att olika bränslen får olika
              skatter för koldioxidutsläppen?
            </seg>
          </u>
          <note type="speaker" xml:id="i-5a358c1f5fea90b6-0">
            Anf. 149 PETER PEDERSEN (v) replik:
          </note>
          <u who="peter_pedersen_0f4dae" xml:id="i-2bcb022c1f7828b1-2">
            <seg xml:id="i-60a99c79997fdf3e-0">
              Herr talman! Vänstern tycker att vi ska använda ekonomiska styrmedel
              så att de som väljer att köra bilar som är mer miljöpåverkande
              vad gäller till exempel kväveoxider och koldioxider ska betala
              mer när de köper bilen, mer i fordonsskatt och mer i drivmedelsskatt.
            </seg>
            <seg xml:id="i-ebcece7d61673c22-0">
              Man ska ha en konsekvent politik som missgynnar dem som väljer
              att inte köra en så miljövänlig bil som möjligt. Eftersom vi vill
              ha den politiken är det viktigt att man möjliggör för dem som
              har en äldre bil att övergå till annat drivmedel så att de slipper
              den hårda beskattningen.
            </seg>
            <seg xml:id="i-46f17be7b389d64c-0">
              Också jag förstår att det finns argument ur trafiksäkerhetssynpunkt
              och så vidare som talar emot det. Om man nu ändå lägger fram förslaget
              kommer det att vara aktuellt under en övergångsperiod. Jag hoppas
              att vi ganska snabbt har en ordning där vi av marknadsskäl inte
              tillverkar bilar som går på fossila bränslen.
            </seg>
            <seg xml:id="i-f79ecba5a384c1e9-0">
              Om man lägger fram ett lagförslag är det ändå rimligt att man
              har något slags entusiasm i förslaget och inte underförstått menar:
              Ni har möjlighet att göra det, men gör inte det utan köp en ny
              bil i stället. Jag tycker fortfarande att det är ett mycket märkligt
              resonemang.
            </seg>
            <seg xml:id="i-42b0ee8865f2d3fd-0">
              Sedan till vad som sägs om marknaden. Ni säger att ju fler som
              efterfrågar miljöbilar, desto lägre pris blir det. Så brukar det
              inte gå till på marknaden. Ju fler som efterfrågar, desto högre
              brukar priset vara. Jag förstår inte riktigt det resonemanget.
            </seg>
            <seg xml:id="i-c3a08e98c3a05d4e-0">
              Du säger att det ska betalas någonstans. Så är det alltid. Om
              man hela tiden sänker skatterna finns det mindre att fördela.
              Men ni fördelar ut betydligt större pengar på annat sätt. Ni borde
              ha omtanke om denna svaga grupp.
            </seg>
            <seg xml:id="i-9e47439b1921e356-0">
              Ni brukar kalla er för det nya arbetarpartiet. Men det finns
              inte i den här diskussionen. Där faller argumentet ganska snabbt
              bort. Här premierar ni dem som har råd att köpa en ny miljöbil.
            </seg>
          </u>
          <note type="speaker" xml:id="i-9f3767f63f0a9edb-0">
            Anf. 150 STEN BERGHEDEN (m) replik:
          </note>
          <u who="sten_bergheden_a3b5cf" xml:id="i-8f312891f5991977-4">
            <seg xml:id="i-25bdf8269b9289fc-0">
              Herr talman! Vi tycker att det är bra om vår fordonsindustri
              kan utveckla bättre och miljövänligare bilar. Det handlar om att
              vi från det politiska hållet pekar på att det är i den riktningen
              vi vill gå.
            </seg>
            <seg xml:id="i-f94d0775bbb0f6e9-0">
              Övergången med konverterade bilar är ändå någon form av parentes
              för att rädda de bilar som redan är levererade på marknaden. Vi
              underlättar faktiskt för dem. Det vore skillnad om vi stod här
              i dag och sade att vi inte tycker att detta är viktigt. Vi tycker
              att det är viktigt.
            </seg>
            <seg xml:id="i-86934d5001e65b36-0">
              Men vi behöver sätta det i relation till att det är ännu viktigare
              att vår fordonspark byts ut lite snabbare än vad man har gjort
              tidigare. En målsättning där borde ändå vara att svenska folket
              på sikt ska ha råd att kunna byta ut sina bilar i samma takt som
              i övriga Europa. Det är ändå en långsiktig målsättning. Det tjänar
              vi på genom både en bättre miljö och en bättre säkerhet i våra
              bilar.
            </seg>
            <seg xml:id="i-0e0ed2a70f32ac31-0">
              Nu har vi ändå gjort att det underlättas genom regelsystemet.
              Vi förändrar de besiktningar och allt som behövs runt omkring
              detta för att göra det möjligt för dem som ändå vill hjälpa till
              ytterligare och förbättra miljön under den tiden vår gamla bilpark
              byts ut i förhoppningsvis raskare takt än tidigare.
            </seg>
          </u>
          <note xml:id="i-0485866cbddd3008-2">
            Överläggningen var härmed avslutad.
          </note>
          <note xml:id="i-4c526c29d743bb20-0">
            12 § Väg- och fordonsfrågor
          </note>
          <note xml:id="i-6b90e1f5e50d6416-3">
            Föredrogs
          </note>
          <note type="speaker" xml:id="i-3bd90abe9b25c590-0">
            Anf. 151 NINA LARSSON (fp):
          </note>
          <u who="nina_larsson_c91cec" next="cont" xml:id="i-252a1cc7bf4088a7-0">
            <seg xml:id="i-70dc36c825a8bf3e-0">
              Herr talman! Vi påbörjar nu behandlingen av trafikutskottets
              betänkande nr 6. Min roll är att kort ge en överblick av vad detta
              betänkande hanterar. Det gäller väg- och fordonsfrågor.
            </seg>
            <seg xml:id="i-e723c48dce244ab6-0">
              Detta motionsbetänkande rör viktiga delar inom trafik- och transportområdet.
              Det är ett område som verkligen fångar människors intresse. Vart
              man än kommer i detta avlånga land så har människor sina åsikter
              om både det ena och det andra gällande detta.
            </seg>
          </u>
          <note xml:id="i-18c60c89c210597d-0">
            Detta betänkande behandlar 31 motioner från den allmänna motionstiden
            år 2007. Betänkandet handlar om allt från enskilda vägar, vägfärjor,
            yrkestrafik och olika fordonsfrågor till cyklismens roll för folkhälsan.
          </note>
          <u who="nina_larsson_c91cec" prev="cont" xml:id="i-028a093a6482d730-0">
            <seg xml:id="i-8ba0db8ba9ed080c-0">
              Betänkandet behandlar även den folkliga frågan om indrivning
              av parkeringsavgifter och elfordonet Segway.
            </seg>
            <seg xml:id="i-3132527a848f67fe-0">
              Herr talman! Med denna mycket korta lilla introduktion vill jag
              lämna över betänkandet till trafikutskottets ledamöter och riksdagen
              för debatt.
            </seg>
          </u>
          <note type="speaker" xml:id="i-771a959ddcb1df6a-0">
            Anf. 152 HANS STENBERG (s):
          </note>
          <u who="hans_stenberg_6f64dd" xml:id="i-4e4547dbd51f5d40-0">
            <seg xml:id="i-195f5ed5e3acc649-0">
              Herr talman! När man läser betänkandet är det slående hur de
              borgerliga ledamöterna har bytt uppfattning i ett par riktiga
              hjärtefrågor. När man ser den undfallenhet mot regeringen som
              visas upp från den borgerliga sidan måste jag säga att jag blir
              lite förvånad.
            </seg>
            <seg xml:id="i-aaa9d7fd96fd0e85-0">
              Det finns frågor där vi tidigare har varit överens över partigränserna
              och där vi socialdemokrater inte har varit rädda för att knäppa
              vår regering på näsan, till exempel taxibranschen och taxifrågorna,
              släpvagnsvikter och annat. Då var det ett gemensamt tillkännagivande
              över partigränserna till regeringen under hårt tryck från den
              borgerliga sidan. Men nu lägger man sig helt platt från er sida.
              Det tycker jag är märkligt.
            </seg>
            <seg xml:id="i-4c1358e6a863d6a6-0">
              Det tydligaste exemplet är taxibranschen. Det finns en kriminalitet
              inom vissa företag i branschen. Vi har gemensamt krävt att det
              ska införas tömningscentraler för taxametrarna. Vi fick efter
              tillkännagivanden från riksdagens sida den socialdemokratiska
              regeringen att tillsätta en utredning i frågan. Nu har man från
              utredningen lämnat förslag om obligatoriska redovisningscentraler
              och en lång rad andra förslag som kan hjälpa till att skapa bättre
              ordning och reda i taxibranschen. Det har hela tiden skett under
              ivrigt påhejande från den borgerliga sidan.
            </seg>
            <seg xml:id="i-117a76317b683eb2-0">
              Nu när förslagen ligger på bordet är intresset totalt bortblåst,
              inte bara från regeringen utan också från mina kolleger på den
              borgerliga sidan i utskottet. Jag tycker att det är sorgligt.
            </seg>
            <seg xml:id="i-866c4ad3ee595953-0">
              När det gäller taxibranschen är det helt nödvändigt att genomföra
              kraftfulla åtgärder för att komma till rätta med det fusk som
              finns där. Vi behöver regler som förhindrar osund konkurrens och
              regelverk och funktioner som gör att både företagen i branschen
              och kunderna kan känna förtroende för att det finns stabila och
              sjysta spelregler. Därför bör vi så snabbt som möjligt få ett
              beslut om att tömning av taxametrar ska ske i särskilda redovisningscentraler
              som tillsynsmyndigheten har fastställt.
            </seg>
            <seg xml:id="i-8e619d77f0462d12-0">
              Polisen bör ges rätt att beslagta slutrapporter från taxametrar.
              Man måste få möjlighet att återkalla körkort från dem som bedriver
              olaga yrkesmässig trafik. Det måste bli bättre möjligheter att
              beslagta fordon. Allt det här är förslag som har drivits hårt
              från den borgerliga sidan.
            </seg>
            <seg xml:id="i-4cf1de88a00c5b6d-0">
              Vi behöver också ha en gemensam handlingsplan för de berörda
              myndigheterna i branschen för att komma till rätta med fusket.
              Det behövs en skärpt tillsyn så att det möjligen kan skapas bättre
              ordning och reda i branschen. De största vinnarna på det är samhället
              och de många seriösa taxiföretag som finns och som nu lider svårt
              av en osund konkurrens från fuskande kolleger.
            </seg>
            <seg xml:id="i-cb119666ebde7fa2-0">
              Herr talman! Ett annat område där de borgerliga ledamöterna har
              bytt åsikt är reglerna för bilar och släpvagnsvikter. Tidigare
              har vi varit helt överens i utskottet. Jag tror inte att det finns
              någon fråga som vi har varit så överens om genom åren som denna.
              Det är viktigt att justera reglerna, och att göra det så snabbt
              som möjligt. Vi drev till och med på och gjorde ett gemensamt
              tillkännagivande om att utredningen om det här måste gå snabbt.
              Men nu lägger man sig platt för regeringen.
            </seg>
            <seg xml:id="i-c9328815bbddb611-0">
              Problemet kvarstår. Många nya bilar har i dag en totalvikt på
              runt två och ett halvt ton. Dagens husvagnar väger oftast över
              ett ton. Man får inte köra ett sådant ekipage med B-körkort. Däremot
              gör lagstiftningen det tillåtet att ha en lättare dragbil och
              dra husvagnen trots att alla som kan någonting om branschen vet
              att en lättare bil utgör ett betydligt mer trafikfarligt ekipage.
            </seg>
            <seg xml:id="i-43f0c1b2e9b5450d-0">
              Nu har vi fått det tredje körkortsdirektivet med ändrade viktgränser.
              Det direktivet ska vara genomfört i medlemsstaterna senast i januari
              2013. Direktivet trädde i kraft redan 2007. Jag vill nog påstå
              att det är ytterst osannolikt att EU skulle straffa Sverige för
              att vi skulle vara för snabba med att införa ett direktiv. Motsatsen
              har hänt vid ett och annat tillfälle. Men att vi skulle få några
              större problem för att vi skyndar på den här hanteringen tror
              jag helt enkelt inte på. Det är angeläget att vi får regler som
              motsvarar dagens och framtidens fordonspark. Vi behöver regler
              som är moderna. Därför bör direktivet genomföras i svensk lagstiftning
              så fort som möjligt.
            </seg>
            <seg xml:id="i-1faa94500564cbc1-0">
              Dessutom tycker jag att det är viktigt att vi från riksdagens
              sida markerar att det inte ska vara onödigt kostsamt och krångligt
              att genomföra direktivet. Man ska göra det så smidigt och enkelt
              som direktivet tillåter. I direktivet finns två olika sätt att
              erhålla behörighet. Man kan få det antingen genom att genomgå
              en utbildning på en viss tid eller genom att avlägga prov. Det
              ska alltså inte vara regler som förutsätter både utbildning och
              prov. Jag vet att ganska starka krafter i samhället arbetar för
              det. Men om vi får ett sådant regelverk är ingenting vunnet med
              direktivet. Då är det lika enkelt att ta en extra behörighet på
              körkortet.
            </seg>
            <seg xml:id="i-bbb765ab973729f3-0">
              Herr talman! Jag ska snabbt beröra ett par andra frågor också.
              Det gäller delvis överlasterna. Jag vet att Peter Pedersen kommer
              att beröra detta mer, så jag ska bara ta det väldigt kort. De
              mätningar som Vägverket gör visar att vi har oacceptabelt mycket
              överlast. Det ger oss ett oacceptabelt slitage och en oacceptabel
              nedbrytning av våra vägar. Det innebär kraftigt ökade underhållskostnader
              och dessutom en ökad trafikfara.
            </seg>
            <seg xml:id="i-0fbeee2cf05191d7-0">
              Det görs mycket på området både från industrin, åkerinäringen
              och transportfacken. Men det räcker inte, även om de fortsätter
              med det. Det är också nödvändigt att höja överlastavgifterna så
              att det blir kännbart för dem som kör med överlaster. I dag kan
              man faktiskt räkna hem att det bär sig att åka dit för fusk en
              och annan gång. Man tjänar ändå på det som åkare.
            </seg>
            <seg xml:id="i-be8df226d02cb34a-0">
              En annan fråga är vinterdäck på tunga fordon. Vi har i dag regler
              som kräver vinterdäck vid vinterväglag, som det heter i lagstiftningen,
              mellan den 1 december och den 31 mars. Det finns inga sådana regler
              för tunga fordon. Vi vet att vi varje år får stora bekymmer framför
              allt med utländska fordon som kommer hit utan utrustning. Vi behöver
              regler som gör att alla tunga fordon som kör på svenska vägar
              har utrustning som passar sig för vinterväglag. Det finns motsvarande
              lagstiftning i våra grannländer, och det borde inte vara svårt
              att införa det här också.
            </seg>
            <seg xml:id="i-0e59731f3c8e72fb-0">
              Jag tror också att man behöver se över tidsgränsen. Det kan faktiskt
              komma snö i oktober och november också. Det är nog ett lite förlegat
              synsätt att hålla fast vid den 1 december.
            </seg>
            <seg xml:id="i-d568d0b5a97f633a-0">
              Herr talman! Jag ska nöja mig med detta. Jag vill bara återvända
              till det jag inledde med. Jag är faktiskt lite beklämd över att
              våra borgerliga kolleger i utskottet inte törs stå upp mot regeringen.
              Självfallet ska man som regeringsparti driva igenom regeringens
              propositioner. Men när man inte ens i ett utskottsbetänkande vågar
              stå för sina gamla åsikter känns det som om man degraderar riksdagens
              roll. Det gör mig lite beklämd.
            </seg>
            <seg xml:id="i-eef92406887cabfb-0">
              Herr talman! Vi socialdemokrater står självfallet bakom samtliga
              våra reservationer, men för tids vinnande nöjer jag mig med att
              yrka bifall till reservationerna 2 och 3.
            </seg>
          </u>
          <note type="speaker" xml:id="i-0e66a28c448e6094-0">
            Anf. 153 PETER PEDERSEN (v):
          </note>
          <u who="peter_pedersen_0f4dae" xml:id="i-2bcb022c1f7828b1-3">
            <seg xml:id="i-c6e8ebfc77466264-0">
              Herr talman! Vänsterpartiet står bakom samtliga reservationer
              som vi finns med på, men för att vinna tid nöjer jag mig med att
              yrka bifall till reservation 3 som handlar om åtgärder mot överlast.
              Det är också det som jag i allt väsentligt kommer att ägna mig
              åt.
            </seg>
            <seg xml:id="i-ad935303196deb16-0">
              Även här finns det en viss förvirring i den borgerliga sidans
              argumentation. S, v och mp hävdar att om man, utan att vidta nödvändiga
              åtgärder, accepterar verksamhet som konsekvent bryter mot lagen,
              det vill säga att man utnyttjar detta med överlaster i alltför
              hög utsträckning oavsett hur man räknar överlast, innebär det
              en osund konkurrens mellan dem som sköter sig och dem som inte
              gör det. Man sliter ned den offentligt finansierade vägen som
              måste underhållas och byggas om. Det kostar massor med pengar.
              Dessutom är det en trafikfara att det åker omkring ett stort antal
              fordon på våra vägar som är för tungt lastade.
            </seg>
            <seg xml:id="i-1ad3fb5a6116cfb2-0">
              Då krävs det åtgärder. Man håller med om detta i utskottstexten
              och skriver: Problem med överlaster gäller både bruttovikt och
              axellaster. Det är enligt utskottets mening positivt att andelen
              överlastade tunga fordon minskar, men minskningen går alltför
              långsamt i förhållande till bland annat kostnader för vägslitage
              och trafiksäkerhetsrisker som överlastade fordon föranleder.
            </seg>
            <seg xml:id="i-dbd559eddb64e116-0">
              Men man vidtar inga som helst åtgärder. Man utgår bara ifrån
              att en ansvarsfull bransch ska spela en viktig roll för att komma
              till rätta med de här missförhållandena och kunna bidra till en
              sund och framtidsinriktad näring.
            </seg>
            <seg xml:id="i-2c8b0db8315f4939-0">
              Problemet är bara att det finns ett antal inom den branschen
              som inte är tillräckligt seriösa och som konsekvent lastar för
              tungt och kör med överlast. Det är precis det vi försöker komma
              åt. Då får vi kritiken att man inte tror att det är den enda vägen
              att komma till rätta med problemet att ha en högre överlastningsavgift.
              Det säger inte vi heller. I vår reservation skriver vi så här:
              Samtidigt vill vi understryka det faktum att sanktioner är ett
              viktigt verktyg vid brott mot trafikbestämmelserna. Överlastningsavgiften
              bör därför höjas. Det är vidare angeläget att även andra medel
              övervägs som kan leda till att problemet med överlaster kan motverkas
              effektivt.
            </seg>
            <seg xml:id="i-472d82c13a8c139e-0">
              Det är alltså ett märkligt svar på vår synpunkt. Ni säger att
              ni inte tror att det är den enda vägen. Nej, den enda vägens politik
              finns aldrig, inte i den här frågan heller. Men detta kan vara
              ett verktyg för att komma till rätta med problemet. Varför då
              avvisa det förslaget? Det skulle jag vilja ha ett svar på eftersom
              vi inte får svar på det i det här betänkandet.
            </seg>
            <seg xml:id="i-a16541d6d46a392f-0">
              I övrigt delar jag den kritik som Hans Stenberg framför mot den
              borgerliga alliansen vad gäller att det drar ut på tiden i en
              rad frågor, till exempel detta med åtgärder för att komma till
              rätta med olika missförhållanden inom taxibranschen.
            </seg>
            <seg xml:id="i-f432e27be664de1a-0">
              Sedan skulle jag också vilja lyfta upp det särskilda yttrande
              som vi har tillsammans och som gäller övergivna fordon. Det är
              också en långbänkare i trafikutskottet. Det är väldigt svårt att
              förklara för människor varför det går att åtgärda en massa saker
              väldigt snabbt samtidigt som det verkar vara världens mest komplicerade
              process att få bort övergivna fordon.
            </seg>
            <seg xml:id="i-d00f6b93e73df0f3-0">
              För att man ska få bort dessa måste någon betala, och då har
              Vägverket kommit med ett förslag som går ut på att man belastar
              trafikförsäkringen på fordonet om man inte kan ta ut det av fordonets
              ägare. Problemet är att många av de här bilarna som står övergivna
              efter vägen inte har någon försäkring. Vi misstänker att det kommer
              att drabba dem som följer regelsystemet och betalar sina trafikförsäkringar.
            </seg>
            <seg xml:id="i-eb98bba90837e5ce-0">
              Vi anser alltså att det är mycket mer rimligt att det här ska
              betalas över anslag. Det är alltså ett gemensamt ansvar. Det är
              viktigt ur trafiksäkerhetssynpunkt att de här bilarna kommer bort
              från vägarna och inte står där dag ut och dag in, vecka efter
              vecka och månad efter månad ibland utan att man vidtar några åtgärder.
              Men det är inte rimligt att belasta de andra trafikanterna för
              att vissa inte sköter sig. Däremot kan vi ta ett gemensamt ansvar
              och finansiera detta via anslag. Jag skulle vilja att någon från
              den borgerliga sidan motiverar att man ställer sig positiv till
              det här inslaget.
            </seg>
            <seg xml:id="i-5dbb380324dc3838-0">
              När det gäller krav på vinterdäck för tung trafik har Vänstern
              valt att avvakta det pågående arbetet. Vi gjorde ett studiebesök
              på VTI i Linköping, och jag uppfattade då att det fanns olika
              meningar. Forskarna var inte helt överens om vad som var rätt
              och fel här. Vi avvaktar den beredning som ni hänvisar till, men
              vi utgår ifrån att det kommer kraftfulla åtgärder så fort man
              har mer kött på benen i den frågan. Det är en viktig fråga. Vi
              kan inte ha en ordning som gör att vi riskerar människoliv vintertid
              när tunga fordon som inte har rätt utrustning åker omkring. Men
              vi måste komma fram till vad som är rätt åtgärd, så att vi inte
              beslutar om saker som sedan visar sig vara kontraproduktiva. Vi
              avvaktar i den frågan.
            </seg>
          </u>
          <note type="speaker" xml:id="i-e3e3e12e63cffeef-0">
            Anf. 154 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-8313326b61d48ba5-1">
            <seg xml:id="i-2b3337b113b62593-0">
              Herr talman! Vi i Miljöpartiet yrkar bifall till reservation
              nr 1 och reservation nr 7, men vi står givetvis bakom de reservationer
              som vi tidigare har ställt oss bakom även om vi inte tänker ta
              upp tid med att votera om dem i kammaren.
            </seg>
            <seg xml:id="i-f6ce02dcbbd08526-0">
              Jag vill fortsätta med det som Hans Stenberg pratade om. Han
              uttryckte sig väldigt nyanserat. Jag skulle faktiskt vilja skärpa
              tonläget lite grann när det gäller hur trafikutskottet har förändrats
              sedan valet. Jag har flera gånger varit med om seriösa diskussioner
              i trafikutskottet där vi har haft integritet, vågat stå upp för
              olika saker och kritiserat regeringen även om det har inneburit
              att Socialdemokraterna har fått vända sig mot sina egna. Sakfrågan
              har varit dominerande. Jag blir rätt förbluffad när jag ser att
              det inte tycks finnas så mycket civilkurage i majoriteten på den
              här sidan. Jag skulle vilja fråga om det är meningen att riksdagen
              ska vara något slags transportkompani i förhållande till regeringen.
              Ska vi inte självständigt kunna ta in kunskaper och yttra vår
              mening även om det kanske innebär att man riktar en viss kritik
              mot regeringen? Jag förstår att ni inte vill missbruka det, men
              kan man inte tänka sig det någon gång? Det förvånar mig.
            </seg>
            <seg xml:id="i-550188ec58b994b4-0">
              Jag ska inte tillägga så mycket i de två frågor som har belysts
              här. Jag tycker att såväl Hans resonemang om taxi som Peters om
              överlaster stämmer väldigt bra överens med vad vi i Miljöpartiet
              tycker. Jag skulle vilja lägga till en sak när det gäller taxi.
              Den här regeringen berömmer sig av att stödja företag och sätta
              företagsamheten i centrum. Då undrar jag om det inte är ett väldigt
              bra sätt att stödja företag genom att snabbt ta itu med fusket.
              Det ska väl löna sig att vara hederlig.
            </seg>
            <seg xml:id="i-ef7a248eb6abbd09-0">
              Jag åker rätt mycket taxi i Malmö i och med att jag själv inte
              har körkort. Jag träffar väldigt ofta på taxichaufförer som kommer
              från andra länder. Det finns mycket ryktesspridning och många
              fördomar. Det finns också tendenser som Sverigedemokraterna utnyttjar.
              Jag tycker att det är väldigt angeläget att vi ser de branscher
              där invandrare är mer företrädda än andra som branscher där vi
              måste se till att det går hederligt och rätt till. De problem
              som finns i dag drabbar hela invandrargrupper. Det handlar inte
              bara om att man undanhåller skatt det handlar om flera miljarder
              utan det handlar också om att arbetsförhållandena och villkoren
              för de anställda blir mer gungiga. Vi som resenärer kan bli ganska
              godtyckligt behandlade. Då är det en poäng att man stramar upp
              så att det lönar sig för dem som är hederliga. De ska kunna konkurrera
              på marknaden, och det blir väldigt besvärligt om det finns vissa
              som struntar i reglerna.
            </seg>
            <seg xml:id="i-2ca516d46dcb7d34-0">
              Peter pratade om överlaster. Jag skrev med särskilt nöje för
              några år sedan en riksdagsmotion som jag gav rubriken Långsiktigt
              hållbara vägar. Vad hör folk av sig till oss i trafikutskottet
              om? Vad är det folk vill när det gäller vägar? Det kan handla
              om vanligt folk, olika byalag och så vidare. Ja, man vill att
              de vägar som finns nu ska vara i gott skick. Det är den absolut
              övervägande frågan som jag kan erinra mig i min verksamhet i trafikutskottet
              sedan 1998.
            </seg>
            <seg xml:id="i-7450f66343fc1fe5-0">
              Då är överlasten ett problem. Enligt Vägverkets mätning är var
              fjärde lastbil för tung. Om man vill värna vägarna ska det inte
              löna sig att förstöra dem, och det gör det när man har så väldigt
              låga överlastavgifter som i dag.
            </seg>
            <seg xml:id="i-8820e17317c362c0-0">
              Jag tänker också säga något om de två reservationer jag har yrkat
              bifall till. Den ena handlar om Öresundsbron. Det finns motioner
              som går ut på att man kraftigt ska sänka avgiften eller till och
              med ha nolltaxa på Öresundsbron. Den som bor nära Öresundsbron
              inser lätt att det vore en katastrof. Det väller in framför allt
              lastbilar men också personbilar som gör att alla de miljömål vi
              har satt upp i Skåne ser ut att ryka därför att vägtrafiken ökar
              så mycket. På E 6:an går ett pärlband av lastbilar, så om man
              ser lite dåligt skulle man kunna tro att det var ett godståg med
              vagnar så tätt är det med lastbilar på E 6:an norrut. Att i det
              läget ytterligare sänka taxorna, som Ulf Nilsson och ytterligare
              en folkpartist föreslår, tyder på att man har noll kunskap om
              klimat, miljö och för den delen också trafiksäkerhet.
            </seg>
            <seg xml:id="i-f352e1dc77746ad6-0">
              Dessutom är det ett väldigt bra drag i Skåne, tycker jag, att
              man vill försöka hitta en mer regional jämvikt i länet. Det är
              så att det i den sydvästra delen är en väldig överkantring. Det
              är väldigt många som flyttar dit och det sker mycket ny företagsetablering
              medan det inte är riktigt samma tryck i resten av Skåne. Att ytterligare
              sänka taxorna skulle spä på den effekten.
            </seg>
            <seg xml:id="i-99eee5c4f5a65e7a-0">
              Vi föreslår i stället från Miljöpartiets sida att man höjer biltaxorna
              på bron för person- och lastbilar för att klara klimat- och miljömålen.
            </seg>
            <seg xml:id="i-7adda7381ce8ca13-0">
              Sedan tänkte jag ta upp en annan regional fråga för Skåne. Jag
              har inte yttrat mig om det tidigare, men det finns ju en centermotion
              som handlar om färjan till Ven. Jag vill bara trycka på det vi
              har sagt här i utskottet: Det vore en poäng om det fanns någon
              sorts logik i vilka färjor staten tar ansvar för och vilka trafikanterna
              själva ska betala för. Det är inte meningen att vi ska stå här
              och besluta om detta styckevis i riksdagen, men det vore en poäng
              om regeringen kunde samla sig till någon sorts logik när det gäller
              varför vissa färjor ska skötas gratis av Vägverket och vissa ska
              betalas av dem som åker med dem. Det skulle förmodligen leda till
              att Venfärjan inte skulle kosta något.
            </seg>
            <seg xml:id="i-be6d0b42352d2b20-0">
              Slutligen tänkte jag ta upp cykling. Trafikutskottet säger att
              det här är ett viktigt transportslag, men där går faktiskt trafikarbetet
              ned. Trafikarbetet med cykel har minskat från 12 till 9 procent,
              och det trots att det säljs fler cyklar. Uppenbarligen används
              de inte lika flitigt som andra transportslag.
            </seg>
            <seg xml:id="i-06c8a8f3370ed045-0">
              Cykeln är helt oöverträffad när det gäller luftföroreningar,
              klimat, yta och risken att vålla skada för andra. Det här borde
              verkligen befrämjas. Sverige ter sig, jämfört med Danmark och
              Holland, lite grann av ett u-land i det avseendet när man ser
              på det ansvar, eller den brist på ansvar, som Vägverket har jämfört
              med de andra länderna. Det borde finnas ett utpekat mål. Det borde
              finnas en rapporteringsskyldighet och en strategi från Vägverket
              att se till att understödja kommunerna med bidrag och se till
              att man har trafikregler som gör det säkrare att cykla, så att
              det verkligen ökar.
            </seg>
            <seg xml:id="i-d42afe5fd4738c07-0">
              De av oss som har vågat ge oss ut i Helsingforsstrafiken har
              verkligen kunnat se det som Sika har konstaterat i sin rapport:
              Cyklingen är inte en integrerad del av stadsplaneringen. När man
              är ute och cyklar på vissa cykelvägar här i centrala Helsingfors
              tar de plötsligt bara slut. Det kan vara en parkering mitt i cykelvägen,
              eller så slutar cykelvägen 20 meter före en korsning. Vart ska
              man ta vägen då? Ska man hoppa av cykeln och leda den på trottoaren,
              eller ska man ge sig ut i filerna mellan bilarna? Det är ovisst
              för alla. Jag vill påstå att jag är en ganska van cyklist, men
              jag känner mig osäker i många situationer i centrala Helsingfors.
            </seg>
            <seg xml:id="i-9f7909d9e02fc990-0">
              Det är inte meningen att staten ska styra detta det borde Helsingforss
              stad rensa upp i men Vägverket som fackmyndighet borde hjälpa
              kommunerna med att understödja det mest miljövänliga transportslaget
              av alla, det vill säga cykling.
            </seg>
          </u>
          <note type="speaker" xml:id="i-e75e46ff932cf523-0">
            Anf. 155 ULLA LÖFGREN (m):
          </note>
          <u who="unknown" xml:id="i-4cdc7e1b6540fea2-25">
            <seg xml:id="i-13ea8ce7e714bcde-0">
              Fru talman! Vi debatterar nu som sagt väg- och fordonsfrågor.
              Det är Sven Bergström från Centerpartiet och jag som ska företräda
              alliansen i den här debatten, och vi har delat upp betänkandet
              mellan oss på det viset att Sven Bergström tar väg- och cykelfrågorna
              och jag tar övriga fordonsfrågor.
            </seg>
            <seg xml:id="i-40b4067f54cb8d6f-0">
              Fru talman! Det är ett så kallat motionsbetänkande som vi behandlar,
              och det mest anmärkningsvärda man kan säga om det är att det verkligen
              avslöjar den handlingsförlamning som den förra regeringen led
              av. På punkt efter punkt har oppositionen i dag reserverat sig
              mot sådant som vi drev och reserverade oss emot i opposition.
              Ombytta roller, kan man tänka. Då sa ni för det mesta nej, och
              nu säger ni ja. Det är bara det att det jaet är ett slag i luften,
              för nu genomför vi det mesta av det ni uppenbarligen ville men
              inte förmådde under alla de år ni hade majoriteten.
            </seg>
            <seg xml:id="i-799d1bb0297eb77b-0">
              Varför tog ni exempelvis inte de krafttag mot missförhållandena
              inom taxinäringen som ni nu kräver? Den utredning ni hänvisar
              till kom ju med sitt betänkande redan 2004. Nu ska sägas till
              ert försvar att frågan inte är så enkel att komma till rätta med
              som det kan verka. Regeringen och taxibranschen har emellertid
              en dialog. Det pågår ett beredningsarbete, och regeringen kommer
              med en del förslag från den här utredningen så småningom.
            </seg>
            <seg xml:id="i-1573719ca6799d95-0">
              Oppositionen kräver också högre sanktionsavgifter vid överlaster.
              Vi håller med om att överlaster är ett stort problem som måste
              åtgärdas men är inte övertygade om att höjda sanktionsavgifter
              är lösningen, åtminstone inte omedelbart. Det tyckte uppenbarligen
              inte heller den förra regeringen, för problemet har ju varit känt
              länge.
            </seg>
            <seg xml:id="i-0f4e038ae4dcee30-0">
              Vi är ju faktiskt överens med branschen om att problemen måste
              åtgärdas, och då förefaller det bättre med en bred strategi för
              att minska problemen som ett första steg. Den arbetsgrupp som
              Sveriges Åkeriföretag har inrättat har identifierat 16 åtgärder
              som skulle kunna hjälpa upp situationen. Låt oss titta på detta
              tillsammans innan vi gör något förhastat, som kanske inte ens
              löser problemen. Men vi ska inte utesluta högre sanktionsavgifter
              heller.
            </seg>
            <seg xml:id="i-1d997aa8ff537317-0">
              Fru talman! S och mp kräver vinterdäck för tung trafik. Även
              här kan man ställa sig frågan varför inte den förra regeringen
              gjorde något. Vintrarna har ju inte uppstått i och med att vi
              fått en borgerlig regering. Nu tycks det emellertid bråttom att
              göra något. Det finns inte ens tid att invänta Vägverkets förslag
              till nya regler, som förväntas kunna träda i kraft den 1 december
              2008. Det tycker emellertid vi. Har vi nu väntat så länge så kan
              vi leva utan vinterdäck över sommaren också.
            </seg>
            <seg xml:id="i-857dc2466d1b2bd7-0">
              Beträffande fordonsvikter för släpvagnskombinationer är vi i
              majoriteten lika otåliga som s och v. Vi är så otroligt överens
              i sakfrågan, men vi har accepterat att riksdagen inte kan sätta
              sig över EU när det gäller ikraftträdandet av det nya direktivet.
              Jag erkänner dock att vi är ledsna över att behöva vänta i alldeles
              för många år på denna nödvändiga ändring.
            </seg>
            <seg xml:id="i-54568f209ca6ff5f-0">
              Fru talman! Oppositionens krav på att regeringen ska se över
              hur man kan driva in p-böter från utlandsregistrerade fordon är
              ytterligare en fråga som man själv borde ha kunnat lösa för länge
              sedan. Av oppositionens motioner och reservationer skulle man
              kunna få uppfattningen att ni aldrig har haft majoritet i Sveriges
              riksdag. Nu finns det ju redan i dag möjligheter att driva in
              böter, men regeringen kommer också att komma med förslag om att
              underlätta detta, vilket givetvis även vi i majoriteten ser fram
              emot.
            </seg>
          </u>
          <note xml:id="i-6be00028bc49271e-0">
            Därmed, fru talman, yrkar jag bifall till förslaget i betänkandet
            och avslag på samtliga reservationer.
          </note>
          <note type="speaker" xml:id="i-cddeb4b8d8979073-0">
            Anf. 156 HANS STENBERG (s) replik:
          </note>
          <u who="hans_stenberg_6f64dd" xml:id="i-4e4547dbd51f5d40-1">
            <seg xml:id="i-38dbbe598781cfab-0">
              Fru talman! Ulla Löfgren frågar varför vi inte har gjort något
              tidigare och varför vi inte har genomfört alla de här förslagen
              förut. Det som jag tog upp i mitt anförande var de områden där
              vi har varit överens och där vi har ställt krav på den tidigare
              regeringen.
            </seg>
            <seg xml:id="i-75dfb65a90c13f36-0">
              Allra tydligast var det i taxifrågan, där vi gemensamt krävde
              av regeringen att man skulle ta fram en lagrådsremiss till sommaren
              inför valet. Kraven var stenhårda, inte minst från Moderata samlingspartiet
              och de övriga borgerliga partierna. Så kom lagrådsremissen, förslagen
              låg på bordet, man hade hela tiden krävt detta från oppositionens
              sida och attackerat regeringen för att den har varit för långsam,
              och vi hade instämt i den kritiken. Vi kritiserade vår regering
              för att den var för långsam. Varför, när förslagen nu ligger på
              bordet, säger ni då nej, att det är inte aktuellt, att om det
              inte skett tidigare ska det inte ske nu heller?
            </seg>
            <seg xml:id="i-67f86f40454801c5-0">
              Det är ett mycket märkligt sätt att resonera när det gäller synen
              på regeringsmakten och vad den ska användas till. Ni måste kliva
              ur oppositionsrollen. Det är ni som sitter på regeringsmakten
              i fyra år. Då måste ni också regera och inte nöja er med att klaga
              på den tidigare regeringen.
            </seg>
            <seg xml:id="i-3a6eebfe82b537ae-0">
              När det gäller överlasterna och att det inte införts skärpta
              sanktioner tidigare tycker jag att det är en rimlig ordning att
              man först försöker med frivilliga åtgärder, försöker få parterna
              åkerinäringen, industrin, facken i branschen att vidta frivilliga
              åtgärder. Nu har vi försökt med det i flera år och ser att det
              inte räcker, och därför tror vi att vi även måste lägga till höjda
              sanktionsavgifter.
            </seg>
          </u>
          <note type="speaker" xml:id="i-d49141219ccbffd5-0">
            Anf. 157 ULLA LÖFGREN (m) replik:
          </note>
          <u who="unknown" xml:id="i-4cdc7e1b6540fea2-26">
            <seg xml:id="i-8d0f621230278aae-0">
              Fru talman! Låt mig börja med det sista som sades. Jag är helt
              enig med Hans Stenberg om att vi först måste pröva den frivilliga
              vägen. Nu har man börjat titta på vad överlasterna innebär och
              fått fram nya fakta. Det kanske inte är så lätt att komma till
              rätta med problemet genom att höja sanktionsavgifterna. Man kanske
              måste införa andra förändringar som gör att exempelvis de som
              kör styckegods inte råkar ut för höjda axellaster, vilket faktiskt
              är farligare, genom det sätt man lastar om och så vidare. Om man
              genom att vifta med höjda sanktionsavgifter, om ingenting sker,
              kommer till rätta med problemet har man kanske kommit ytterligare
              en bit på väg; jag antar att det är därför Sveriges Åkeriföretag
              nu har en mängd förslag. Vi utesluter inte höjda sanktionsavgifter
              men tycker att det är för tidigt att besluta om det.
            </seg>
            <seg xml:id="i-f5163292be4fe40f-0">
              Då det gäller taxi planerar regeringen att genomföra många av
              de åtgärder som föreslogs i utredningen. Beträffande tömningsstationer
              finns det dock problem. Datainspektionen slog ned på det eftersom
              det enligt Datainspektionen strider mot artikel 8 i den europeiska
              konventionen om skydd för de mänskliga rättigheterna och grundläggande
              friheterna. Det verkar väldigt drastiskt att vi ska införa något
              som strider mot en sådan konvention.
            </seg>
          </u>
          <note type="speaker" xml:id="i-787fb0e3c3cd2e54-0">
            Anf. 158 HANS STENBERG (s) replik:
          </note>
          <u who="hans_stenberg_6f64dd" xml:id="i-4e4547dbd51f5d40-2">
            <seg xml:id="i-dee08cbacbc83801-0">
              Fru talman! När det gäller överlaster behövs det självklart,
              Ulla Löfgren, även många andra insatser. Men varför utesluta sanktionsavgifterna?
              I dag har vi ett system som innebär att det lönar sig att någon
              enstaka gång, när man har oturen att åka fast, ta böterna. På
              så sätt kan man sätta i system att köra med överlaster.
            </seg>
            <seg xml:id="i-4c1f868abf1df7e6-0">
              De största bekymren gäller dels vägarna och den allmänna laglydigheten,
              trafiksäkerheten, dels att det drabbar de seriösa åkeriföretagen.
              Hur ska de kunna konkurrera med dem som hela tiden fuskar? Det
              är en hopplös situation.
            </seg>
            <seg xml:id="i-99186d0e7ae47bde-0">
              Beträffande taxi vill jag säga att om man inte vill göra någonting
              griper man efter halmstrån. Nu har man hittat ett yttrande från
              Datainspektionen. Det går säkert att utforma redovisningscentralerna
              så att de fungerar utan att bryta mot några internationella konventioner.
              Det är åtminstone utredarens bedömning. Det som väger tungt är
              att hela den seriösa taxibranschen samfällt kräver redovisningscentraler
              så att de får ordning och reda i branschen. Nu har vi en situation
              där seriösa taxiföretagare slås ut av oseriösa taxiföretagare,
              av sådana som inte sköter sig.
            </seg>
            <seg xml:id="i-6bf081f750d4ceec-0">
              Med tanke på allt tal om lag och ordning från den borgerliga
              sidan vill jag påpeka att här finns ett färdigt utredningsförslag,
              något som ni själva krävt i många herrans år. Genomför nu detta!
              Det kräver både anständigheten och hela den samlade taxibranschen.
            </seg>
          </u>
          <note type="speaker" xml:id="i-8dacd631319ad015-0">
            Anf. 159 ULLA LÖFGREN (m) replik:
          </note>
          <u who="unknown" xml:id="i-4cdc7e1b6540fea2-27">
            <seg xml:id="i-0828a627761d57ad-0">
              Fru talman! Vi träffade taxibranschen i går. Det går alltid att
              kringgå saker och ting om man vill vara olaglig. Man kan till
              exempel låta bli att slå på taxametern, och då har man absolut
              ingen glädje av tömningsstationer. Att göra detta till enbart
              en fråga om tömningsstationer är att lite grann förenkla problemet.
              Det gäller även från taxibranschens sida. Jag förstår givetvis
              deras önskan om att få en hederlig bransch, och regeringen är
              öppen för att tillsammans med taxibranschen hitta bra lösningar.
            </seg>
            <seg xml:id="i-e3dcf0ba44a9c024-0">
              När det gäller överlasterna är också det ett problem för hela
              branschen, precis som Hans Stenberg säger. Den seriösa branschen
              är väldigt angelägen om att komma till rätta med problemet. Även
              där försöker regeringen att tillsammans med branschen hitta bra
              lösningar.
            </seg>
          </u>
          <note type="speaker" xml:id="i-5d4de71b1fbe03d0-0">
            Anf. 160 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-8313326b61d48ba5-2">
            <seg xml:id="i-fb3f7b9306dc3423-0">
              Fru talman! Låt mig börja med frågan om taxi. Det hänvisas till
              en utredning i vårt betänkande, men den utredningen föregicks
              av flera andra. Jag lyssnade en gång på Ulf Adelsohn som pratade
              om avregleringar och effekten av dessa. Han erkände att det var
              något han ångrade, att man hade öppnat för kriminalitet. Det var
              hans recension av effekterna av avregleringen av taxi. Om det
              är något det parti är känt för som Ulla Löfgren representerar
              så är det lag och ordning och poliser och sådant. Den imagen delar
              inte vi från Miljöpartiet precis, men här tycker vi att det vore
              rimligt att ha någon sorts regelverk och se till att det också
              efterlevdes.
            </seg>
            <seg xml:id="i-d864378860d57d77-0">
              Många blir erbjudna resor utan taxameter. I vår reservation tar
              vi inte bara upp tömningscentralerna, utan vi vill att polisen
              också ska få möjlighet att ta till krafttag rent allmänt. Det
              finns många bra saker i lagrådsremissen, och Ulla Löfgren säger
              att de arbetar med den. Varför då inte avisera något i propositionsförteckningen?
              Där finns inget aviserat om hederlighet inom taxibranschen.
            </seg>
            <seg xml:id="i-959b96d4e6ab62ed-0">
              Så till frågan om överlaster. Ni vill vänta, men tycker ni att
              det är acceptabelt att 25 procent har överlast? Är det en lagom
              gräns för kriminalitet också för andra fordon? Okej, tre fjärdedelar
              följer reglerna. Då ska vi vara nöjda. Gäller det andra brott
              också? Jag tycker att det är allvarligt.
            </seg>
            <seg xml:id="i-3731e990c6dcb84d-0">
              Det som skiljer Sveriges vägnät från andra länders är att det
              är skörare. Särskilt från den valkrets som Ulla Löfgren representerar
              har vi i trafikutskottet haft många uppvaktningar där glesbygdsbor
              klagat över att vägarna inte är farbara. Då borde man vara rädd
              om vägarna, och överlastavgifter är ett sätt att se till att vägarna
              inte förstörs när man har problem i samband med att tjälen går
              ur marken.
            </seg>
          </u>
          <note type="speaker" xml:id="i-493ff54162ded890-0">
            Anf. 161 ULLA LÖFGREN (m) replik:
          </note>
          <u who="unknown" xml:id="i-4cdc7e1b6540fea2-28">
            <seg xml:id="i-d6f6244176107948-0">
              Fru talman! I en reservation som gäller taxi sägs att det inte
              finns några krav på att informationen förs vidare till förarens
              arbetsgivare eller till beställningscentralen om länsstyrelsen
              gör en indragning av förarlegitimationen. Det är en av de frågor
              som regeringen nu ser över. Man tittar över lagen om trafikregistret
              för att kunna få denna information tillgänglig för alla.
            </seg>
            <seg xml:id="i-c4ff72b98cb5f943-0">
              Vägverket har fått i uppdrag att se över gällande bestämmelser
              om återkallelse av taxiförarlegitimation. Det uppdraget ska redovisas
              senast den 2 maj. Detta sagt upplysningsvis. Regeringen arbetar
              alltså med taxifrågan.
            </seg>
            <seg xml:id="i-a85177e2daf8284d-0">
              Då det gäller överlasterna är vi inte nöjda med att det finns
              överlaster på 25 procent, och det är inte heller de seriösa åkeriägarna.
              Vi får försöka att tillsammans komma fram till ett bättre resultat
              än det som är i dag; helst ska det givetvis vara noll. Vi tror
              dock inte att enbart en höjning av sanktionsavgifterna löser problemet.
              Det behövs många andra saker också. Vi jobbar med frågan, och
              jag tror inte att vi ska utesluta höjda sanktionsavgifter.
            </seg>
          </u>
          <note type="speaker" xml:id="i-78a8d3e7796b6907-0">
            Anf. 162 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-8313326b61d48ba5-3">
            <seg xml:id="i-6d881c96cca5dcca-0">
              Fru talman! Jag är alldeles övertygad om att Ulla Löfgren är
              seriös i sin avsikt, att man jobbar med frågan. Men frågan är:
              Kan man vara nöjd med arbetstakten? Om det är en återrapportering
              i maj undrar jag: Varför kan man inte avisera en proposition till
              hösten?
            </seg>
            <seg xml:id="i-173f7ee818b5b78f-0">
              Vi ska så småningom ta ställning till det hoppas vi åtminstone
              en infrastrukturproposition. Vi vet att det är jättedyrt att såväl
              bygga som underhålla vägar. Det som borde vara klokast av allt
              är att se till att det vägnät man har är i så gott skick som möjligt,
              att man inte förstör det. Det som händer när en överlastad timmerbil
              kommer och vägen är skör innebär ju inte bara att det krävs ny
              beläggning, utan det krävs också en ny vägkropp.
            </seg>
            <seg xml:id="i-ac60a1731ca2e601-0">
              Det må vara en sak. Lastbilarna kanske kan ta andra vägar. Men
              för de människor som bor här och är beroende av vägen för sin
              framfart är det väldigt allvarligt att vi har så generösa regler
              att det lönar sig att bryta mot reglerna.
            </seg>
            <seg xml:id="i-ae3a5efb91aff2f3-0">
              Ni är för lag och ordning och straff i många andra avseenden.
              Jag tycker att det borde gälla trafiken också. Det borde inte
              vara någon frizon. Precis som Hans Stenberg sade tidigare kan
              oseriösa åkerier tyvärr kalkylera med att köra med överlast.
            </seg>
            <seg xml:id="i-37faaccf9e609552-0">
              Risken att de blir upptäckta är liten, och det de drabbas av
              om de blir upptäckta är alldeles för milda straff för att det
              ska ha en tillräckligt motverkande effekt.
            </seg>
          </u>
          <note type="speaker" xml:id="i-6603ca3e3fe2a898-0">
            Anf. 163 ULLA LÖFGREN (m) replik:
          </note>
          <u who="unknown" xml:id="i-4cdc7e1b6540fea2-29">
            <seg xml:id="i-42cd4cc94b9ac384-0">
              Fru talman! Jag kan glädja Karin Svensson Smith med att det när
              det gäller timmerbilarna faktiskt har blivit en skärpning. Det
              beror mycket på att de seriösa åkarna har tagit tag i det här
              själva. Man kör med andra däck. Man vidtar åtgärder för att man
              inte ska förstöra vägarna.
            </seg>
            <seg xml:id="i-6442c3a950bb06fb-0">
              Jag tror att det var i Norrbotten som man hade tittat på överlasterna.
              Det var bara en väldigt liten del som gällde överlaster på timmerbilar.
              Det var mer styckegodsbilar som hade överlast, och då var det
              axellasterna som var besvärliga.
            </seg>
          </u>
          <note type="speaker" xml:id="i-7ef4dbc5bc8abd04-0">
            Anf. 164 SVEN BERGSTRÖM (c):
          </note>
          <u who="sven_bergstrom_93e816" xml:id="i-d5a3a959fc315fc5-0">
            <seg xml:id="i-c5bf98888fc79cd2-0">
              Fru talman! Först har jag några reflexioner över den fantastiska
              indignation som nu mobiliseras på vänstersidan över att allianspartierna
              inte är tuffare och medverkar till att slå regeringen på fingrarna
              med några tillkännagivanden.
            </seg>
            <seg xml:id="i-f4fb0e3930bc61d5-0">
              Detta sägs av företrädare för partier som i alla fall under den
              tioårsperiod som jag kan överblicka i trafikutskottet möjligen
              medverkade till en handfull tillkännagivanden gentemot den tidigare
              regeringen, trots den regeringens tillkortakommanden på en rad
              olika områden.
            </seg>
            <seg xml:id="i-679c44065a323d1a-0">
              Nu begär man att vi ska vara tuffare mot den här regeringen,
              som har suttit i ett och ett halvt år och redan åstadkommit en
              hel del just inom det här området och som nu förbereder en infrastrukturproposition
              som kommer att överträffa det som presterades under den tidigare
              regeringen med hästlängder.
            </seg>
            <seg xml:id="i-409fb927f6c18d3e-0">
              Fru talman! Ett väl fungerande vägnät och ett väl fungerande
              transportsystem är en avgörande förutsättning för arbete, boende
              och utveckling i hela Sverige. Den insikten finns hos allianspartierna,
              och det var glädjande att vi i budgetpropositionen i höstas kunde
              anvisa en ökad satsning på vägar och järnvägar med 1,2 miljarder
              kronor.
            </seg>
            <seg xml:id="i-2a3125c0ff06a358-0">
              Vi börjar beta av det underhållsberg på 20 miljarder som vi fick
              ärva av den tidigare regeringen. I budgeten är det en tydlig prioritering,
              inte minst av bättre drift och underhåll, och en mycket stark
              uppräkning av anslaget till det omfattande enskilda vägnätet.
            </seg>
            <seg xml:id="i-e2cb8a23b33076e4-0">
              I det här betänkandet berörs främst de enskilda vägarna jag noterade
              att Hasse Stenberg, som annars är så angelägen om att tala om
              dessa, inte berörde dem med ett ord den här gången. Men betänkandet
              handlar också om vägvisning, färjeförbindelser och avgifterna
              på Öresundsbron med mera.
            </seg>
            <seg xml:id="i-9bb9b01cb919563a-0">
              Enskilda vägar är ett återkommande och kärt ämne i våra trafikdebatter
              här i riksdagen. Och det är verkligen angeläget att uppmärksamma
              detta mycket omfattande finmaskiga vägsystem på 28 000 mil som
              är så viktigt för att hela Sverige ska kunna leva och utvecklas.
            </seg>
            <seg xml:id="i-5cdc76da7bb7b149-0">
              Till sin omfattning är det enskilda vägnätet tre gånger så stort
              som det statliga vägnätet. Det är särskilt betydelsefullt för
              landets viktigaste näringsgren, skogsbruket och skogsindustrin.
              Det enskilda vägnätet är en avgörande förutsättning för en levande
              landsbygd, och det ger alla medborgare i hela landet tillgång
              till naturen, till bär, svamp, fiske och jaktmarker.
            </seg>
            <seg xml:id="i-bdcc5c0941fc3253-0">
              Man kan, fru talman, jämföra landets vägnät med människans blodomlopp.
              Visst är pulsådrorna viktiga, men utan god funktion också på kapillärerna
              funkar varken hjärnan eller övriga kroppen fullt ut.
            </seg>
            <seg xml:id="i-e9c3d386cc1d9676-0">
              På det här området finns det tre socialdemokratiska motioner
              som förefaller ha sin udd riktad mot den tidigare regeringen Persson.
              Det är i så fall en välkommen självkritik som redovisas i de här
              motionerna. Ett par formuleringar som används i dessa socialdemokratiska
              motioner är att staten borde ta ett större ansvar och att det
              statliga bidraget till de enskilda vägarna har urholkats.
            </seg>
            <seg xml:id="i-a575be1d6f22bf5e-0">
              Motionerna är uppenbart skrivna innan man hade läst vad alliansregeringen
              faktiskt föreslog i budgeten i höstas, nämligen en rejält ökad
              satsning med över 100 miljoner kronor till det enskilda vägnätet.
              Det är en ökning med ca 20 procent. Det är till och med mer än
              vad Vägverket vågade begära i sin anslagsframställning till regeringen.
              Samtidigt aviseras i budgeten en fortsatt uppräkning av anslaget
              under 2009 och 2010.
            </seg>
            <seg xml:id="i-b6f57486df766a30-0">
              Riksförbundet för enskilda vägar har förklarat sig väldigt nöjt
              med den överraskande stora satsningen på det enskilda vägnätet,
              som nu äntligen blir verklighet.
            </seg>
            <seg xml:id="i-d9bc661bef151996-0">
              Också ett enigt trafikutskott noterar med tillfredsställelse
              att statens satsning på enskild väghållning nu ökar markant samtidigt
              som Vägverket har inlett ett utredningsarbete när det gäller de
              enskilda vägarna. Det är en sak som efterlyses i bland annat motion
              T372 av Ann-Kristine Johansson. Det här arbetet innefattar bland
              annat en kartläggning av väghållarnas och brukarnas behov av,
              och förväntningar på, väghållning av enskilda vägar. Underlaget
              ska därefter ligga till grund för bland annat nödvändiga revideringar
              av det gällande regelverket som tar hänsyn till de förändringar
              i verksamheten som är aktuella och som kan förväntas inom den
              närmaste framtiden.
            </seg>
            <seg xml:id="i-1c2be9214d8ee967-0">
              Fru talman! Under beredningen av det här betänkandet har utskottet
              anordnat en utfrågning om hur trafikens infrastruktur påverkas
              när klimatet förändras och vad som kan göras för att parera den
              här påverkan av förändrat klimat. Vid utfrågningen framkom bland
              annat att stigande temperaturer och ökad nederbörd påverkar en
              stor del av vägnätet negativt, och bärigheten för många vägar
              kommer att försämras. Vi får tyvärr räkna med att det kan bli
              ökade kostnader för att klara den standard vi eftersträvar på
              våra vägar.
            </seg>
            <seg xml:id="i-8cb6356f8cfce994-0">
              Fru talman! Bättre färjeförbindelser och bättre vägvisning är
              återkommande teman i motioner som behandlas i betänkandet.
            </seg>
            <seg xml:id="i-4eacfd4b1d9df41d-0">
              Även här är utskottet enigt om att väl fungerande färjeförbindelser
              till ett antal öar, i synnerhet öar med bofast befolkning, har
              betydelse för att det transportpolitiska delmålet om ett tillgängligt
              transportssystem ska kunna uppnås. Enligt utskottets mening finns
              det skäl för att en ökad grad av likformighet eftersträvas i samhällets
              syn på ansvar för olika färjelinjer. Utskottet konstaterar därför
              med tillfredsställelse att det tidigare omnämnda utredningsuppdraget
              inom Vägverket om enskilda vägar även innefattar frågor om färjelinjer.
              Därmed borde också de önskemål om en mer likformig behandling
              av färjorna som Karin Svensson Smith redovisade här från talarstolen
              kunna tillgodoses.
            </seg>
            <seg xml:id="i-781210523b8aa14d-0">
              När det gäller vägvisning poängterar ett enigt utskott, igen,
              att det är väsentligt att vägskyltningen genomförs i former som
              främjar trafiksäkerhet och tillgänglighet. Samtidigt är det önskvärt
              att man försöker tillgodose önskemål från det lokala näringslivet
              och turismen. Mot den här bakgrunden välkomnar utskottet regeringens
              beslut om en ny vägmärkesförordning.
            </seg>
            <seg xml:id="i-5e8ad8f9b8a46353-0">
              Särskilt positivt är en minskad grad av detaljstyrning på förordningsnivå
              och att vägmärkesförordningen har uppdaterats så att den uppfyller
              nuvarande krav på trafiksäkerhet.
            </seg>
            <seg xml:id="i-0fc899fc612a1c6f-0">
              Frågan om avgifter på Öresundsbron, som Karin Svensson Smith
              också nämnde, har behandlats av utskottet vid flera tillfällen.
              Vi har upprepat att det, enligt de av riksdagen fastställda transportpolitiska
              principerna, inte är statens uppgift att bestämma priserna för
              överfart av bron. Broavgifterna ska utformas med beaktande av
              de riktlinjer som gemensamt har lagts fast av Danmark och Sverige.
            </seg>
            <seg xml:id="i-fc8844db328f89ae-0">
              Skulle man vilja ändra på det här krävs det ett nytt avtal. Vi
              i utskottet förutsätter i våra skrivningar att Öresundsbrokonsortiet
              som är ansvarigt noga följer utvecklingen av trafiken och intäkterna
              av broavgifterna och tar initiativ till förändringar ifall det
              finns skäl till att göra det.
            </seg>
            <seg xml:id="i-2f6275cd8a526504-0">
              Slutligen, fru talman, är cykelfrågorna ett angeläget ämne. Ska
              vi klara omställningen till ett långsiktigt hållbart transportsystem
              har cykeln en nyckelroll. Ökad cykling är positivt för tillgänglighet,
              folkhälsa, miljö och mycket annat. Efter riksdagens beslut våren
              2006 med anledning av den transportpolitiska propositionen fick
              Vägverket, Banverket och Nutek parallella regeringsuppdrag som
              avsåg olika möjligheter att förbättra förutsättningarna för cykling.
            </seg>
            <seg xml:id="i-7452d1e193d07449-0">
              Vägverkets uppdrag innebär att cykelstrategin ska uppdateras
              och breddas. Utskottet vidhåller sin tidigare inställning att
              cykeln har en given plats i utvecklingen av ett mer hållbart resande
              och att cyklismen därmed har en väsentlig transportpolitisk betydelse.
              Enligt utskottets mening är det angeläget att olika aktörer i
              samhället samverkar för att främja en ökad cyklism.
            </seg>
            <seg xml:id="i-0907c33c05037138-0">
              Vid en hearing i januari i år framhöll den ansvariga ministern
              Åsa Torstensson att det bland annat måste bli säkrare att cykla.
              Det måste bli smidigare att parkera cykeln i stadsmiljöer, och
              det måste bli lättare att ta med cykeln på tåg och på buss. Det
              är frågor som flera har berört i motioner genom åren tidigare.
            </seg>
            <seg xml:id="i-5239a08f7d7b6bc6-0">
              Med hänsyn till den pågående beredningen i Regeringskansliet
              av myndigheternas underlag och den avsiktsförklaring som det ansvariga
              statsrådet nyligen gett i frågan förutser utskottet att ökade
              insatser kommer att vidtas för att främja cyklismen i samhället.
              Utskottet förutser vidare att regeringen i den kommande infrastrukturpropositionen
              kommer att uppmärksamma just cykeltrafiken.
            </seg>
            <seg xml:id="i-4d9711c2c1cf1141-0">
              Så även om utskottet i enlighet med de rutiner vi har för motionsbehandling
              formellt avstyrker de här motionerna förutsätter jag och utskottet
              samtidigt att syftet med motionsförslagen till väsentlig del kommer
              att tillgodoses.
            </seg>
            <seg xml:id="i-092978d49f1ae013-0">
              Jag har en liten reflexion avslutningsvis, fru talman. Det finns
              ett antal tjänstecyklar i riksdagen. Med tanke på hur mycket vi
              motionerar från riksdagsmännens sida om ökad cyklism förvånar
              det mig varje gång jag är nere och vill låna de tjänstecyklar
              som finns i huset att kön inte är längre. Tvärtom är det inte
              särskilt många riksdagsledamöter som använder den väldiga resurs
              vi har i huset att i praktiken främja ökad cykling. Jag förutser
              en ändring på det nu när vi går mot vår och sommar.
            </seg>
          </u>
          <note xml:id="i-8f500e3e82f92df0-0">
            Med detta, fru talman, yrkar jag bifall till förslaget i betänkandet
            och avslag på reservationerna.
          </note>
          <note type="speaker" xml:id="i-8527eae2017065c6-0">
            Anf. 165 HANS STENBERG (s) replik:
          </note>
          <u who="hans_stenberg_6f64dd" next="cont" xml:id="i-964acd86ea3c713d-0">
            <seg xml:id="i-c3dd71e692ccec24-0">
              Fru talman! Då fick vi bekräftat från talarstolen att Sven är
              ute och cyklar ibland.
            </seg>
          </u>
          <note xml:id="i-16de4700561c006b-0">
            (SVEN BERGSTRÖM (c): Är inte du det?)
          </note>
          <u who="hans_stenberg_6f64dd" prev="cont" xml:id="i-e68379050f35f961-0">
            <seg xml:id="i-33cd71975cac4f5d-0">
              Ytterst sällan. Jag är så dålig på att cykla.
            </seg>
            <seg xml:id="i-de681a614a0984e8-0">
              Sven, jag begär inte att ni ska vara så enormt tuffa mot er egen
              regering och komma med mängder av tillkännagivanden. Vi gjorde
              några sådana ibland när vi tyckte att det var berättigat. Jag
              tycker faktiskt att ni ska stå för era egna förslag. Ni har stenhårt
              drivit frågor i många år, övertygat oss, och vi har gemensamt
              tvingat den tidigare socialdemokratiska regeringen till åtgärder.
              Då måste ni förstå att man blir oerhört förvånad när ni efter
              valet lägger er platt för regeringen och säger att det kommer
              nog regeringen att fixa framöver någon gång.
            </seg>
            <seg xml:id="i-73c0c83cd88a566c-0">
              Smalare och vassare. Jag tror det var så ni uttryckte er när
              det gällde EU-frågan. Det skulle bli en högre svansföring inom
              EU, och EU-frågorna skulle ta ett större utrymme. Vad blev av
              det? Nu törs man inte ens försöka fundera på om man kan genomföra
              ett EU-direktiv tidigare, trots att man ser att den nuvarande
              lagstiftningen det har vi i alla fall tidigare varit överens om,
              och det tror jag vi fortfarande är är fullt bort i tok ur rent
              saklig synpunkt när det gäller fordonsvikterna.
            </seg>
            <seg xml:id="i-af0696817e97f30a-0">
              Jag har faktiskt aldrig hört talats om något land som har blivit
              bötfällt av EU för att de har varit för snabba att införa ett
              EU-direktiv. Det kan knappast vara något problem så länge man
              kör inom landets gränser. Jag kan förstå att det kan bli bekymmer
              om man far utanför landet med en högre fordonsvikt. Men så länge
              man kör inom landets gränser tvivlar jag starkt på att EU skulle
              ha några synpunkter på det.
            </seg>
          </u>
          <note type="speaker" xml:id="i-47a1532cfa53ce5b-0">
            Anf. 166 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-d5a3a959fc315fc5-1">
            <seg xml:id="i-cd48b23bcb118494-0">
              Fru talman! Det är lätt att känna sympati för Hans Stenbergs
              argumentation. Jag är den förste att personligen gärna se att
              regeringen är mer offensiv och prövar möjligheten att införa det
              här tidigare om det går rent praktiskt. Men du vet hur juristerna
              är i departementen. De är ganska noga med att man till varje bokstav
              ska följa EU-direktiv.
            </seg>
            <seg xml:id="i-9a70f00a86dda48d-0">
              Men vi kan gemensamt hjälpas åt och trycka på i den här frågan.
              Det har jag absolut ingenting emot. Jag vill gärna göra EU vassare
              men smalare.
            </seg>
            <seg xml:id="i-1a9df9cb8c155fc2-0">
              När det gäller frågan om tillkännagivanden förstår jag att oppositionen
              är otålig. Ni fick inte så mycket gjort under de tolv åren. Då
              vill ni se mer och har högre förväntningar på den här regeringen.
              Det välkomnar vi. Vi är också otåliga och förväntansfulla. Men
              vi tycker att ett och ett halvt år kanske är lite för kort tid
              för att sätta något slutbetyg. Låt väljarna hjälpa oss med det
              när vi kommer till valet 2010. Jag ser med tillförsikt fram emot
              detta. Jag är övertygad om att vi har goda förutsättningar att
              få förnyat förtroende.
            </seg>
            <seg xml:id="i-e079e8e995295420-0">
              Det är inget självändamål att slänga ur sig ett antal tillkännagivanden
              bara för att markera trafikutskottets styrka och oberoende. Dem
              ska vi använda när det behövs och när det ska sättas kraft bakom
              orden. Jag kan mycket väl tänka mig att det kommer ett eller annat
              sådant också under den här perioden när vi samtliga kanske tycker
              att det skulle ha hänt något mer på något område när vi närmar
              oss slutet på valperioden.
            </seg>
            <seg xml:id="i-a8f892930cf5e4d6-0">
              Men det var, som sagt var, kanske en handfull under en tioårsperiod
              som jag kan överblicka i trafikutskottet när den tidigare regeringen
              satt. Var inte för kaxig i den här frågan!
            </seg>
          </u>
          <note type="speaker" xml:id="i-877c4155dfc90ae5-0">
            Anf. 167 HANS STENBERG (s) replik:
          </note>
          <u who="hans_stenberg_6f64dd" xml:id="i-4e4547dbd51f5d40-3">
            <seg xml:id="i-77b11ee2ccf10e83-0">
              Fru talman! Det är just de frågor som ni själva så stenhårt har
              drivit. Det är taxameterfrågorna, taxifrågorna, och det är fordonsvikter.
              Det är det som gör mig så oerhört förvånad. Ni har ju legat på
              så oerhört hårt i så många år och krävt krafttag från den tidigare
              regeringen. När ni får chansen gör ni inte ens det ni själva krävde
              tidigare, trots att en enig bransch kräver att ni ska göra det.
            </seg>
            <seg xml:id="i-67b7faf7bad7bb8b-0">
              Jag kunde förstå det om ni hade taxibranschen emot er. Men den
              samlade taxibranschen kräver ju och ber er att genomföra utredningens
              förslag. Det handlar inte bara om tömningscentraler, för det är
              att göra det lite för enkelt för sig. Det handlar om polisens
              möjligheter att beslagta slutrapporter från taxameter, återkallelse
              av körkort, möjlighet att beslagta fordon, att skärpa tillsynen
              och över huvud taget skapa ordning och reda inom en bransch som
              är så viktig för samhället.
            </seg>
            <seg xml:id="i-72d81f232a99c83e-0">
              Så många seriösa företagare lider av en osund konkurrens. Jag
              förstår inte motviljan mot att göra något åt det på det här området.
            </seg>
          </u>
          <note type="speaker" xml:id="i-5df1e524caf61a52-0">
            Anf. 168 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-d5a3a959fc315fc5-2">
            <seg xml:id="i-7fa61e7a1a6430d8-0">
              Fru talman! Jag kan lugna Hans Stenberg. Det finns absolut ingen
              motvilja mot att göra något på det här området. Det arbetas frenetiskt
              med ett beredningsarbete i departementet med det så kallade tiopunktsprogrammet
              som egentligen inte är tio utan tolv punkter. Där ingår tömningscentraler
              som en punkt, men det finns också en väldig massa andra punkter
              som Hans Stenberg själv nämnde.
            </seg>
            <seg xml:id="i-0f97af4af978a4e2-0">
              Ha förtröstan! Den här regeringen kommer att redovisa förslag
              på taxiområdet också, även om jag inte tror att Hans Stenberg
              kommer att vara nöjd till alla delar när förslagen så småningom
              kommer.
            </seg>
            <seg xml:id="i-65cf27b28a636091-0">
              Som sagt var, jag tror att vi inom alliansen kommer att fortsätta
              att följa regeringens förslag. Vi kommer att vara otåliga precis
              som oppositionen, och självklart ska vi gemensamt se till att
              driva på för att få ett bra utfall, bra förslag, på bordet så
              snabbt som möjligt.
            </seg>
            <seg xml:id="i-338ce41ee0ecd258-0">
              Låt oss som första anhalt ta infrastrukturpropositionen i höst.
              Jag är övertygad om att den kommer att visa att den här regeringen
              har producerat mycket och ger möjligheter till investeringar och
              bättre drift och underhåll på både väg- och järnvägsområdet, som
              den tidigare regeringen så grovt försummade.
            </seg>
          </u>
          <note type="speaker" xml:id="i-b7320066e16360f1-0">
            Anf. 169 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-8313326b61d48ba5-4">
            <seg xml:id="i-7d30535d1461d5f1-0">
              Fru talman! När det gäller tillkännagivanden kan jag lite förstå
              varför Jan-Evert Rådhström inte är här nu, för släpvagnsvikter
              har ju varit hans paradfråga. Jag har inte märkt så mycket engagemang
              för någon annan fråga från honom, och då måste det ju kännas lite
              underligt att inte kunna bibehålla det när man har bytt regering.
            </seg>
            <seg xml:id="i-84776fe8e7f49f69-0">
              Jag kan förstå det Sven säger här, att man inte ska missbruka
              tillkännagivanden. Men att hålla Sveriges vägnät i bra skick har
              jag nog alltid trott var en hjärtefråga för alliansen och för
              oss också, för all del.
            </seg>
            <seg xml:id="i-55d06e2a7b945dd6-0">
              När det gäller överlasten kan man ju göra överenskommelser med
              branschen, men vilka är det man träffar då? Jo, man träffar de
              seriösa och skötsamma åkeriägarna. Det är de som är aktiva i Sveriges
              Åkeriföretag. Man träffar inte dem som passade på tillfället i
              samband med att man skulle forsla bort timret efter stormen Gudrun
              och körde sönder vägnätet i de delarna av landet. De är inte aktiva
              i Sveriges Åkeriföretag. Det är mot dessa man behöver ha sanktioner
              som känns för att beivra brott.
            </seg>
            <seg xml:id="i-9f3ec949f89fb4d5-0">
              När det gäller Öresundsbron tycker jag att man ska hålla sig
              till avtalet. Avtalet och riksdagsbeslutet sade att användarna
              av bron helt skulle stå för brons kostnader. Det var riksdagens
              förutsättning för att säga ja till Öresundsbron. Vi har under
              en lång rad år låtit Banverket och Vägverket belastas av avgifter
              som var till för att förhindra att Öresundsbrokonsortiet gick
              i konkurs när det var få bilar på bron. Sedan överläts avgiften
              till Riksgäldskontoret, och nu har den förvisso minskat. Men är
              Sven Bergström med på att man återbetalar det som resten av järnvägsresenärer
              och väganvändare har fått betala för bron och som strider mot
              det riksdagsbeslut vi en gång fattade?
            </seg>
          </u>
          <note type="speaker" xml:id="i-c68d5d954b3cc3db-0">
            Anf. 170 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-d5a3a959fc315fc5-3">
            <seg xml:id="i-9c3e3bb74fcf884a-0">
              Fru talman! När det gäller överlasterna är vi alldeles överens
              i sakfrågan de ska bekämpas med alla möjliga medel. Det som ändå
              inte framgår av det oppositionen säger är faktiskt det vi skriver
              i utskottsbetänkandet på s. 25, att andelen överlastade tunga
              fordon minskar. Men minskningen går alltför långsamt, skriver
              vi. Det låter på er som om det vore en väldig ökning av överlasttrafiken.
              Det är det inte, och det har vi bland annat åkeriföretagens arbete
              med de här frågorna att tacka för, tillsammans med det som riksdag
              och regering har sagt.
            </seg>
            <seg xml:id="i-3ec661c8dfc76b52-0">
              Men jag håller med om att vi ska fortsätta ha en väldigt offensiv
              hållning i fråga om detta, för det måste bekämpas. I utskottet
              nu i vår ska vi träffa åkeriföretagen för att diskutera frågorna
              och vad som mer kan göras och också det bekymmer som uppstår när
              man lossar en lastbil till hälften. Lasten förskjuts då på den
              befintliga lastbilen, och det blir en väldig belastning på en
              eller två axlar. Därmed förändras också lastbilens trafikegenskaper.
              Det är ett underskattat problem.
            </seg>
            <seg xml:id="i-2ebecca8d6bfcfa8-0">
              Men självklart är det här ett otyg som ska bekämpas med alla
              till buds stående medel. Det håller jag med om.
            </seg>
            <seg xml:id="i-802e39be0050f113-0">
              När det gäller Öresundsbron tycker jag att jag tog det hyggligt
              utförligt i mitt inledningsanförande. Hur priserna sätts ska inte
              riksdag och regering lägga sig i, utan det är Öresundsbrokonsortiet.
              Vill man riva upp det avtal som ligger till grund för det hela
              måste själva avtalet som slöts mellan Sverige och Danmark omprövas,
              och det är väl en lite större apparat än den Karin Svensson Smith
              ville sätta i gång.
            </seg>
          </u>
          <note type="speaker" xml:id="i-423d9721943daf48-0">
            Anf. 171 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-8313326b61d48ba5-5">
            <seg xml:id="i-9d7e2002c7fce9b3-0">
              Fru talman! Avtalet är sin sak, men läs riksdagsbeslutet som
              faktiskt refererades i betänkandet! Användarna av Öresundsbron
              skulle själva betala. Så var det inledningsvis, men sedan, när
              trafikökningen på vägsidan inte blev den prognostiserade, var
              man tvungen att lägga över garantiavgifter, först på Vägverket
              och Banverket. Sedan har detta flyttats till Riksgäldskontoret.
              Jag stred mot det när det var en socialdemokratisk regering, och
              jag tycker fortfarande att man ska hålla sig till de förutsättningar
              riksdagen satte upp när bron byggdes: Användarna ska stå för kostnaderna,
              inte resten av Sveriges resenärer. Därför borde man se till att
              höja bilavgiften för att få tillbaka det som andra har betalat
              för Öresundsbron.
            </seg>
            <seg xml:id="i-dab15072fd8987c8-0">
              Jag skulle också säga någonting om cykel. Den motion som jag
              reserverade mig till förmån för skrev jag tillsammans med en kollega
              till dig från Centerpartiet. Det var i irritation över att det
              inte finns något tydligt mål för Vägverket hur stor andel cykel
              vi ska ha. Det finns inga återrapporteringskrav från dem, och
              vi har också en lägre cykelandel i våra städer än till exempel
              Köpenhamn.
            </seg>
            <seg xml:id="i-d14b40bc56d5d62d-0">
              Jag skulle önska att vi i trafikutskottet kunde åka dit och studera.
              Andelen arbetspendlande i staden som cyklar är mellan 36 och 37
              procent om man räknar arbetsplatser och skolor. Det tycker jag
              är väldigt imponerande. De är dock inte nöjda, utan borgmästaren
              från Radikale venstre har satt upp som mål att 50 procent av all
              arbetspendling ska ske med cykel. De tänker visa upp Köpenhamn
              som världens bästa cykelstad vid FN-mötet där i december 2009.
            </seg>
            <seg xml:id="i-53bf545f2e7a67d0-0">
              Om man jämför med Helsingfors är det väldigt illa ställt här,
              och jag tycker att vi borde lära något av Köpenhamn ge Vägverket
              tydliga mål och hjälpa kommunerna att se till att de ökar cykelandelen,
              både av klimat- och hälsoskäl.
            </seg>
          </u>
          <note type="speaker" xml:id="i-ead20fbbdf2dbeeb-0">
            Anf. 172 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-d5a3a959fc315fc5-4">
            <seg xml:id="i-58d1aae463983712-0">
              Fru talman! När det gäller att främja cyklismen tror jag att
              Karin Svensson Smith och jag också i den frågan är alldeles överens.
              Vi har skrivit motioner tillsammans i den frågan tidigare också.
            </seg>
            <seg xml:id="i-bc7d7d2d229890fe-0">
              Precis som jag sade i inledningen förutsätter faktiskt utskottet
              att syftet med motionsförslaget i väsentliga delar kommer att
              tillgodoses i den infrastrukturproposition vi får i september.
              Men låt oss gärna hjälpas åt att hålla blåslampan levande i den
              här frågan så att det verkligen blir konkreta resultat!
            </seg>
            <seg xml:id="i-8a397d454751972e-0">
              Jag ser gärna att vi lyckas öka cyklismen ordentligt, inte minst
              här i Helsingfors. Det skulle kunna lätta på trycket ordentligt
              när det gäller trängseln i innerstaden. Det finns städer i Sverige
              som har lyckats hyggligt väl Uppsala, Linköping, Gävle, Lund.
              Det finns goda exempel. Köpenhamn är kanske ett ännu bättre exempel
              på storstadsnivå. Kan vi klämma in ett studiebesök från trafikutskottet
              till Köpenhamn är jag den första att bejaka just detta.
            </seg>
            <seg xml:id="i-2e7fbd9f14469e4a-0">
              När det gäller bilavgifterna och Öresundsbron tycker jag nog
              att Karin Svensson Smith får vända sig till Öresundsbrokonsortiet
              det är inte så långt ifrån där du bor och resonera om detta. Det
              är inte riksdagen som ska besluta om detta eller ge anvisningar,
              utan det ska utifrån det avtal som finns prövas av Öresundsbrokonsortiet.
            </seg>
            <seg xml:id="i-a42271faf746359b-0">
              Vad Centerpartiet tyckte om Öresundsbron en gång vet Karin Svensson
              Smith mycket väl, särskilt bron som bilbro. Att den nu har blivit
              bra, inte minst ur tågtrafiksynpunkt, välkomnar vi naturligtvis.
              Kanske är det snart dags att också börja diskutera en tågtunnel
              lite längre norrut i sundet för att ytterligare främja integrationen
              inom regionen.
            </seg>
          </u>
          <note xml:id="i-0485866cbddd3008-3">
            Överläggningen var härmed avslutad.
          </note>
          <note xml:id="i-8260a263a7ee133e-0">
            13 § Bordläggning samt beslut om förlängd motionstid och motionsrätt
          </note>
          <note xml:id="i-e09a09f0637b0315-0">
            Anmäldes och bordlades
          </note>
          <note xml:id="i-aa9d188c89815b02-0">
            Kammaren biföll talmannens förslag att motionstiden för proposition
            2007/08:136 skulle förlängas till måndagen den 14 april .
          </note>
          <note xml:id="i-02e5fb3372dd2ba6-0">
            Kammaren biföll talmannens förslag att motioner fick väckas på
            denna redogörelse.
          </note>
          <note xml:id="i-c3af798c9d6899ec-0">
            14 § Anmälan om interpellationer
          </note>
          <note xml:id="i-4205a358688cc6ee-0">
            Anmäldes att följande interpellationer framställts
          </note>
          <note xml:id="i-fb394d8ecf8200f2-0">
            den 27 mars
          </note>
          <note xml:id="i-0a15c7876c58d6d5-0">
            Lars Mejern Larsson
          </note>
          <note xml:id="i-dd3434a13daaa8ef-0">
            Per Bolund
          </note>
          <note xml:id="i-bb249f38828f4acc-0">
            Tomas Eneroth
          </note>
          <note xml:id="i-eaac45b82ca8c583-0">
            Sylvia Lindgren
          </note>
          <note xml:id="i-bb249f38828f4acc-1">
            Tomas Eneroth
          </note>
          <note xml:id="i-bb249f38828f4acc-2">
            Tomas Eneroth
          </note>
          <note xml:id="i-d18e54c4b9c19ef8-0">
            Interpellationerna redovisas i bilaga som fogats till riksdagens
            snabbprotokoll tisdagen den 1 april.
          </note>
          <note xml:id="i-feee83bea0c771e7-0">
            15 § Anmälan om frågor för skriftliga svar
          </note>
          <note xml:id="i-a13a53c31ad0cdec-0">
            Anmäldes att följande frågor för skriftliga svar framställts
          </note>
          <note xml:id="i-fb394d8ecf8200f2-1">
            den 27 mars
          </note>
          <note xml:id="i-fc946c763dbf0c0b-0">
            Leif Pagrotsky
          </note>
          <note xml:id="i-fc946c763dbf0c0b-1">
            Leif Pagrotsky
          </note>
          <note xml:id="i-fc946c763dbf0c0b-2">
            Leif Pagrotsky
          </note>
          <note xml:id="i-3e399f659d49e0bd-0">
            Frågorna redovisas i bilaga som fogats till riksdagens snabbprotokoll
            tisdagen den 1 april.
          </note>
          <note xml:id="i-a30274c38b8e8df1-0">
            16 § Anmälan om skriftliga svar på frågor
          </note>
          <note xml:id="i-37a063c3c006a71f-0">
            Anmäldes att skriftliga svar på följande frågor inkommit
          </note>
          <note xml:id="i-fb394d8ecf8200f2-2">
            den 27 mars
          </note>
          <note xml:id="i-33eaaeb1c3db64e6-0">
            Carina Moberg
          </note>
          <note xml:id="i-53069e55a6103fdc-0">
            Carl B Hamilton
          </note>
          <note xml:id="i-41dd638a723b40c4-0">
            Jeppe Johnsson
          </note>
          <note xml:id="i-1874dd01afefeaa4-0">
            Lars Wegendal
          </note>
          <note xml:id="i-3262b05ac87adc49-0">
            Mikael Oscarsson
          </note>
          <note xml:id="i-8f13fd59f2add73b-0">
            Gunnar Sandberg
          </note>
          <note xml:id="i-8f13fd59f2add73b-1">
            Gunnar Sandberg
          </note>
          <note xml:id="i-f91bcd2d023c6097-0">
            Bodil Ceballos
          </note>
          <note xml:id="i-bfb3b9eecf256fa8-0">
            Hans Backman
          </note>
          <note xml:id="i-fdf15f23c845b198-0">
            Thomas Bodström
          </note>
          <note xml:id="i-b64ef19074aee9f7-0">
            Leif Pettersson
          </note>
          <note xml:id="i-f91bcd2d023c6097-1">
            Bodil Ceballos
          </note>
          <note xml:id="i-30ef7b221564543d-0">
            Mikael Damberg
          </note>
          <note xml:id="i-30ef7b221564543d-1">
            Mikael Damberg
          </note>
          <note xml:id="i-9ea06d3140ce96f4-0">
            Svaren redovisas i bilaga som fogats till riksdagens snabbprotokoll
            tisdagen den 1 april.
          </note>
          <note xml:id="i-9bddca7d7f5fca2e-0">
            17 § Kammaren åtskildes kl. 18.47.
          </note>
          <note xml:id="i-90ca554e80592654-0">
            Förhandlingarna leddes
          </note>
          <note xml:id="i-76943b91787be9bf-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
