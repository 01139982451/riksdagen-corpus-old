<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2016</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2016</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--52</head>
          <docDate when="2016-01-01">2016-01-01</docDate>
        </div>
      </front>
      <body>
        <div>
          <note>
            § 1 Partiledardebatt
          </note>
          <note type="speaker">
            Anf. 1 Statsminister STEFAN LÖFVEN (S):
          </note>
          <u who="stefan_lofven_e1e7cd" xml:id="i-26c75768f7973813">
            <seg>
              Herr talman! Jag tror att många kommer att minnas 2016 som ett
              orons år. Ett år då allt det positiva i världen såsom sjunkande
              fattigdom och högre utbildningsnivåer hamnade i skuggan av terror,
              krig och stigande temperaturer, ett reellt klimathot. Ett år då
              världen verkade lite grymmare, lite kallare, lite mer hatisk.
            </seg>
            <seg>
              Den här oron skiljer sig åt mellan människor. Jag talar om oron
              hos dig som bor i ett område som plågas av brottslighet och kanske
              tvekar inför att gå ut på torget efter mörkrets inbrott. Jag talar
              om oron hos dig som gått i pension efter ett hårt yrkesliv men
              ändå undrar om du kommer att ha råd med en ny vinterjacka efter
              att alla räkningar är betalda. Jag talar om oron hos dig som kanske
              har det bra ekonomiskt men som ser ditt barn eller barnbarn i
              ögonen och undrar: Vad är det för skola vi skickar dig till? I
              vilken värld växer du upp? Det är din oro som vi ska möta. Vi
              ska möta den tillsammans för att stärka framtidstron. Vad annat
              kan vara viktigare i en demokrati?
            </seg>
            <seg>
              Just nu går Sverige framåt i världen. Vår sysselsättningsgrad
              är den högsta som Eurostat någonsin har uppmätt i ett EU-land.
              Vår skola visar äntligen ett positivt trendbrott i internationella
              mätningar. Vår ekonomi visar det högsta bostadsbyggandet på decennier
              och blev nyligen utsedd till den näst mest innovativa ekonomin
              i världen.
            </seg>
            <seg>
              Jag är inte nöjd. Det är så mycket som återstår. Men, herr talman,
              kraften som vi nu ser i svensk ekonomi ska användas till ett samhällsbygge
              som kommer alla till del.
            </seg>
            <seg>
              Det är ett samhällsbygge som når ut till förorter och bruksorter,
              som lyfter människor ur uppgivenhet och hopplöshet och som gör
              så att alla som kan arbeta också arbetar.
            </seg>
            <seg>
              Det är ett samhällsbygge som hedrar den generation som har byggt
              landet och därför ser till att det finns äldreboenden och stärker
              pensionärernas ekonomiska villkor så att de inte bara känner trygghet.
              De ska också känna frihet.
            </seg>
            <seg>
              Det är ett samhällsbygge som efter år av nedskärningar i stället
              börjar rusta upp totalförsvaret av vårt land.
            </seg>
            <seg>
              Inte minst är det ett samhällsbygge som stöttar sina socialarbetare
              – det är sjuksköterskor; det är förskollärare – och strävar efter
              att de ska kunna gå till jobbet starka, stolta och kapabla att
              skapa den välfärd som vi alla vill kunna förlita oss på.
            </seg>
            <seg>
              Det är ett samhällsbygge som skapar lugn och studiero i skolan
              i linje med det som jag och utbildningsminister Gustav Fridolin
              presenterar i dag. Vi utvecklar lärarnas ledarskap i klassrummet,
              ökar lärarnas stöd från både kollegor och rektorer och ser till
              att varje skola har fungerande ordningsregler.
            </seg>
            <seg>
              Jag vägrar att låta Sveriges växande resurser centreras till
              de rikaste, till de redan lyckligast lottade. De ska gå till ett
              samhällsbygge så att hela landet kan leva och hela befolkningen
              fara väl.
            </seg>
            <seg>
              (Applåder)
            </seg>
            <seg>
              Det här innebär också att vi aldrig får vika en tum för den organiserade
              brottsligheten. Vi har tidigare stärkt och kommer att fortsätta
              stärka polisens insatser mot gängen. Vi har gjort det lättare
              att beslagta gängens tillgångar. Nu skärper vi straffen för grovt
              vapenbrott. Den person som går ut med ett olagligt vapen ska veta
              att det kan dröja flera år innan den får träffa familjen igen
              utanför fängelsets väggar.
            </seg>
            <seg>
              När jag och inrikesminister Anders Ygeman mötte poliser i Göteborg
              som utreder dådet mot den åttaårige pojken efterfrågade de också
              hårdare tag mot handgranater. Därför kan jag i dag meddela att
              minimistraffet för att bära handgranater fyrdubblas. Oavsett om
              kriminella har en k-pist eller en handgranat på sig ska de häktas
              fram till rättegång. I vårt samhällsbygge ska organiserade brottslingar
              bort från våra gator och in i våra fängelser.
            </seg>
            <seg>
              (Applåder)
            </seg>
            <seg>
              Och vem i denna sal tror ärligt talat att det samhällsbygge som
              Sverige behöver sker genom skattesänkningar för de rikaste, lönesänkningar
              för de fattigaste, en välfärd baserad på vinstjakt eller ett land
              som präglas av större klyftor?
            </seg>
            <seg>
              Moderaterna tycks tro det. Trots att de gärna talar om oro presenterar
              de bara samma gamla moderata politik, vars största vinnare är
              de som redan har det bäst.
            </seg>
            <seg>
              Sverigedemokraterna har meddelat att de gärna hjälper till att
              genomföra detta, bara de får sin bit av maktkakan.
            </seg>
            <seg>
              Jag har aldrig mött en människa som blir tryggare av lägre lön,
              av mindre utbildningsmöjligheter eller sämre välfärd. Oron kommer
              ju inte från att människor förväntar sig mindre av vårt gemensamma
              samhälle. De förväntar sig mer, och det är därför den svenska
              modellen inte ska avvecklas. Den ska utvecklas.
            </seg>
            <seg>
              (Applåder)
            </seg>
            <seg>
              Om det här kommer den politiska striden att stå 2017. Vi ska
              inte genomföra nya nedskärningar som spär på människors oro. Vi
              ska genomföra ett samhällsbygge som stärker deras framtidstro.
              Det är mitt val. Det är socialdemokratins val. Det är regeringens
              val. Och det, herr talman, är jag stolt över.
            </seg>
            <seg>
              (Applåder)
            </seg>
          </u>
          <note type="speaker">
            Anf. 2 ANNA KINBERG BATRA (M):
          </note>
          <u who="anna_kinberg_batra_ba9fb7" xml:id="i-a24d00da78d80f9d">
            <seg>
              Herr talman! Ärade åhörare! Leanne hade längtat så länge efter
              den här kvällen. För första gången någonsin reste hon utomlands,
              med tre kompisar. De flög till Istanbul. De gick på nattklubben
              Reina för att fira nyår. Leanne Nasser, palestinier från byn Tira,
              blev 18 år. Hon blev ännu ett av terrorismens offer i en attack
              där 39 människor från 14 länder dog. IS har tagit på sig attacken.
            </seg>
            <seg>
              Några dagar senare körde en lastbil in i en folkmassa i Jerusalem.
              Yael Yekutiel gjorde israelisk militärtjänst och var en av fyra
              som dog. Hon blev 20 år.
            </seg>
            <seg>
              Terroristerna är emot vårt sätt att leva. Men vi ska försvara
              det vi tror på: ett öppet och demokratiskt samhälle där både kvinnor
              och män får ta plats, ett samhälle där det viktiga inte är vem
              du är eller varifrån du kommer utan vart du är på väg.
            </seg>
            <seg>
              Herr talman! På bara några år har världen blivit en mycket farligare
              plats. Den som tror att flyktingkrisen är över är naiv. Kriget
              i Syrien går snart in på sitt sjätte år. Ett aggressivt Ryssland
              har gjort Sveriges närområde mer osäkert.
            </seg>
            <seg>
              Det räcker inte att presentera en lång lista på problem och sedan
              kalla det strategi. Det krävs handling nu. Därför vill jag att
              Sverige redan i vårens ändringsbudget ger försvaret ytterligare
              minst 500 miljoner kronor utöver det försvarsbeslut som den här
              kammaren har fattat. Jag vill förstärka försvaret genom att skjuta
              till sammanlagt 8 ½ miljard före nästa försvarsbeslut, för den
              här osäkerheten ökar nu.
            </seg>
            <seg>
              Sveriges säkerhet ska byggas med andra länder. Vi behöver både
              stärka vår egen förmåga och stärka samarbetet inom EU, men det
              räcker inte. Samarbetet med Nato är avgörande för att skapa stabilitet
              och säkerhet i Sveriges närområde, men det räcker inte heller.
              Sverige behöver en färdplan för medlemskap i Nato.
            </seg>
            <seg>
              Herr talman! Otrygghet finns inte bara i omvärlden. Klockan var
              bara ett på dagen när Salam Kurda och de andra handlarna stängde
              sina butiker i Husby centrum. Gång efter gång hade de blivit utsatta
              för brott, grova inbrott och grov skadegörelse men mött nedlagda
              utredningar och sett brottslingar gå fria och kriminella gäng
              i praktiken ta över.
            </seg>
            <seg>
              Handlarna i Husby har ett krav. De säger: Vi vill att polisen
              och politikerna skyddar sina medborgare och det lokala näringslivet.
              Det låter som självklarheter, men så är det inte i dag.
            </seg>
            <seg>
              Tyvärr är Husby inte den enda plats som är otrygg. Så sent som
              i går presenterade Brottsförebyggande rådet siffror som visar
              att otryggheten ökar. Var tredje kvinna är otrygg på kvällen i
              sitt eget bostadsområde.
            </seg>
            <seg>
              Sverige behöver fler poliser, minst 2 000 fler. De behöver få
              2 000 i månaden mer betalt, men det räcker inte; polisen behöver
              också en ny ledning. Organisation är inte svaret på alla frågor,
              men regeringen är ansvarig för att centrala samhällsfunktioner
              faktiskt fungerar. Och ansvaret för regeringen har Stefan Löfven.
            </seg>
            <seg>
              Sverige ska ha en trygghet som inte sviker någon. Makten måste
              tas tillbaka från kriminella gäng, och kriminella måste stoppas
              – i fängelse.
            </seg>
            <seg>
              Herr talman! Hela Sverige ska jobba. Men det finns 130 områden
              där inte ens hälften av de vuxna går till jobbet en vanlig dag.
              Där jobben blir färre växer bidragsberoendet. Det får konsekvenser
              både för de enskilda människorna och för hela samhällen.
            </seg>
            <seg>
              I Södertälje lägger kommunen mer pengar på bidrag till dem som
              inte jobbar än på lärare i förskolan. I Malmö lägger kommunen
              tre gånger mer pengar på bidrag till dem som inte jobbar än på
              lärare i gymnasiet.
            </seg>
            <seg>
              På en punkt kan man alltid lita på Sveriges socialdemokratiska
              arbe ­ tareparti: Ni tar från dem som jobbar och ger till dem
              som inte gör det. Det finns exempel där familjens inkomst sjunker
              när mamman får ett deltidsjobb. Det finns exempel på hur bidrag
              staplas på varandra så att det är möjligt för en familj med tre
              barn att få nästan 28 000 kronor i bidrag efter skatt. Det är
              inte rimligt.
            </seg>
            <seg>
              Jag är övertygad om att de allra flesta av dem vill jobba i stället
              och snabbt ta sig in i arbete. Men vi måste sluta dalta med dem
              som tar sig rätten att leva på andra fast de skulle kunna försörja
              sig själva. Därför behövs ett bidragstak, sänkt skatt på första
              jobbet och tydligare krav på att skaffa sig jobb. Det måste alltid
              löna sig bättre att jobba än att gå på bidrag. Det är dags att
              sätta stopp för kravlös bidragspolitik!
            </seg>
            <seg>
              (Applåder)
            </seg>
            <seg>
              Herr talman! Nu i dagarna är det exakt 18 år sedan Samir tog
              bilen till Borås, knackade på hos Ericsson och kunde lägga tiden
              som arbetslös bakom sig. Han beskriver jobbet som ett andra hem,
              men nu ska den fabriken läggas ned.
            </seg>
            <seg>
              Svensk ekonomi och industri har länge varit starka. De har skapat
              jobb. Man blir stolt som svensk när bussen i Indien är från Scania.
              Men Ericssonkrisen påminner om att trycket på de svenska jobben
              är stenhårt – från ny teknik och från andra länder. Den påminner
              om att svenska jobb och svenskt företagande riskerar att tappa
              mark.
            </seg>
            <seg>
              Men i stället för en politik för fler svenska jobb höjer regeringen
              skatterna med 60 miljarder. För varje krona regeringen säger sig
              satsa på företagande tar man tio från det som skapar jobb. Regeringen
              höjer skatten på bensin, diesel, vägtransport och flyg . Det är
              en politik som för Sverige och jobben åt fel håll.
            </seg>
            <seg>
              Min plan för ett starkare Sverige gör tvärtom; det måste alltid
              löna sig att jobba. Den inför nolltolerans mot dåliga skolor.
              Den inför mer matte och programmering i skolan så att fler kan
              lära sig mer. Den gör att det alltid lönar sig bättre, inte sämre,
              att skapa svenska jobb här i Sverige. Det är bara så vi kan bryta
              utanförskapet. Hela Sverige ska jobba – det är bara så som Sverige
              kan mer.
            </seg>
            <seg>
              (Applåder)
            </seg>
          </u>
          <note type="speaker">
            Anf. 3 JIMMIE ÅKESSON (SD):
          </note>
          <u who="jimmie_akesson_4166c2" xml:id="i-9ed28b6de8b8a93e">
            <seg>
              Herr talman! När vi nu sedan lite drygt en vecka skriver 2017
              kan det vara på sin plats att säga något om det år som har gått.
            </seg>
            <seg>
              Under 2016 kunde vi i vår del av världen bevittna en folklig
              resning mot det sedan decennier dominerande vänsterliberala etablissemanget.
              Den brittiska folkomröstningen om EU och det amerikanska presidentvalet
              är väl de två tydligaste exemplen på detta.
            </seg>
            <seg>
              Vi har kunnat se hur IS på hemmaplan har tryckts tillbaka. Hoppet
              om ett slut för denna islamistiska mördarsekt har växt sig något
              starkare. Samtidigt, och säkert som ett resultat av just detta,
              har vi också tvingats bevittna fortsatt terror i vårt omedelbara
              närområde – vedervärdiga attacker på oss, vår civilisation och
              vårt sätt att leva.
            </seg>
            <seg>
              Rysslands aggressioner, ett potentiellt hot som inget annat parti
              i denna kammare tagit på allvar förrän alldeles nyligen, har blivit
              alltmer påtagliga och upptar också allt större utrymme i den politiska
              debatten.
            </seg>
            <seg>
              Krig och elände, framför allt i Syrien, har fortsatt att skapa
              misär och kräva människoliv. UNHCR meddelade under 2016 att antalet
              flyktingar runt om i världen nu har passerat 65 miljoner. De flesta
              finns kvar i krisernas närområde även om just det kan vara svårt
              att tro när man lyssnar på den svenska inrikespolitiska debatten.
            </seg>
            <seg>
              Herr talman! Här på hemmaplan har vi faktiskt fått se en ganska
              bred tillnyktring i migrationspolitiken. Steg har tagits i rätt
              riktning även om de har varit alldeles för små och kommit alldeles
              för sent.
            </seg>
            <seg>
              Debatten om integrationen har också förskjutits i rätt riktning.
              Plötsligt pratar nästan alla om svenska värderingar, något som
              få över huvud taget ansåg existera för bara något år sedan.
            </seg>
            <seg>
              Tiggeridebatten har flyttats i rätt riktning: Till och med regeringen
              talar om ett förbud i någon form mot tiggeri.
            </seg>
            <seg>
              Försvars- och säkerhetspolitiken börjar så smått att, på gott
              och ont, återta sin plats högt upp på den politiska agendan.
            </seg>
            <seg>
              Det finns ljuspunkter, herr talman, men tyvärr är det framför
              allt de mörkare färgerna som kännetecknar året 2016. Vårdköerna
              är fortsatt långa och växer stadigt. Antalet äldre som riskerar
              att hamna i fattigdom ökar. Det råder brist på äldreboenden. Vårdplatserna
              är för få; vi har till exempel kunnat läsa om hur kvinnor har
              tvingats flyga till Finland för att få plats på en neonatalavdelning.
            </seg>
            <seg>
              Antalet anmälda brott har fortsatt att öka, samtidigt som antalet
              uppklarade brott har minskat. Polisen är i kanske mer ansträngt
              skick än någonsin tidigare. Bostadsköerna har fortsatt att växa.
              Invandringen har varit fortsatt hög. Oron och otryggheten ökar,
              vilket vi inte minst fick oss till del i går genom en ny rapport.
            </seg>
            <seg>
              Herr talman! Sverige har onekligen stora problem. Arbetslösheten
              är fortsatt hög, oavsett vad statsministern står här och säger,
              i synnerhet bland dem som har sin bakgrund i andra delar av världen,
              utanför Europa.
            </seg>
            <seg>
              Vi kan konstatera att de jobbskapande flaggskepp som Stefan Löfven
              lyfte fram i valrörelsen samtliga har floppat totalt. Traineejobb,
              extratjänster, utbildningskontrakt och allt vad han nu kallar
              dem – alltihop har flop ­ p at.
            </seg>
            <seg>
              Vi har en totalhavererad integrationspolitik, som givetvis får
              verkan på arbetsmarknaden men också på samhället i stort eftersom
              integration är så mycket mer än bara jobb och sysselsättning.
              Varje dag som går utan att vår regering förstår detta är tyvärr
              en förlorad dag.
            </seg>
            <seg>
              Den nuvarande regeringen, herr talman, besitter ingen som helst
              förmåga att hålla ihop vårt land. Välfärden är, milt uttryckt,
              ansträngd. Vårt försvar saknar förmåga att svara mot det förändrade
              säkerhetsläget i vår del av världen.
            </seg>
            <seg>
              Denna debatt hålls i en tid då vi står inför vad man på politiskt
              språk brukar kalla svåra utmaningar. För varje dag som går blir
              jag mer och mer bekymrad över den nuvarande regeringens totala
              oförmåga och den verklighetsresistens som präglar deras analys
              och politik. Sverig e behöver ett nytt styre, herr talman, som
              kan ta sig an vårt lands problem och utmaningar utifrån vad verkligheten
              faktiskt kräver.
            </seg>
            <seg>
              (Applåder)
            </seg>
          </u>
          <note type="speaker">
            Anf. 4 Utbildningsminister GUSTAV FRIDOLIN (MP):
          </note>
          <u who="gustav_fridolin_116e21" xml:id="i-131f9c7e9612cd99">
            <seg>
              Herr talman! Jag tror på Sverige. Vi är ett land som tar oss
              an stora utmaningar och alltid bygger någonting bättre. År 2017
              kommer att stå om vilka principer som bygger ett modernt, starkt
              samhällskontrakt. Låt mig föreslå tre.
            </seg>
            <seg>
              För det första: Det är din ansträngning i skolan som ska avgöra
              din framtid, inte vilket hem du växer upp i. Resultaten i PISA,
              Timss och den ökande behörigheten för nior till gymnasiet är styrkebesked
              för svensk skola. Men samtidigt påverkas barnens resultat alltmer
              av sådant som om man har en egen vrå att läsa läxor i och av hur
              många böcker som finns i föräldrarnas bokhylla. Det är slöseri.
            </seg>
            <seg>
              Lyssna på de företagsledare och nytänkare som byggt upp Sverige!
              De vittnar om olika bakgrund och krokiga bildningsresor i en ofta
              tuffare tid än vår, men en sak har de gemensamt: De fick en stark
              skola. För 15 år sedan hade Sverige fortfarande ett av de mest
              jämlika skolsystemen i världen. Vi ska dit igen. Sverige har inte
              råd att slösa talang.
            </seg>
            <seg>
              (Applåder)
            </seg>
            <seg>
              Skolans ojämlikhet uppstår inte i ett vakuum. Den växande ojämlikhe
              ­ ten speglar växande klyftor. För barn som växer upp i otrygghet
              är lärandet svårare. Därför har vi brutit med utförsäkringen av
              sjuka föräldrar, avskaffat f as 3 och sett till att barn som behöver
              glasögon får det oavsett föräldrarnas plånbok. Jämlikhet är kunskapspolitik.
            </seg>
            <seg>
              Detta förstod inte den förra regeringen. Med finanskrisen växte
              klyftorna. I stället för att freda skolan från krisen gjorde man
              jobbskatteavdrag. Medarbetare skars bort. Eleverna fick mindre
              tid med sina lärare, och det slog såklart hårdast mot dem som
              behöver skolan mest. Ojämlikheten i PISA är på så sätt ett kvitto
              på vem som fick betala krisen.
            </seg>
            <seg>
              Regeringen bryter med nedskärningarna. Vi anställer fler i skolan.
              Vi investerar i det som är viktigast för de elever som har det
              tuffast: elevhälsa, skolbibliotek, specialpedagogik, fritidshem,
              läsa-skriva-räkna-garantin – ja, mer tid med lärarna. Det är såklart
              bra för alla men viktigast för dem som behöver skolan mest.
            </seg>
            <seg>
              För det andra: Samhällsbygget erbjuder många vägar att bygga
              sin framtid, men det finns inga genvägar. Det finns unga som beskriver
              att den enda arbetsmarknad de såg stod öppen var den kriminella.
              De drogs tidigt in i kriminalitet. Då ska samhället dra åt andra
              hållet.
            </seg>
            <seg>
              Oavsett var man växer upp ska det vara tydligt att man kan bygga
              sitt liv, få ett jobb, starta företag och slippa diskriminering
              och att dömas på förhand. Segregationen ska brytas. De unga killarnas
              kreativitet ska användas på en arbetsplats, inte på en brottsplats.
            </seg>
            <seg>
              Då finns det ingen motsättning mellan att vara hård mot kriminalitetens
              orsaker och att vara hård mot kriminaliteten, tvärtom. Vapnen
              och de samvetslösa yrkeskriminella som drar in unga att förstöra
              sina liv ska bort från gatan. Uppföljning av skolk ska hjälpa
              oss att hitta unga på glid innan det första brottet begås. Och
              för unga som begår brott ska påföljderna komma snabbt och vara
              tydliga. Den som är för ung för fängelse ska kunna dömas till
              husarrest, så att elektronisk fotboja hjälper föräldrarna att
              hålla barnen i skolan på dagarna och hemma på kvällen.
            </seg>
            <seg>
              För det tredje: Vi ska kunna leva goda liv utan att förstöra
              för dem som kommer efter oss. Ekonomi betyder ordagrant läran
              om att hushålla med knappa resurser. Men vi har levat som om det
              fanns hur många jordklot som helst. Om alla skulle förbruka resurser
              i den takt vi gör i Sverige i dag skulle vi behöva två jordklot
              till. Vi äter av de resurser som våra barn behöver för att bygga
              sina liv.
            </seg>
            <seg>
              År 2016 var det varmaste uppmätta året någonsin. Vi håller på
              att slå i de tak som vi lovade varandra och våra barn i Paris
              att inte överstiga. Det är allvar nu.
            </seg>
            <seg>
              Ekonomin, teknologin och politiken måste gemensamt driva en utveckling
              till ett samhälle där vi inte sliter ut människa och miljö – ett
              fossilfritt välfärdssamhälle. Klimatpolitiken är i kärnan av den
              ekonomiska politiken. Miljöinvesteringar, skatter som gör det
              dyrare att skita ned men billigare att starta smarta startups
              och kreativa företag, återvinning, reparationsavdrag, gröna städer,
              förnybar energi, solceller, laddstolpar, biogas, tåg och cykelvägar
              – Sverige tar täten.
            </seg>
            <seg>
              Herr talman! Detta är en politik mot klyftor, kriminalitet och
              klimathot – mot sådant som oroar oss alla. För oro utan handling
              är fiende till varje politisk vision. Det skrämmer oss för framtiden.
              Men politisk handling för oss framåt, och vår uppgift som politiker
              är att ta oss an de problem vi står inför och visa att det finns
              ett bättre samhälle, en framtid att längta efter.
            </seg>
            <seg>
              (Applåder)
            </seg>
          </u>
          <note type="speaker">
            Anf. 5 ANNIE LÖÖF (C):
          </note>
          <u who="annie_loof_37497d" xml:id="i-3f6bee92f90bc32c">
            <seg>
              Herr talman! Vi har precis lämnat 2016 bakom oss, ett år av händelser
              som vi kommer att minnas länge. Det var ett år med mycket mörker
              och ett år med mycket oro, brutalitet och otrygghet: Aleppo, Istanbul,
              Nice, Bagdad, Berlin – grova våldsdåd i Malmö, Ronneby och Göteborg
              och också Husby, där handlare kring årsskiftet i protest mot den
              ökande kriminaliteten stängde sina affärer i centrum.
            </seg>
            <seg>
              Vapenvilan i Syrien är fortsatt skör. Människor fortsätter fly.
              Säkerhetsläget har inte förbättrats. Det finns en otrygghet i
              världen, också här hemma i Sverige.
            </seg>
            <seg>
              För vår del handlar otryggheten inte minst om jobben, om den
              sociala och regionala klyvning som kommer av att människor är
              arbetslösa. Det handlar om krisen inom polisen, oron över att
              stå utan hjälp om något händer och om brottslighet, våld och stöldturnéer
              på landsbygden. Blåljuspersonal attackeras, polisen saknar resurser
              och poliser i yttre tjänst säger upp sig.
            </seg>
            <seg>
              Det handlar om välfärden. Skolor, vårdcentraler och äldreboenden
              hotas av nedläggning när regeringen går till attack mot valfriheten.
              Undersköterskor, lärare, sjuksköterskor och också elever riskerar
              att förlora sina jobb och sin skola. Tillgängligheten, att man
              kan få vård när man behöver det, riskerar att försämras, och köerna
              blir längre.
            </seg>
            <seg>
              Otryggheten handlar även om det säkerhetspolitiska läget, om
              ett alltmer aggressivt Ryssland och om desinformation och cyberhot,
              som amerikansk underrättelsetjänst menar även har påverkat utgången
              av det amerikanska presidentvalet. Då duger det inte med en regering
              som vägrar lyssna på de varningsklockor som fullkomligt dånar
              när det gäller det sä kerhetspolitiska läget. Det duger inte att,
              som statsministern nu gör, avfärda konkreta förslag om att stärka
              försvarsförmågan som budgivning och auktion.
            </seg>
            <seg>
              Det krävs ansvarstagande. Det krävs resoluta åtgärder och mer
              resurser, såväl nu som på längre sikt.
            </seg>
            <seg>
              Herr talman! Detta är den verklighet vi befinner oss i. Otryggheten
              finns där, men den kan och ska mötas. Om 2016 var ett mörkt år
              kommer det kommande året att bli ljusare.
            </seg>
            <seg>
              Herr talman! Vi är sakta på väg mot 1 miljon människor i utanförskap.
              Den regionala och sociala klyvning som Centerpartiet längre påtalat
              är på riktigt. Den otrygghet människor känner när de saknar jobb
              måste tas på allvar. Den är på riktigt. Det handlar om de delar
              av Sverige där jobben försvunnit, där globalisering påminner mer
              om avfolkning än om tillväxt. Det handlar om orter i våra lands-
              och glesbygder där jobben inte kom tillbaka efter att den ekonomiska
              krisen klingade av. Det handlar om stadsdelar där utanförskapet
              bor i varenda trappuppgång.
            </seg>
            <seg>
              Det handlar om att företagsklimatet inte håller måttet. Trösklarna
              in på arbetsmarknaden är för höga såväl i stadsdelar som på landsbygden.
              Trösklarna in är så höga att integrationen haltar och samhället
              delas.
            </seg>
            <seg>
              Det är möjligt att vända denna utveckling och att skapa fler
              jobb i hela landet, men då måste flera avgörande steg tas. Arbetsmarknaden
              kräver reformer. Företagsklimatet måste stärkas. Vi måste bort
              från gammaldags socialdemokratisk politik som enbart höjer skatter
              och gräver djupa hål i människors plånböcker.
            </seg>
            <seg>
              Den svenska modellen behöver förnyas. Vi måste möta automatisering,
              digitalisering och globalisering för att fortsatt kunna hävda
              oss i den globala konkurrensen och säkra vår konkurrenskraft.
              Vi måste inse att alla jobb behövs. Det är nödvändigt om vi ska
              lyckas med integrationen. Vi behöver jobb som kräver spetskompetens
              men också jobb som är enklare och inte ställer krav på längre
              utbildning. Centerpartiet vill därför göra det lättare för den
              som är oprövad på arbetsmarknaden att få sitt första jobb genom
              att sä nka kostnaden för att anställa. Vi vill också tredubbla
              RUT-avdraget, så att fler nyanlända, fler utrikesfödda och fler
              som står långt från arbetsmarknaden ska kunna få sitt första jobb.
            </seg>
            <seg>
              Det behövs också ett bättre företagsklimat, där företagande,
              entreprenörskap, risktagande och jobbskapande lönar sig. Därför
              vill vi som enda parti återställa ROT-avdraget. Snickare, målare,
              elektriker och småföretagare över hela Sverige ska fortsätta att
              kunna utveckla företag och skapa jobb. När det gäller jobben kommer
              Centerpartiet att fortsätta att stå för en politik som skapar
              jobb i hela Sverige.
            </seg>
            <seg>
              Herr talman! Otrygghet kan vändas till framtidstro. Vi har alla
              möjlighet att göra den resan genom att ge människor i hela landet
              en chans till jobb, genom ett starkt rättssamhälle där krafttag
              tas mot våld och brottslighet, genom en välfärd som höjer kvaliteten
              i hela landet och genom att öka vår förmåga att stå emot yttre
              hot. Med konkreta reformer, med starka värderingar och med en
              politik som gör skillnad i människors vardag kan vi bygga framtidstro
              och optimism.
            </seg>
            <seg>
              (Applåder)
            </seg>
          </u>
          <note type="speaker">
            Anf. 6 JONAS SJÖSTEDT (V):
          </note>
          <u who="jonas_sjostedt_a7ce5d" xml:id="i-716e49f1a8ff932a">
            <seg>
              Herr talman, ledamöter och åhörare! Det har hittills i dag i
              denna talarstol getts en ganska dyster bild av verkligheten i
              Sverige och inte minst av förra året, 2016. Jag delar den dystra
              bilden av förra året. Det var på många sätt ett förfärligt år.
              Det var mycket rasism, mycket terror, mycket våld och mycket osäkerhet.
            </seg>
            <seg>
              Lyssnar man lite mer på dem som talar i talarstolen hör man nyanserna
              och skillnaderna i verklighetsbeskrivningen. Regeringen talar
              mycket om det som går bra i Sverige – det är klart att en regering
              gör det. Man talar om att ekonomin är stark, att fler har ett
              arbete att gå till och att skolresultaten kanske har vänt. Vi
              får hoppas att det verkligen är så.
            </seg>
            <seg>
              Oppositionen är betydligt dystrare – det är kanske en oppositions
              roll att vara dyster ibland. Man pratar mest om de saker som går
              illa och målar en lite svartare bild. Dystrast av alla är som
              vanligt Jimmie Åkesson. Han var så upptagen av en dyster berättelse
              om Sverige att han på fem minuter inte kom med ett enda politiskt
              förslag om vad vi ska göra. Så såg det ut.
            </seg>
            <seg>
              (Applåder)
            </seg>
            <seg>
              Men hur ska man då beskriva verkligheten? Jag tror att bägge
              bilderna är lite sanna. På ett sätt går det bra. Fler har arbete,
              och det är otroligt viktigt. Vi bygger fler bostäder än förut,
              och det är otroligt viktigt. Och vi måste få ordning på skolresultaten.
              Kanske har vi vänt detta – det är jättebra.
            </seg>
            <seg>
              Sverige har fler miljardärer än någonsin – 178 stycken. De är
              rikare än någonsin. De har massor med pengar. Många människor
              har det ganska bra i Sverige, men det finns stora grupper i det
              svenska samhället som tycker att det är ett hån att höra att det
              går bra för Sverige.
            </seg>
            <seg>
              Jag tänker på alla dem som ser sin pensionsutbetalning och märker
              att pengarna inte kommer att räcka den här månaden. Vad ska de
              inte kunna göra den här månaden? Nej, för dem går det inte bra
              för Sverige. Jag tänker på alla dem som skulle behöva en ny bostad
              men som inte har råd att efterfråga de dyra bostadsrätterna och
              på alla dem som inte får tillräckligt många timmar i timanställningen
              för att klara räkningarna. Jag menar att där finns problemet med
              ojämlikheten i Sverige. Det är det som är vår stora utmaning.
            </seg>
            <seg>
              Jag menar att den som gör något åt detta i dag i Sverige är Vänsterpar
              ­ tiet. De inslag i statsbudgeten som faktiskt går på ojämlikhetsproblemen
              kommer till mycket stor del från mitt parti. Det är de 10 vänstermiljar
              ­ derna, som började gälla vid årsskiftet. Det är den avgiftsfria
              hälso- och sjukvården för den som har fyllt 85. Jag skulle vilja
              göra om hela pen ­ sionssystemet – det är så orättvist mot arbetare
              och kvinnor. Men när vi är utestängda från det ska vi åtminstone
              se till att man får tillgång till sjuk ­ vård, att man får lägre
              skatt och att man får högre bostadstillägg – det gör vi i Vänsterpartiet.
            </seg>
            <seg>
              Vi fixar bättre regler i a-kassan för den som deltidsstämplar.
              Vi fixar bättre inkomstgränser i bostadsbidraget för barnfamiljer.
              Vi fixar avgiftsfri tandvård för unga – många har avstått från
              detta. Vi ordnar avgiftsfria preventivmedel till ungdomar och
              unga vuxna upp till 20 år. När det gäller att komma åt det alltför
              höga abor t talet i Sverige är det avgiftsfria preventivmedel
              och sexualupplysning som fungerar. Vi gör någonting åt sådana
              här saker.
            </seg>
            <seg>
              Vi börjar göra insatser för polisen för att man ska komma åt
              allt fusk hos åkerierna och alla illegala transporter på våra
              vägar. Det kommer ock ­ så från Vänsterpartiet. Satsningar på
              forskning i arbetslivet kommer från Vänsterpartiet. Vi gör skillnad
              i politiken. Vi ska göra ännu mer skillnad. Tillsammans med regeringen
              ska vi lägga fram förslag som äntligen tar bort vinstjakten ur
              välfärden. Det påverkar Sverige. Det gör Sverige mer jämlikt.
              Det gör Sverige mer rättvist. Vi använder skattepengarna på rätt
              sätt.
            </seg>
            <seg>
              Är vi då överens? Nej, vi är tyvärr inte det. Vi är inte överens
              med regeringen. Både Gustav Fridolin och Stefan Löfven sa riktigt
              bra saker om jämlikhet i talarstolen. Jag kände: Det dä r är rätt.
              Men vi har ju de 178 miljardärerna, som är rikare än någonsin.
              De äger dubbelt så mycket som den svenska statsbudgeten. Så mycket
              har de i sina kassakistor. Och vi vet hur det är när vi sedan
              budgetförhandlar med regeringen. Vi säger: Kan de inte betala
              ett par miljarder om de äger 2 000 miljarder? Är det rimligt att
              de med de största förmögenheterna inte betalar någon förmögenhetsskatt?
              Om man ärver flera hundra miljoner, ska man inte betala en krona
              i arvsskatt? Om man har flera stora fastigheter, mycket större
              än vad man normalt behöver för att bo i, ska man inte betala en
              högre fastighetsskatt? Faktum är att regeringen då säger nej.
            </seg>
            <seg>
              Jag tror att problemet finns här. Ska vi lösa problemet med dem
              som inte får pensionen att räcka, med dem som har de otrygga arbetena
              och med bostadsbristen måste vi skapa ett mer jämlikt Sverige,
              ett Sverige där vi bidrar efter förmåga. Då måste också Sveriges
              178 miljardärer ställa upp. Där går konfliktlinjen i svensk politik
              i dag.
            </seg>
            <seg>
              (Applåder)
            </seg>
          </u>
          <note type="speaker">
            Anf. 7 JAN BJÖRKLUND (L):
          </note>
          <u who="jan_bjorklund_c1ffe0" xml:id="i-53e75252351a7964">
            <seg>
              Herr talman! Om skolan lyckas kommer Sverige att lyckas, men
              om skolan misslyckas kommer Sverige att misslyckas.
            </seg>
            <seg>
              Alliansregeringens omfattande skolreformer har gjort att utvecklingen
              under årtionden med sjunkande svenska kunskapsresultat har vänt.
              Årtionden av flummig rödgrön skolpolitik ersattes för tio år sedan
              av en liberal kunskapspolitik.
            </seg>
            <seg>
              I går kom Skolverkets stora utvärdering av den mest kontroversiella
              av de skolreformer som vi genomförde under vår regering, nämligen
              tidigare betyg. De rödgröna skällde högljutt och röstade nej till
              tidigare betyg, men i går kom utvärderingen. 80 procent av eleverna
              i skolan säger nu att de jobbar hårdare när de får betyg. 80 procent
              anser också att man kan höja sina betyg genom extra ansträngning.
              Lärarna anser att det är lättare att hitta elever med svårigheter.
              Rektorerna anser att det är lättare att följa upp resultaten.
            </seg>
            <seg>
              Stefan Löfven och Gustav Fridolin! Om skolpolitiken hade ni fel,
              fel, fel. Om betygen hade ni fel, fel, fel.
            </seg>
            <seg>
              Men vi kan inte luta oss tillbaka kommande år – tvärtom. PISA
              visar att kunskapsresultat går att vända genom reformer, och vi
              måste fortsatt lyfta de svenska resultaten. Vi behöver flytta
              ned betygen ytterligare några årskurser för att få samma positiva
              effekter där. Vi behöver mer av ordning och studiedisciplin i
              skolan. Vi behöver, liksom man gör i resten av världen i stort
              sett, ge högstadieskolorna möjlighet att ge ordningsbetyg. Vi
              behöver mer av katederundervisning och mindre av den undervisningsform
              som innebär att eleverna ska lära sig själva. Vi behöver förstatliga
              skolan. Vi behöver fortsätta att satsa på lärarna och på deras
              utbildning.
            </seg>
            <seg>
              Liberalernas ambition är att Sverige om tio år ska vara bland
              de tio i världen som ligger i toppen i PISA-undersökningen. Det
              är en tuff utmaning. Där ligger länder i dag som har mycket höga
              ambitioner. Det finns bara ett sätt att nå det målet. Det handlar
              om fortsatta kunskapsreformer, inte om den valhänta kraftlöshet
              som nu präglar den svenska skolpolitiken.
            </seg>
            <seg>
              Herr talman! Integration är en stor utmaning de kommande åren.
              Det finns mycket potential bara vi ger människor en chans. Det
              är alltid bättre att ha ett jobb, även om jobbet är enkelt och
              även om lönen i början är lite lägre, än att gå på bidrag år efter
              år efter år, vilket i dag är läget.
            </seg>
            <seg>
              Jämställdhetsarbetet får nya utmaningar genom integrationen.
              Många kvinnor som kommer till Sverige lever i förtryck i hederskulturer.
              Hedersbrott måste straffas hårdare, och vi måste oftare använda
              oss av utvisning vid sådana brott.
            </seg>
            <seg>
              Herr talman! Den ryska militära upprustningen fortsätter, även
              i Östersjöområdet. Sverige kommer under de kommande åren för första
              gången någonsin att avsätta mindre än 1 procent av bnp till försvaret.
              Det är en följd av 2015 års försvarsbeslut. Så sent som 1997 avsatte
              Sverige 2 procent av bnp till försvaret, och då hade vi inte ens
              någon hotbild. Hundratalet hypermoderna JAS-plan ska nu skrotas,
              anser regeringen, eftersom det inte finns pengar till driften.
              De har kostat 100 miljarder av skattepengar i inköp, men de ska
              nu avvecklas snabbt.
            </seg>
            <seg>
              Försvarsbeslutet från 2015 är som ett stort svart hål. De ekonomiska
              anslagen till försvaret behöver öka både kraftigt och i närtid,
              men reger ­ ingen är handlingsförlamad. I stället för mer pengar
              tillsätter regeringen ytterligare en försvarsutredning som nu
              ska tänka i tre år.
            </seg>
            <seg>
              I spåren av en oroligare värld gror populism och extremism. De
              bärs fram av enkla budskap som ska vara lösningar på svåra samhällsutmaningar.
              Liberala värderingar är i dag hotade i västvärlden. Som liberal
              känns därför uppgiften vi har framför oss ännu viktigare än förut.
              Liberalers mål är mer frihet åt individer. Skolan, integrationen
              och försvaret är tre samhällsområden som rätt skötta alla ökar
              och tryggar individers frihet, och det är därför vi kommer att
              fokusera på dessa områden under det här riksdagsåret.
            </seg>
            <seg>
              Det behövs mindre populism och mer av liberalism i svensk politik,
              och Sverige behöver en ny regering.
            </seg>
            <seg>
              (Applåder)
            </seg>
          </u>
          <note type="speaker">
            Anf. 8 ANDREAS CARLSON (KD):
          </note>
          <u who="andreas_carlson_21f778" xml:id="i-57788f746c10f1a6">
            <seg>
              Herr talman! Vi är några dagar in på det nya året, och årsskiften
              är ju en tid för både tillbakablick och framtidsspaningar.
            </seg>
            <seg>
              År 2016 blev i många delar ett otrygghetens år. Så började också
              2017 med terrorattentat på en nattklubb i Istanbul och ett terrorattentat
              på en öppen plats i Jerusalem. Vi måste fördöma varje terrorattentat,
              varje terrordåd, och hoppet om ett tryggare Sverige och en säkrare
              omvärld måste stärkas. Mer krävs för att möta de problem och utmaningar
              som vi ser framför oss.
            </seg>
            <seg>
              Vi kristdemokrater ser med oro på säkerheten i vår omvärld och
              i vårt närområde. Dessvärre blev vi inte tryggare när regeringen
              presenterade den nationella säkerhetsstrategin i helgen. Det är
              en samlad beskrivning av det mycket allvarliga läget men utan
              konkret innehåll rörande hur Sverige ska möta detta. Det duger
              inte, herr talman!
            </seg>
            <seg>
              Försvarsbeslutet från 2015 måste uppdateras. Vi välkomnar att
              Försvarsberedningen återupptas; den behöver komma igång genast.
              Den svenska försvarsförmågan måste stärkas i närtid.
            </seg>
            <seg>
              Vi kristdemokrater har en lång rad förslag, inte minst när det
              gäller det psykologiska försvaret. Vi vill införa en cybersäkerhetsmyndighet,
              och vi har dessutom sedan länge föreslagit kraftiga åtgärder mot
              terrorism. Sveriges säkerhet måste stå främst, oavsett om det
              handlar om hot inifrån, hot från terrorister eller hot från främmande
              makt.
            </seg>
            <seg>
              Herr talman! Otryggheten måste bekämpas också när det gäller
              de vardagsnära brotten. Jag hade otur förra året. Orden är inte
              mina utan Åkes. Åke är 92 år gammal, och i fredagens Expressen
              berättade han om att han förra året blev rånad precis utanför
              sitt hem inte en gång, inte två gånger utan tre gånger! Åke gillar
              att vara ute och gå med stöd av sin rollator, men förra året blev
              han alltså rånad vid tre tillfällen precis utanför sin port.
            </seg>
            <seg>
              Det är omöjligt att inte beröras av Åkes berättelse. Hos många
              av oss väcks ilskan över att en äldre medmänniska drabbas av fega
              rånare på det här sättet. Samtidigt ökar oron för att själv drabbas.
              Det är en oro som får många, inte minst äldre, att inte våga gå
              ut, att inte vistas på torget eller att dra sig för att gå till
              affären eller besöka vänner och familj.
            </seg>
            <seg>
              Herr talman! Åke är bara ett exempel på offer för den typ av
              brottslighet som i dag inte kan prioriteras av polisen på grund
              av resursbrist. Så kan det inte få fortsätta. Också Marianne,
              79 år, tillhör offren. GT berättade i nyårshelgen hur hon blev
              brutalt nedslagen efter att ha bett några ungdomar att inte skjuta
              raketer mot hennes hus.
            </seg>
            <seg>
              Sådant här måste få konsekvenser för förövarna, och det kräver
              andra prioriteringar och resurser än i dag. Nu får det vara stopp
              på nedprioriteringslinjen!
            </seg>
            <seg>
              (Applåder)
            </seg>
            <seg>
              Herr talman! Därför föreslår vi kristdemokrater 2 600 nya polis
              ­ anställ ­ da och bättre arbetsvillkor och löner för poliser
              i yttre tjänst för att fler ska stanna i yrket.
            </seg>
            <seg>
              Polisen måste också ägna sig åt kärnuppgifterna. En polis sa
              i veckan i SVT att de skulle kunna vara tio gånger fler i sin
              grupp och ändå ha svårt att bekämpa knarkhandeln i Husby, Rinkeby
              och Tensta. Jag har själv varit med och sett hur poliser i yttre
              tjänst tvingas prioritera ned narkotikabrott. Det här är inte
              skräckpropaganda. Det är på riktigt.
            </seg>
            <seg>
              Herr talman! Trygghet handlar också om ekonomi och om omvårdnad.
              Människor som har levt större delen av sina liv, som har varit
              med och byggt Sverige starkt ska inte behöva vara oroliga för
              att de inte ska få rätt vård och omsorg eller oroa sig för att
              pengarna inte ska räcka till det allra nödvändigaste.
            </seg>
            <seg>
              Vi kristdemokrater vill genomföra tre stora reformer för äldre
              för att förbättra livskvaliteten. Vi vill inför parboendegarantin
              som gör det möjligt för äldre som har levt tillsammans hela livet
              att få fortsätta göra det när hälsan sviktar. Vi vill införa vårdserviceteam
              som hjälper till med kringuppgifter i vården för att underlätta
              undersköterskors och sjuksköterskors arbete. Vi vill införa hemtagningsteam
              som hjälper människor hem och att återetablera sig i sin egen
              bostad efter sjukhusvistelser.
            </seg>
            <seg>
              Vi vill även helt och hållet sluta skattegapet mellan pensionärer
              och löntagare. Det är inte bara en fråga om pengar, herr talman.
              Det handlar också om trygghet och rättvisa, frågor som vi tycker
              är viktiga för att vända otryggheten till framtidstro även för
              de äldre.
            </seg>
            <seg>
              (Applåder)
            </seg>
          </u>
          <note type="speaker">
            Anf. 9 Statsminister STEFAN LÖFVEN (S):
          </note>
          <u who="stefan_lofven_e1e7cd" xml:id="i-581490bdffda8999">
            <seg>
              Herr talman! Vi har nu hört oppositionen beskriva en rad utmaningar
              som Sverige står inför: arbetslösheten, segregation, klyftor,
              välfärden. Om allt detta är vi överens, för under alltför många
              år i Sverige tilläts klyftorna öka. Mot detta gjorde den dåvarande
              borgerliga regeringen ingenting. Tvärtom ökade klyftorna under
              hela deras regeringsperiod med bland annat skattesänkningar i
              140-miljardersklassen.
            </seg>
            <seg>
              Det vi nu ser över hela världen – b rexit, högerpopulismens frammarsch
              i Europa, valresultatet i USA – borde vara en väckarklocka eller
              möjligtvis en kalldusch för de högerpolitiker som tror att det
              är skattesänkningar och försämrad välfärd som är vägen framåt
              för Sverige.
            </seg>
            <seg>
              I många analyser återkommer tvärtom att i många länder har reallöner
              ­ na inte ökat. Välfärden håller inte måttet. Människor känner
              sig svikna av utvecklingen. Det är det vi ser i vår omvärld.
            </seg>
            <seg>
              Just det sista, att människor känner sig svikna, är vi inte heller
              förskonade ifrån här i Sverige. Men tack vare vår svenska modell
              har vi kunnat se till att reallönerna har ökat rejält och att
              vi har en starkare välfärd än många andra länder.
            </seg>
            <seg>
              Svaret på Sveriges utmaningar kan därför inte vara att den svenska
              modellen ska avvecklas. Tvärtom – svaret är att vi ska utveckla
              den svenska modellen.
            </seg>
            <seg>
              Moderaterna och Sverigedemokraterna verkar dock inte riktigt
              ha förstått. De fortsätter att föreslå stora skattesänkningar
              och nedskärningar i välfärden. De förespråkar vinstjakt i skolan
              och sänkta löner för vanligt folk. Anna Kinberg Batra och Jimmie
              Åkesson ! V arför är ni så fokuserade på att avveckla den svenska
              modellen med en stark välfärd och rättvisa löner, det som har
              byggt vårt lands framgång? Varför?
            </seg>
            <seg>
              (Applåder)
            </seg>
          </u>
          <note type="speaker">
            Anf. 10 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-d6d7805dae5888dd">
            <seg>
              Herr talman! Otryggheten ökar i Sverige. Var tredje kvinna är
              nu orolig för sin trygghet och för att gå ut på kvällen. Utsattheten
              för brott ökar. Förtroendet för polisen minskar.
            </seg>
            <seg>
              Har statsministern förtroende för rikspolischefen?
            </seg>
          </u>
          <note type="speaker">
            Anf. 11 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-4f4c260c68d33dfd">
            <seg>
              Herr talman! Det stämmer att många upplever en otrygghet. Det
              ska man inte behöva göra. Vi ska ha ett tryggt samhälle.
            </seg>
            <seg>
              I det ingår att vi ska vara hårda mot själva brotten, och vi
              ska vara hårda mot brottens orsaker. Det är den dubbla strategin,
              och det är därför vi tillför resurser till polisen. Vi omorganiserar
              polisen, en omorganisation som vi båda har varit överens om och
              där det finns en bred överenskommelse om att det var helt nödvändigt.
              Men det måste också finnas mer resurser.
            </seg>
            <seg>
              Vi ska se till att höja straffen för många brott, och det har
              vi redan gjort. Vi har påbörjat detta, och vi kommer att fortsätta.
              Jag berättade i mitt anförande vad mer som ska göras.
            </seg>
            <seg>
              Omorganisationen måste naturligtvis börja ge resultat. Där är
              ambi ­ tionen att det ska vara fler poliser närmare och ute bland
              folket.
            </seg>
            <seg>
              Ja, jag har förtroende för myndighetschefen. Nu ska jobbet fortsätta,
              och vi ska se till att leverera resultat.
            </seg>
          </u>
          <note type="speaker">
            Anf. 12 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-5db1fc9a609d9771">
            <seg>
              Herr talman! Skälet till att vi moderater lägger tio gånger så
              mycket som regeringen i vår budget på att förstärka polisen är
              att det behövs fler poliser. De behöver få bättre betalt. De måste
              få förutsättningar att göra sitt jobb för att säkra tryggheten
              i hela landet.
            </seg>
            <seg>
              Jag tar den oro som nu breder ut sig på allvar. När var tredje
              kvinna är orolig för att gå ut på kvällen frågar jag återigen:
              Var ligger ansvaret för att ge polisen möjlighet att göra sitt
              jobb? Det ansvaret ligger hos rikspolischefen vid den myndighet
              som ligger under regeringen. Ansvarig för regeringen är statsministern.
            </seg>
            <seg>
              Om jag hade statsministerns jobb redan nu och han frågade mig
              om jag är nöjd med att otryggheten breder ut sig och att människors
              förtroende för polisen sviktar skulle jag ge ett tydligt svar
              på frågan. Jag skulle svara: Nej.
            </seg>
            <seg>
              (Applåder)
            </seg>
          </u>
          <note type="speaker">
            Anf. 13 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-2851d92593f1d37c">
            <seg>
              Herr talman! Jag är inte förvånad över att Anna Kinberg Batra
              skulle svara nej. Det är mycket signalpolitik.
            </seg>
            <seg>
              Regeringen ökar resurserna till polisen. Det har aldrig funnits
              så många anställda i Polismyndigheten som nu. Men det finns inget
              lager att ta färdigutbildade polismän i från. De måste utbildas.
              Vi tillför ständigt polisen resurser. Vi ska fortsätta med det.
              Vi ska höja straffen för brottsligheten. Vi ska se till att omorganisationen
              ger verkan. Det är myndighetschefens yttersta uppdrag att se till
              att den nya Polismyndigheten innebär att poliserna kommer närmare
              medborgarna och att det ska bli mer trygghet för pengarna.
            </seg>
            <seg>
              Men en stor gigantisk omorganisation – som vi alla var överens
              om – tar lite tid i en av våra största myndigheter. Jobbet ska
              fortsätta, och tryggheten ska öka.
            </seg>
            <seg>
              (Applåder)
            </seg>
          </u>
          <note type="speaker">
            Anf. 14 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-cebfc2b8072ff12a">
            <seg>
              Herr talman! Statsministern beskrev i sitt inledningsanförande
              2016 som orons år. Jag är beredd att hålla med om det.
            </seg>
            <seg>
              Vi har sett fortsatt segregation och splittring. Vi har sett
              en fortsatt utbredd otrygghet. Vi har sett ett fortsatt oroväckande
              säkerhetsläge.
            </seg>
            <seg>
              Försvars- och säkerhetspolitiken har av förklarliga skäl varit
              aktuell inte minst den senaste veckan. Flera röster har höjts,
              inte minst för att förstärka försvarets anslag. Häromdagen läste
              jag en artikel i en tidning där statsministern kallar denna debatt
              för anslagsbingo. Därmed lyckas statsministern vifta bort en för
              Sveriges säkerhet och vår trygghet viktig debatt.
            </seg>
            <seg>
              Herr talman! Förstår inte Stefan Löfven att det handlar om vår
              trygghet och säkerhet? Förstår inte Stefan Löfven att vår trygghet
              och säkerhet kostar pengar?
            </seg>
          </u>
          <note type="speaker">
            Anf. 15 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-a02e322c6ba5250f">
            <seg>
              Herr talman! Vi tog över efter en regering som betraktade försvaret
              som ett särintresse. Vi betraktar försvaret som ett grundläggande
              nationellt intresse. Den tidigare regeringen skar ned på försvaret.
              Vi ökar till försvaret. Den tidigare regeringen tog bort värnplikten.
              Vi ser till att återinföra en ny form av värnplikt. Den tidigare
              regeringen sa att Sveriges försvar börjar någonstans borta i Afghanistan.
              Vi säger att försvaret är av Sveriges gränser.
            </seg>
            <seg>
              Nu har regeringen påbörjat en inriktningsförändring. Den har
              vi gjort i bred enighet, och det är jag stolt över. Det är bra
              och nödvändigt för Sverige. Vi tillför mer resurser till det svenska
              försvaret. Sverige ska höja sin försvarsförmåga.
            </seg>
            <seg>
              Att den ena dagen höra den summan, andra dagen en annan summa
              och den tredje dagen en tredje summa – och sedan säger den som
              föreslog en summa att det går att ta den andres bud – ja, då blir
              det en anslagsbingo. Låt oss diskutera hur vi höjer försvarsförmågan,
              det militära och det civila försvaret – därmed det totala försvaret.
              Det är uppgiften, och den tänker vi utföra.
            </seg>
            <seg>
              (Applåder)
            </seg>
          </u>
          <note type="speaker">
            Anf. 16 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-a3f136f3942d72a4">
            <seg>
              Herr talman! Jag ska inte säga att jag blev stum – det blev jag
              inte. Om jag tolkar statsministern rätt står han här och lovar
              höjda försvarsanslag. Jag kan inte tolka vad han sa på något annat
              sätt. Det är oerhört positivt – anslagsbingo eller ej.
            </seg>
            <seg>
              Jag förstår att Stefan Löfven vill slå sig för bröstet och säga
              att reger ­ ingen minsann har ökat anslagen i bred enighet och
              så vidare. Men problemet är att Försvarsmakten säger redan nu
              att man saknar massor av miljarder för att ens kunna uppnå målen
              i gällande försvarsbeslut. Det handlar om upp till 30 miljarder
              för att uppnå målen inom utsatt tid. Redan nu fat ­ t as pengar.
            </seg>
            <seg>
              Då är frågan om Stefan Löfven har kommit till denna insikt denna
              vecka. Varför fanns inte pengar i den budget vi nyss beslutade
              om, som gör att Försvarsmakten åtminstone kan uppnå de mål som
              vi i bred enighet har beslutat om i Sveriges riksdag?
            </seg>
            <seg>
              (Applåder)
            </seg>
          </u>
          <note type="speaker">
            Anf. 17 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-1f959141fbefef15">
            <seg>
              Herr talman! Nu hörde alla en fjärde siffra. Nu är det 30 miljarder.
            </seg>
            <seg>
              Vi kan inte hålla på och säga att försvaret ska tillföras så
              många miljarder – tre fyra olika belopp som kastas mellan varandra.
              Det är inte så vi stärker Sveriges säkerhet. Säkerheten ökas när
              vi funderar igenom hur Sveriges försvarsförmåga kan ökas. Vad
              är det specifikt som behöver göras utöver det som faktiskt görs?
            </seg>
            <seg>
              Det låter ibland som om svenskt försvar inte får något tillskott.
              Vi håller på att öka på resurserna, tillför mer ammunition och
              mer personal. Kustrobotarna förstärks. Militär närvaro sätts in
              på Gotland. Det är viktigt, och vi kommer att fortsätta.
            </seg>
            <seg>
              Låt oss åtminstone diskutera vad som mer specifikt behöver göras.
              Vi kan inte kasta fram en massa bud och sedan anta alla fyra.
              Vi måste vara resurseffektiva också i försvaret, och försvarsförmågan
              ska höjas. Diskutera då försvarsförmågan , och börja inte med
              anslagsbingo!
            </seg>
            <seg>
              (Applåder)
            </seg>
          </u>
          <note type="speaker">
            Anf. 18 ANNIE LÖÖF (C) replik:
          </note>
          <u who="annie_loof_37497d" xml:id="i-7741dd0142f34966">
            <seg>
              Herr talman! Stefan Löfven bör sluta raljera och ta ansvar. Nyss
              hörde vi Stefan Löfven uttrycka sig i form av anslagsbingo. Vi
              har hört budgivning , och vi har hört auktion.
            </seg>
            <seg>
              Det här är en partiledardebatt. Stefan Löfven är partiledare
              för Socialdemokraterna. Då är det vår uppgift att fråga: Vad är
              Socialdemokraternas politik inom försvarsområdet? Hur mycket vill
              Socialdemokraterna tillföra svenskt försvar?
            </seg>
            <seg>
              Vi befinner oss i en allvarlig tid. Vi står inför ett nytt säkerhetspolitiskt
              läge. Det är en tid då varningsklockor dånar över det försämrade
              säkerhetspolitiska läget. Den nya säkerhetsstrategi som har presenterats
              är enbart en beskrivning av de hot vi står inför. Det krävs handling.
            </seg>
            <seg>
              Jag presenterade ett förslag tidigare under hösten som handlade
              om att vi ska komma upp i minst det nordiska snittet. Tycker statsministern
              att det är rimligt eller orimligt att Sverige kommer upp till
              det nordiska snittet vad gäller svensk försvarsförmåga?
            </seg>
            <seg>
              Anf. 19 Statsminister STEFAN LÖFVEN (S) replik :
            </seg>
            <seg>
              Herr talman! Jag säger anslagsbingo av de skäl jag nyss nämnde
              när det bara haglar siffror i luften – ingen den andra lik.
            </seg>
            <seg>
              Centern föreslog ett visst belopp. Dagen efter sa man att man
              tar Moderaternas belopp i stället men att regeringen först borde
              göra en säkerhetsinventering. Först belopp – sedan säkerhetsinventering.
              Det går inte ihop.
            </seg>
            <seg>
              Låt oss sätta oss ned och ansvarsfullt diskutera. Vi har ju en
              bred överenskommelse om försvaret. Låt oss se till att behålla
              den och jobba utifrån hur vi ska öka försvarsförmågan. Börja i
              den änden !
            </seg>
            <seg>
              Regeringen har påbörjat arbetet. Vi stärker ubåtsförsvaret och
              ubåtsskyddet, flyget, kustrobotar, närvaron på Gotland och så
              vidare. Vi ska fortsätta eftersom Sveriges försvar behöver stärkas.
            </seg>
            <seg>
              En bnp-siffra är inte allena saliggörande. Det är försvarsförmågan
              som är det ytterst viktiga. Det är Sveriges försvar det handlar
              om.
            </seg>
            <seg>
              (Applåder)
            </seg>
          </u>
          <note type="speaker">
            Anf. 20 ANNIE LÖÖF (C) replik:
          </note>
          <u who="annie_loof_37497d" xml:id="i-46fca96d917cb3cb">
            <seg>
              Herr talman! Svenskt försvar och säkerhetspolitik bygger på ansvar,
              handlingskraft och ett mål om att nå en bred samsyn. Det är också
              viktigt att inse att bred samsyn inte bygger på att det är Socialdemokraternas
              politik som ska råda utan att samsyn bygger på kompromisser. Därför
              är det intressant att veta vad Socialdemokraternas partiledare
              har för ingång i sådana samtal.
            </seg>
            <seg>
              Utvecklingen i Ryssland gör mig oroad. Totalförsvarets forskningsinstitut
              kom före jul med en rapport om att rysk militär förmåga stärks.
              Utrikespolitiska institutet slår fast att Sverige är sårbart för
              rysk desinformation och fa lska nyheter. Den typen av krig föring
              har ökat under de senaste åren.
            </seg>
            <seg>
              Alliansens samtliga partile dare inser detta. Frågan är om S
              ocialdemokraterna tar detta på tillräckligt stort allvar. Centerpartiet
              har föreslagit en säkerhetsinventering för att på kort sikt förstärka
              svensk försvarsförmåga. Vi har föreslagit att på lång sikt öka
              försvarsanslagen upp till det nordiska snittet. Statsministern
              behöver hålla koll på de siffrorna.
            </seg>
            <seg>
              Tycker statsministern att det är rimligt att Sverige kommer upp
              till det nordiska snittet på lång sikt vad gäller svenskt försvarsanslag?
            </seg>
            <seg>
              (Applåder)
            </seg>
          </u>
          <note type="speaker">
            Anf. 21 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-4daa7a30cf8697b5">
            <seg>
              Herr talman! Vad gäller nordiskt snitt och försvarskostnader
              i förhållande till bnp: Ja, det kan vara en intressant jämförelsesiffra.
              Men den är inte allena saliggörande. Om ett land får mycket bättre
              bnp-tillväxt än ett annat land har det helt plötsligt sämre försvarsförmåga
              eftersom man räknar i procent av bnp. Det är alltså inte hela
              sanningen.
            </seg>
            <seg>
              Jag talar om det som gör skillnad. Vad ska vi tillföra för materiel?
              Vad är det för personer som behöver tillföras? Hur ska organisationen
              och infrastrukturen förstärkas?
            </seg>
            <seg>
              Det är tydligt var vi står i detta. Vi har gjort en bred överenskommelse,
              och det innehållet står vi upp för. Vi ska fortsätta att stärka
              vårt totalförsvar. Det bygger på att vi är militärt alliansfria,
              att vi ska ha fler samarbeten och att vi ska höja vår militära
              förmåga och vår totalförsvarsförmåga.
            </seg>
            <seg>
              Jag är glad att Annie Lööf nämner den breda samsynen. Låt oss
              behålla den för Sveriges och Sveriges försvars skull. Vi är beredda
              att diskutera ökad försvarsförmåga, men vi tänker inte börja med
              antal miljarder.
            </seg>
            <seg>
              (Applåder)
            </seg>
          </u>
          <note type="speaker">
            Anf. 22 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-94e27afa3698072e">
            <seg>
              Herr talman och statsminister Stefan Löfven! Jämlikhet är lika
              ekonomiskt smart som moraliskt rätt, och vänner, frihet byggs
              bäst i det jämlika samhället.
            </seg>
            <seg>
              Jag citerar dig, Stefan Löfven, från ett förstamajtal. Jag håller
              med om varenda stavelse, för jämlikhet är något gott i samhället.
            </seg>
            <seg>
              Men det är inte riktigt så Sverige ser ut i dag. Vi har många
              som inte får pensionen att räcka. Vi har många som har otrygga
              arbeten. Vi har många som inte får sin ersättning från Försäkringskassan.
            </seg>
            <seg>
              I andra änden är de rikaste rikare än någonsin. Vi har 178 miljardärer
              och löneökningar på 26 procent bland Sveriges rikaste direktörer.
              Miljardärerna äger mer än dubbla summan av den svenska statsbudgeten.
            </seg>
            <seg>
              För dessa är Sverige ett skatteparadis. Vi har ingen skatt på
              förmögenhet, ingen särskild skatt på de dyraste fastigheterna
              och ingen skatt på de största arven. Så länge det är så kommer
              de att fortsätta att dra ifrån.
            </seg>
            <seg>
              Varför är ni inte beredda att låta miljardärerna bidra mer till
              välfärden?
            </seg>
          </u>
          <note type="speaker">
            Anf. 23 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-43197012140a173c">
            <seg>
              Herr talman! Den förmögenhetsskatt som en gång fanns visade sig
              ha mycket stora luckor och svårigheter. Den var mer eller mindre
              frivillig. En sådan beskattning kan vi inte ha.
            </seg>
            <seg>
              Vi ökar jämlikheten i Sverige, och vi gör det tillsammans med
              Vänsterpartiet. Även om det ibland låter på Sjöstedt som att Vänsterpartiet
              bara har lagt till de goda bitarna är det faktiskt hela budgeten
              vi är överens om.
            </seg>
            <seg>
              Då borde vi också kunna vara överens om, Jonas Sjöstedt, att
              en summering av denna budget visar att vi har gått från borgerliga
              budgetar där det mesta gick till dem som hade mest till en budget
              där det mesta går till dem som har minst. Jag vill fortsätta på
              den vägen. Det är dessutom så att våra budgetar ger mer till kvinnor
              än till män.
            </seg>
            <seg>
              Låt oss fortsätta så och se till att successivt öka jämlikheten.
              Den mest grundläggande frågan för detta är dock är att människor
              har arbete. Låt oss därför sätta det först. Först måste vi skapa
              välfärden; sedan ska vi fördela den.
            </seg>
            <seg>
              (Applåder)
            </seg>
          </u>
          <note type="speaker">
            Anf. 24 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-c534df9425c706bb">
            <seg>
              Herr talman! Det är riktigt att fördelningen av budgeten innebär
              att låg ­ inkomsttagare och kvinnor vinner. Det är jag stolt över,
              och vi har bidragit till det.
            </seg>
            <seg>
              Men det innebär inte att jämlikheten ökar i Sverige. Trots budgetreformerna
              finns det en risk för att ojämlikheten ökar och de allra rikaste
              drar ifrån. Jag tror att det tyvärr är det som sker just nu. Det
              kommer att bli svårt att klara både jobben och välfärden när det
              blir så ojämlikt som det är på väg att bli.
            </seg>
            <seg>
              Därför är det rimligt att de absolut rikaste bidrar mer till
              det gemensamma. Man kan ha en annan sorts förmögenhetsskatt än
              den vi hade, och det tror jag att vi måste ha. Varför ska man
              inte betala en krona i skatt på ett arv på flera miljarder? Varför
              ska man betala lika mycket i fastighetsavgift för en liten, billig
              kåk som för de allra dyraste och flottaste?
            </seg>
            <seg>
              Här är vi inte överens, Stefan Löfven.
            </seg>
          </u>
          <note type="speaker">
            Anf. 25 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-a5c8900ed5281fe3">
            <seg>
              Herr talman! Jag tror att vi är överens om att vi behöver se
              över skattesystemet som helhet. Det är ett större verk än att
              göra en operation här och där.
            </seg>
            <seg>
              Vi ska öka jämlikheten i Sverige, och vi gör det. Vi tittar nu
              på den så kallade Gini-koefficienten . Vi har haft en dramatiskt
              stigande sådan, vilket innebär att allt färre äger allt mer. Detta
              ger vi oss sjutton på att bryta, för vi ska ha ett mer jämlikt
              Sverige.
            </seg>
            <seg>
              Men det förutsätter för det första att människor kommer i arbete.
              Fler människor i arbete är och förblir nummer ett. Då skapar vi
              välfärd.
            </seg>
            <seg>
              Tittar vi på till exempel Gini-koefficienten och lägger till
              välfärdsverksamheter ser vi att det händer något med jämlikheten.
              Därför ska vi fortsätta att se till att människor är i arbete,
              skapa värden in i välfärden och fördela välfärden så att den kommer
              människor till del.
            </seg>
            <seg>
              (Applåder)
            </seg>
          </u>
          <note type="speaker">
            Anf. 26 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-645dad3f0e823d02">
            <seg>
              Herr talman! Statsministerns beskrivning av försvarspolitiken
              är ohederlig. Han kritiserar alliansregeringen för att ha en oambitiös
              försvarspolitik, och det kan man diskutera. Men han glömde att
              nämna att Socialdemokraterna ville skära ned på försvaret under
              alliansregeringens tid. De ville skära bort 5 miljarder kronor
              från försvarsbudgeten. Hade detta skett hade vi haft ett ännu
              sämre utgångsläge i dag.
            </seg>
            <seg>
              Dessutom röstade ni emot FRA-lagen och röstade för att svensk
              underrättelsetjänst bara skulle få lyssna av gamla telefoner och
              inte modern it-kommunikation. Det är något att tänka på i cyberkrigföringens
              tidevarv.
            </seg>
            <seg>
              Hade vi gått på socialdemokratisk försvarspolitik under dessa
              år hade Sverige stått sämre rustat i dag.
            </seg>
            <seg>
              Men den fråga jag vill ställa är: På vilket sätt stärks den svenska
              försvarsförmågan av att ni nu ska skrota ut 100 moderna JAS-flygplan?
            </seg>
          </u>
          <note type="speaker">
            Anf. 27 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-791a6213076102d4">
            <seg>
              Herr talman! När det gäller försvarsanslagen får jag påminna
              om att vi så sent som 2014 föreslog en ökning med nästan 1 miljard.
              Då satt ni i regering och sa nej. Du, Jan Björklund, satt i en
              regering som sa att försvaret var ett särintresse. Ni skar ned,
              och du var så säker på att värnplikten måste bort och att det
              var det bästa ni kunde göra för försvaret. Nu är du lika säker
              på att vi ska gå åt andra hållet och ha värnplikt igen. Det är
              inte trovärdigt.
            </seg>
            <seg>
              Du kan rimligen inte ha gjort så när du var befäl: först leda
              trupperna i en riktning, rakt in i skogen, och sedan ångra dig
              och leda dem i motsatt riktning. Jag hoppas att du inte gjorde
              så som major.
            </seg>
            <seg>
              Det måste vara ordning och reda i försvarspolitiken. Låt oss
              försöka att komma överens.
            </seg>
            <seg>
              Jan Björklund talar ibland om att vi ska försöka hitta mitten
              i politiken. Jag föreslår att Jan Björklund då också anstränger
              sig och försöker komma med i diskussionerna och överenskommelserna.
            </seg>
            <seg>
              (Applåder)
            </seg>
          </u>
          <note type="speaker">
            Anf. 28 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-a02d1744a46fcc5d">
            <seg>
              Herr talman! Gotlandsförsvaret avvecklades, luftvärnet avvecklades
              nästan, flygvapnet avvecklades nästan och armén avvecklades nästan
              med de socialdemokratiska försvarsbesluten. Det har begåtts många
              misstag under åren, och 2009 års försvarsbeslut från Alliansen
              borde, med facit i hand, varit starkare. Det är ingen tvekan om
              det.
            </seg>
            <seg>
              Men nu diskuterar vi här och nu. Det handlar om 100 stridsflygplan
              där det sista levererades från produktionen i Linköping för två
              år sedan. Nu ska de skrotas ut eftersom ni anser att ni inte har
              råd att driva dem, inte har råd att anställa piloter och inte
              har råd med verkstäder och flygbaser. Skattebetalarna har lagt
              100 miljarder kronor på dessa flygplan.
            </seg>
            <seg>
              Nu går ni från ett flygvapen på 100 plan ned till 60 plan. Statsministern
              sa precis att regeringen stärker luftförsvaret. Hur stärker ni
              luftförsvaret genom att skrota ut 100 moderna JAS-flygplan?
            </seg>
            <seg>
              (Applåder)
            </seg>
          </u>
          <note type="speaker">
            Anf. 29 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-43c3a78f25cdd63c">
            <seg>
              Herr talman! Låt mig åter påminna Jan Björklund om vem som har
              fört vilken politik. Omstruktureringen av det svenska flygvapnet
              påbörjades under er regeringsperiod.
            </seg>
            <seg>
              Det handlar om när de så kallade JAS Gripen C/D ska växlas över
              till E. C/D-planen försvinner inte i morgon eller nästa år. De
              kommer att vara i fullt bruk till mitten av 2020-talet då E-versionen
              successivt har förts in.
            </seg>
            <seg>
              Det är alltså en felaktig beskrivning att er regering och du
              själv, Jan Björklund, inte var med på det. Jo, vi var överens
              om detta.
            </seg>
            <seg>
              Det är också en felaktig beskrivning när du säger att vi ska
              skrota plan. Det kommer inte att ske. De kommer att utgöra stommen
              i svenskt flygvapen under flera år.
            </seg>
            <seg>
              Jag tror att du vet detta, Jan Björklund, för du kan mycket om
              svensk försvarspolitik. Det är tyvärr bara simpel polemik. Jag
              önskar att vi kunde mötas i en saklig diskussion om hur vi stärker
              försvarsförmågan. Det är min ambition. Gör det till din också,
              Jan Björklund!
            </seg>
            <seg>
              (Applåder)
            </seg>
          </u>
          <note type="speaker">
            Anf. 30 ANDREAS CARLSON (KD) replik:
          </note>
          <u who="andreas_carlson_21f778" xml:id="i-98f88223b9adc8c5">
            <seg>
              Herr talman! Jag nämnde Åke, 92 år, i mitt huvudanförande. I
              fredagens Expressen berättade Åke hur han blev rånad inte vid
              ett eller två utan tre tillfällen under förra året. Jag tycker
              att det är svårt att släppa det han utsattes för av fega rånare.
              Detta är bara ett i raden av exempel på vardagsbrott som inte
              minst äldre utsätts för. Det märks inte minst på landsbygden,
              där polisen är långt borta, men också där polisen är nära men
              inte har vare sig tid eller resurser att kunna prioritera denna
              typ av brott.
            </seg>
            <seg>
              Polisen är i kris, herr talman, men Stefan Löfven vill inte ta
              det ordet i sin mun. Är du beredd att tillstå att svensk polis
              är i kris, Stefan Löfven, och vilka är dina åtgärder för att vända
              denna kris till framtidstro för Åke och andra äldre?
            </seg>
          </u>
          <note type="speaker">
            Anf. 31 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-62eff48dde7b4e85">
            <seg>
              Herr talman! Även på detta område är det inte etiketterna som
              är det viktigaste. Man kan stå och prata om kris och säga det
              hur många gånger som helst, men det blir inte bättre av detta.
            </seg>
            <seg>
              Ja, svensk polis har problem i den nya organisationen och med
              att få den att fungera så att fler poliser kan finnas nära, men
              kom inte och säg att svensk polis inte duger något till! Det är
              fel.
            </seg>
            <seg>
              Jag har varit ute på ett antal polisstationer och pratat med
              poliser. De gör ett fantastiskt arbete. En sak som jag har fått
              klart för mig i den kontakten är att de säger att vi ska se till
              att omorganisationen fullföljs därför att den är rätt i sig.
            </seg>
            <seg>
              Sedan behöver vi göra saker inom omorganisationen, och det måste
              vi förbättra. Men hur ska detta ske? Jo, med mer resurser, och
              därför tillför vi det. Det låter som att polisen inte har fått
              mer resurser. De har fått det och ska antagligen ha ännu mer.
              Men vi har inga färdigutbildade som finns på lager att ta till.
            </seg>
            <seg>
              Vi ska stärka lagarna så att brottslingarna ser att det är på
              allvar. Det är detta jag har redovisat här i dag.
            </seg>
          </u>
          <note type="speaker">
            Anf. 32 ANDREAS CARLSON (KD) replik:
          </note>
          <u who="andreas_carlson_21f778" xml:id="i-e89055edfc9aed6f">
            <seg>
              Herr talman! Jag tycker att det är tramsigt av statsministern
              att klistra på mig en etikett – att jag skulle ha sagt att polisen
              inte duger någonting till. Jag är också ute och träffar poliser,
              jag är med på hela arbetspass och jag ser en enorm glöd och nästan
              kampvilja hos de poliser som är kvar i yttre tjänst.
            </seg>
            <seg>
              Många väljer dock att sluta. Arbetsvillkoren är tuffa, och lönerna
              är för dåliga. Vi har lagt in det i vår budget för detta år. Skillnaden
              mellan Kristdemokraternas och regeringens politik, Stefan Löfven,
              är att era satsningar på polisen ligger först efter nästa val.
              Du kan tala om de stora satsningarna, men i verkligheten, när
              polisen är i kris, är den underfinansierad. Vi behöver ta krafttag
              för att möta kriminaliteten.
            </seg>
            <seg>
              Vi kan tala om hårdare straff, men vi behöver framför allt tala
              om hur vi får ut fler poliser i yttre tjänst som kan kämpa mot
              kriminaliteten. Det gäller inte bara vardagsbrott utan också mord,
              misshandel och andra grova brott, som man i dag tvingas nedprioritera.
              Detta är ditt ansvar, Stefan Löfven.
            </seg>
          </u>
          <note type="speaker">
            Anf. 33 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-c4c7177fe6460f4d" next="cont">
            <seg>
              Herr talman! Det är helt rätt, och det är därför vi tillför polisen
              resurser. Polisen har fått mer resurser. Polisen ska ha mer resurser.
              Vi ska fullfölja den omorganisation som vi var överens om och
              som polisen själv säger måste genomföras.
            </seg>
            <seg>
              Återigen, och det gäller också Andreas Carlson: Om du har ett
              lager med färdigutbildade poliser, visa oss det! Det finns inget
              sådant. Vi måste utbilda poliser successivt.
            </seg>
            <seg>
              Om Andreas Carlson och Kristdemokraterna tror att de problem
              de målar upp löses bäst med skattesänkningar har de fel. Alla
              problem som oppositionen, inklusive Kristdemokraterna, lägger
              fram här kan lösas genom mer skatteintäkter. Det är mer arbete
              tillsammans vi behöver i vårt land, inte skattesänkningar och
              nedskärningar.
            </seg>
            <seg>
              (Applåder)
            </seg>
          </u>
          <note>
            Anf. 34 ANNA KINBERG BATRA (M) :
          </note>
          <u who="stefan_lofven_e1e7cd" prev="cont">
            <seg>
              Herr talman! Arbete betyder gemenskap, tillhörighet och makt
              att forma sitt liv och sin framtid. Att fler kvinnor och män finner
              ett jobb är avgörande för att hålla ihop Sverige. Så sa den nyblivne
              statsministern Stefan Löfven i sin regeringsförklaring 2014, och
              låt mig vid ett tillfälle här i dag hålla med, herr talman.
            </seg>
            <seg>
              Men hur har det gått? Tudelningen på arbetsmarknaden blir allt
              större. Så skrev Arbetsförmedlingen i sin rapport i december.
              Tre av fyra arbetslösa tillhör grupper som har mycket svårt att
              alls få ett jobb. De som drabbas är framför allt unga utan utbildning
              och utrikesfödda. Vi har motsvarande 1 miljon som lever av bidrag
              i stället för att försörja sig själva genom eget arbete.
            </seg>
            <seg>
              Efter 831 dagar med Stefan Löfven syns det: Regeringens brist
              på jobbpolitik slår som allra hårdast mot dem som fortfarande
              inte har fått sitt första jobb, dem som inte har något jobb att
              gå till alls. Stefan Löfven lovade att lösa detta med 85 000 extra
              tjänster, traineejobb och utbildningskontrakt. När Aftonbladet
              räknade nyligen hade det blivit 4 019.
            </seg>
            <seg>
              I år ska de så kallade moderna beredskapsjobben införas. Ungefär
              500 personer ska få sortera dokument på myndigheter som till exempel
              Fortifikationsverket, när Sverige i själva verket skulle behöva
              ca 150 000 enkla jobb för att klara jobben och integrationen.
            </seg>
            <seg>
              Det är ingen lätt uppgift. Det kräver en plan för ett starkare
              Sverige där det blir enklare och billigare att anställa, där det
              lönar sig bättre att jobba och att gå från bidrag till jobb och
              där många fler enkla jobb kan växa fram – fler riktiga jobb, fler
              svenska jobb och fler som får sitt första jobb. Hela Sverige ska
              jobba.
            </seg>
            <seg>
              (Applåder)
            </seg>
          </u>
          <note type="speaker">
            Anf. 35 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-bb729909f8caa284">
            <seg>
              Herr talman! Jag vill först uppmana Anna Kinberg Batra att läsa
              arbetslöshetssiffrorna och ta del av att 120 000 fler människor
              har ett jobb att gå till. Vi tänker inte prioritera åtgärder för
              åtgärdernas skull, utan de är till för att människor ska gå från
              arbetslöshet. Om man går från arbetslöshet till arbete är det
              bättre. Det tycker jag är en bra politik.
            </seg>
            <seg>
              Moderaterna vill nu sänka a-kassan med motiveringen att det ökar
              incitamenten att jobba. Det är inget nytt under solen. Det är
              bara det att de har andra argument för andra grupper. Samtidigt
              som de vill sänka ersättningen i a-kassan för dem som har bott
              och jobbat i Sverige föreslår de att nyanlända ska kunna få dubbel
              ersättning. Nyanlända med full etableringsersättning ska alltså
              samtidigt kunna jobba och få lön utan att det påverkar ersättningsnivån.
              Kan du förklara för mig hur det går ihop, Anna Kinberg Batra?
              Varför ska nyanlända behandlas radikalt annorlunda än andra arbetslösa?
            </seg>
          </u>
          <note type="speaker">
            Anf. 36 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-d6fc64ccd3857c09">
            <seg>
              Herr talman! Några timmar in i debatten börjar det synas tydligt
              vad Stefan Löfven ägnar sig åt: att försöka förringa Sveriges
              stora samhällsproblem nu och under de närmaste åren, nämligen
              att vi har motsvarande 1 miljon som lever av bidrag i stället
              för arbete. Till skillnad från Stefan Löfven tar jag detta på
              allvar.
            </seg>
            <seg>
              Jag nöjer mig inte med att titta på hur arbetslöshetsstatistiken
              ser ut för dem som är bäst etablerade på arbetsmarknaden. Jag
              tar sikte på dem som har störst problem, som inte har fått det
              där första jobbet och som inte har förmågan att försörja sig och
              stå på egna ben.
            </seg>
            <seg>
              Jag tycker att detta är ett stort samhällsproblem som måste lösas.
              Det är därför vi moderater föreslår kraftfulla åtgärder för att
              kunna gå från bidrag till jobb – det måste löna sig bättre. Vi
              måste ställa krav på dem som har bidrag och man måste ha bättre
              möjligheter att leva på första jobbet. Annars håller Sverige inte
              ihop.
            </seg>
            <seg>
              I stället för att tala om detta och ta det på allvar gör Stefan
              Löfven det som det så kallade arbetarpartiet gör bäst, nämligen
              att prata om bidrag. Men det är jobben som är problemet.
            </seg>
            <seg>
              (Applåder)
            </seg>
          </u>
          <note type="speaker">
            Anf. 37 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-b77ceac1c4d01da4">
            <seg>
              Herr talman! Jag frågar återigen: Varför ska nyanlända ha dubbla
              ersättningar medan de som bor här i Sverige och är arbetslösa
              inte ska ha det? Varför är det effektivt för vissa arbetslösa
              att få sänkt a-kassa medan andra ska ha dubbla ersättningar? Det
              var min fråga, och den fick jag inget svar på.
            </seg>
            <seg>
              Jag vill påminna Anna Kinberg Batra om att när hon var gruppledare
              för Moderaterna här i riksdagen och när vi hade en moderatledd
              regering under åtta år ökade arbetslösheten. Då ökade långtidsarbetslösheten,
              då ökade ungdomsarbetslösheten, då ökade antalet socialbidragstagare
              och då ökade antalet utanförskapsområden.
            </seg>
            <seg>
              Vi har svängt detta nu. Vi är långt ifrån nöjda, men 120 000
              fler människor har ett jobb nu. Det är jag glad för. Nu ska vi
              se till att alla som kan arbeta också ska göra det. Riktningsförändringen
              är gjord. Nu gäller det att få den att hålla i sig. Det är inte
              skattesänkningar, nedskärningar och sämre ersättningar som gör
              detta, utan det är jobb till människor som gör skillnad.
            </seg>
            <seg>
              (Applåder)
            </seg>
          </u>
          <note type="speaker">
            Anf. 38 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-b3f229120489baf7">
            <seg>
              Herr talman! Låt mig börja med en kort historielektion. När vi
              tyvärr förlorade valet 2014 var det fler utrikesfödda i Sverige
              än någonsin som gick till jobbet. Det är jag stolt över, men det
              räcker inte på länga vägar efter de senaste årens flyktingkris
              när vi har så många nyanlända som inte har etablerat sig i Sverige.
              Det är så Sverige ser ut i dag. Det är där som vi har risken för
              utanförskap för de många nyanlända som inte har kunnat etablera
              sig i Sverige.
            </seg>
            <seg>
              Då tar Stefan Löfven sikte på bidragen, som han brukar göra.
              Men jag kan svara enkelt: Det bästa är att inte behöva vara beroende
              av bidrag utan att kunna försörja sig genom eget arbete. Det är
              därför som Sverige behöver 150 000 enkla jobb, som du blundar
              för, som du raljerar om och som du kallar någonting helt annat.
              Men Sverige måste kunna skapa dessa jobb för att bryta utanförskapet.
              Detta är vår stora utmaning, och den blundar du för.
            </seg>
            <seg>
              (Applåder)
            </seg>
          </u>
          <note type="speaker">
            Anf. 39 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-62844881d5bff8ea">
            <seg>
              Herr talman! Både jag och Anna Kinberg Batra har i våra anföranden
              här varit inne på frågan om den utbredda otryggheten och den tilltagande
              otryggheten i samhället. Detta är angeläget.
            </seg>
            <seg>
              En sak som uppmärksammades häromdagen är att det är mycket få
              utländska medborgare i Sverige som döms för grova brott och som
              sedan också utvisas. Det är mycket få som ens döms till utvisning
              i Sverige. Det är bara knappt 20 procent av de utländska medborgare
              som döms till ett straff på anstalt som också döms till utvisning.
              Nio av tio av dem som döms för våldsbrott blir faktiskt kvar i
              Sverige.
            </seg>
            <seg>
              Även om man utvisas släpps man ändå fri i mycket hög grad. Tre
              av fyra släpps på fri fot efter avtjänat straff, trots att de
              ska utvisas.
            </seg>
            <seg>
              Herr talman! Då är min fråga till Anna Kinberg Batra, som säger
              sig ha omprövat sin syn på migrations- och invandringspolitik,
              om hon är beredd att tillsammans med mig göra någonting åt detta.
            </seg>
          </u>
          <note type="speaker">
            Anf. 40 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-8b96bb98b8ac2630">
            <seg>
              Herr talman! Jag vill att Sverige ska ha en trygghet som innebär
              att inte någon sviks – ingen kvinna och ingen man någonstans.
              Då har vi stora problem i de områden där kriminella gäng har tagit
              över. Då är det kriminaliteten som måste stoppas. Oavsett vem
              som begår brott eller varför är det kriminaliteten som måste stoppas
              genom närvarande polis och genom hårda straff för grova våldsbrott.
              Då finns det en möjlighet redan i dag att utvisa den som inte
              är svensk medborgare och som döms för ett grovt brott. Denna möjlighet
              tycker jag ska användas i större utsträckning och i normalfallet
              tas upp av åklagare.
            </seg>
            <seg>
              Men det viktiga för mig är inte vem som begår brottet eller varifrån
              hen kommer utan att hela Sverige ska vara tryggt. Det kräver poliser,
              det kräver att de kan göra sitt jobb, och det är också därför
              som det kräver en ny polisledning.
            </seg>
          </u>
          <note type="speaker">
            Anf. 41 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-225b7333a0d338e3">
            <seg>
              Herr talman! Jag vet inte om detta var svar på min fråga, som
              ändå var ganska konkret. Jag håller med om allt det som Anna Kinberg
              Batra sa om att hela Sverige ska vara tryggt, och jag tror att
              alla här håller med om att hela Sverige ska vara tryggt. Det är
              vägen dit som vi kanske inte är helt överens om.
            </seg>
            <seg>
              Men en väg dit skulle kunna vara att till exempel utvisa grova
              brottslingar som inte är svenska medborgare men som begår grova
              brott i Sverige. Det sker i dag i mycket liten utsträckning. Då
              gällde min fråga om Anna Kinberg Batra är beredd att tillsammans
              med mig se till att detta kan ske i större utsträckning, så att
              inte tre av fyra som döms till utvisning släpps på fri fot efter
              avtjänat straff. Många av dem försvinner spårlöst, och myndigheterna
              har inte någon aning om var de är. Detta är någonting som mycket
              konkret faktiskt kan öka tryggheten i det svenska samhället.
            </seg>
            <seg>
              Jag upprepar därför min fråga: Är Anna Kinberg Batra beredd att
              faktiskt göra någonting åt detta? Jag tror nämligen att vi kan
              skapa en majoritet i Sveriges riksdag för att göra någonting åt
              detta om vi samarbetar i denna fråga.
            </seg>
            <seg>
              (Applåder)
            </seg>
          </u>
          <note type="speaker">
            Anf. 42 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-1e752ad6ff029656">
            <seg>
              Herr talman! Det funkar som så i denna kammare att våren ägnas
              åt beslut i lagstiftningsfrågor. Jag och Beatrice Ask presenterade
              tidigare under hösten förslag om detta. Det finns moderata förslag
              sedan ganska lång tid om att i större utsträckning än i dag använda
              den möjlighet som redan finns i svensk rätt om att utvisa den
              som inte är svensk medborgare och som döms för ett grovt brott.
              Har vi en straffrätt som tar sikte på grova brott ska den också
              användas. Det är min uppfattning, och det har det varit länge.
              Det kommer jag att rösta för i denna kammare, och det borde alla
              i denna kammare göra.
            </seg>
            <seg>
              (Applåder)
            </seg>
          </u>
          <note type="speaker">
            Anf. 43 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-27a291512b83c03c">
            <seg>
              Herr talman! Detta var vad Anna Kinberg Batra hade att säga om
              klimatet i sitt anförande. Eftersom du, Anna Kinberg Batra, uppenbarligen
              missade mänsklighetens största ödesfråga nu, i ditt jultal, i
              ditt sommartal, i ditt Almedalstal, i ditt tal på de moderata
              Sverigedagarna och i de fem partiledardebatter som du hittills
              deltagit i här i riksdagens kammare tänkte jag: Hon får väl en
              chans till.
            </seg>
            <seg>
              Klimatförändringarna är på riktigt. Parisavtalet är tydligt:
              Alla länder, även Sverige, har ansvar för att minska sina utsläpp.
              Ingen kan skylla på någon annan.
            </seg>
            <seg>
              Så vad vill Moderaterna göra för att minska de svenska klimatutsläppen?
            </seg>
            <seg>
              (Applåder)
            </seg>
          </u>
          <note type="speaker">
            Anf. 44 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-f3295cacd19197e8">
            <seg>
              Herr talman! Jag tackar Gustav Fridolin för detta. Välkommen
              att lite noggrannare läsa tidigare tal som har hållits i bland
              annat denna kammare, så kan vi diskutera det när vi har längre
              tid på oss än i dag !
            </seg>
            <seg>
              Jag är glad och stolt över att Parisavtalet har slutits. Men
              i den osäkra omvärld som vi har räcker det inte att hålla bara
              det i handen. Det var därför som jag tog upp till exempel vikten
              av säkerhet och trygghet. Det är därför som vi behöver stärka
              försvaret, och det är därför som vi också måste se till att vi
              har en ekonomi som gör att vi kan fortsätta att ha fungerande
              transporter i landet, fungerande industriproduktion och fungerande
              företagare. Under alliansregeringens tid blev vi det land som
              har störst andel förnybar energi i Europa och som investerade
              mest i förnybar energi. Sådant är bra.
            </seg>
            <seg>
              Vet Gustav Fridolin vad det kräver? Det kräver ordning och reda
              i ekonomin, tillväxt och att vi kan behålla kärnkraften i stället
              för att förtidspensionera den, vilket var nära att hända häromåret.
            </seg>
            <seg>
              (Applåder)
            </seg>
          </u>
          <note type="speaker">
            Anf. 45 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-c7cd2c9d736360f0">
            <seg>
              Herr talman! Det är sant att Moderaterna, efter lite krumbukter,
              till sist kunde lita på marknadsprinciperna för energin och komma
              fram till att det kommer att leda till att Sverige får ett 100
              procent förnybart energisystem. Det var en bra uppgörelse.
            </seg>
            <seg>
              Problemet är bara att ni inte verkar tro på dessa marknadsprinciper
              i miljöpolitiken i övrigt. Ni vill sänka koldioxidskatten – det
              absolut viktigaste ekonomiska styrmedlet för miljön. Ni säger
              nej till att flyget ska bära sina miljökostnader. Ni säger nej
              till att flytta över tunga transporter från lastbil till sjöfart
              och järnväg. Ni säger nej till att det ska kosta att skita ned.
              Det är inte att tro på marknaden. Det är att strunta i miljön.
            </seg>
            <seg>
              Sedan säger ni att detta ska lösas någon annanstans. Men i riksdagens
              EU-nämnd sitter ni med Sverigedemokraterna och vill stoppa regeringen
              från att driva skarpa krav på EU:s klimatpolitik. Och i er budgetmotion
              skär ni i biståndet och vill stoppa oss från att hjälpa dem som
              drabbas av klimatförändringarna.
            </seg>
            <seg>
              En chans till: Vad vill Moderaterna göra för att minska de svenska
              utsläppen? Något svar ska man väl ha om man kallar sig oppositionsledare.
            </seg>
          </u>
          <note type="speaker">
            Anf. 46 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-8591ffd41384716a">
            <seg>
              Herr talman! Ingen kan åka till jobbet med bilen på morgnarna
              om det är för dyrt, om det inte går att ta bilen och om man inte
              kan ta sig fram i Sverige. Våra jobb och vår ekonomi är helt beroende
              av bilen och lastbilen. De får mycket gärna gå över till att försörjas
              av fossilfria bränslen. Ska man ställa om bensinbilar till elbilar
              krävs det alltså el. Vi har en i princip fossilfri elkälla i kärnkraften,
              som Gustav Fridolin ville stänga. Hur hade det förbättrat klimatet?
              Det hade försvårat övergången till elbilar.
            </seg>
            <seg>
              Allra roligast i Gustav Fridolins replik var ändå att han plötsligt
              började tala om marknadsekonomi och ekonomisk tillväxt. Till listan
              av lästips vill jag lägga Miljöpartiets kongresshandlingar från
              häromåret, då Miljöpartiet inför valet tog avstånd från ekonomisk
              tillväxt och ville ha något annat ekonomiskt system i stället.
              Då klarar man varken jobben eller klimatet.
            </seg>
            <seg>
              (Applåder)
            </seg>
          </u>
          <note type="speaker">
            Anf. 47 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-c75ded5cb1200114">
            <seg>
              Herr talman och Anna Kinberg Batra! Om nio dagar tillträder Donald
              Trump som USA:s president. Vi vet inte riktigt vad som väntar,
              men vi vet att han är en man som präglas av reaktionära värderingar,
              bristande omdöme och villighet att agera – en sannolikt rätt olycksalig
              kombination.
            </seg>
            <seg>
              Under valrörelsen har han hetsat mot kvinnor och funktionsnedsatta.
              Han har använt rasistiska stereotyper. Han har visat att han struntar
              i klimatfrågan. Han har dålig impulskontroll. Han ser positivt
              på Putin, och det förekommer uppgifter om att Putin till och med
              har en hållhake på Donald Trump. Han blir inte bara president;
              han blir också överbefälhavare i USA. Han blir den mäktigaste
              mannen i Nato. Det är USA som har de flesta kärnvapnen, och man
              har baser över hela landet. Trump kommer i praktiken att styra
              Natos politik framöver – han är den viktigaste personen.
            </seg>
            <seg>
              Du vill gå med i Nato precis när Donald Trump ska tillträda,
              Anna Kinberg Batra. Har du förtroende för Donald Trumps säkerhetspolitik?
            </seg>
          </u>
          <note type="speaker">
            Anf. 48 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-d7a0366cf2c139b8">
            <seg>
              Herr talman! Tack för din något oväntade argumentation för Nato,
              Jonas Sjöstedt! Det är nämligen genom att bygga säkerhet med andra
              – genom att gå in med fullt medlemskap i de strukturer där vi
              formar säkerhet med andra och ställer upp för varandra – vi kan
              använda och även ha inflytande på USA:s roll. Det är där vi fattar
              beslut i konsensus med USA, vid förhandlingsbordet, i stället
              för att vara ett ensidigt sårbart och i sammanhanget ganska litet
              land i bilateral beroendeställning till allt det du räknade upp.
              Det är därför vi behöver gå med i Nato nu.
            </seg>
            <seg>
              (Applåder)
            </seg>
          </u>
          <note type="speaker">
            Anf. 49 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-88c68a79026f19d8">
            <seg>
              Herr talman! Nej, Anna Kinberg Batra, det är inte så att Island
              och USA har lika mycket makt i Nato. Det är så att USA bestämmer
              och väger tyngst. Donald Trump blir överbefälhavare. Du vägrar
              svara på frågan om du har förtroende för hans säkerhetspolitik,
              men du tycker att vi ska gå med i Nato.
            </seg>
            <seg>
              Inte nog med det ; Turkiet är den näst viktigaste militärmakten
              i Nato. Där har du i dag en diktator, Erdoğan , som fängslar oppositionella.
              Han använder sin militär mot kurderna i det egna landet, och han
              brakar in i Syrien och Irak med militären. Det är en fullständig,
              auktoritär äventyrspolitik. Det är den andra ledaren du vill koppla
              ödet för svensk säkerhetspolitik till, Anna Kinberg Batra. Förpliktelserna
              går nämligen åt två håll i en militär allians.
            </seg>
            <seg>
              Du vägrar svara på om du har förtroende för Trumps säkerhetspolitik,
              vilket du gärna får göra. Men har du förtroende för Erdoğan s
              säkerhetspolitik?
            </seg>
          </u>
          <note type="speaker">
            Anf. 50 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-7313a351564f0f46">
            <seg>
              Herr talman! Ingen i denna kammare vet hur nästa amerikanska
              regering kommer att agera, men det finns skäl att följa det mycket
              noga. Det är det enda svar någon av oss har. Annars spekulerar
              man, har en spåkula eller någonting annat.
            </seg>
            <seg>
              Låt mig i stället ta upp den oss närliggande grannen Estland.
              Jag träffade den nytillträdda presidenten Kersti Kaljulaid just
              före jul. Estland bevakar vår gemensamma östra gräns – EU:s och
              Natos. Man skulle inte sitta där och lita på ett uttalande på
              till exempel ett Twitterkonto om den ryska aggressionen ökade,
              utan i ett skarpt läge är det de ömsesidiga förpliktelserna i
              den struktur där Nato finns – där man fattar beslut med konsensus
              och där alla medlemmar har säten vid bordet – som faktiskt avgör.
            </seg>
            <seg>
              Det är under den närmaste tiden avgörande att Sverige kan vara
              med där. Annars blir vi ensidigt beroende av och mycket utsatt
              a för den ena eller den andra presidentens dagsform eller nycker,
              i värsta fall.
            </seg>
            <seg>
              (Applåder)
            </seg>
          </u>
          <note type="speaker">
            Anf. 51 JIMMIE ÅKESSON (SD):
          </note>
          <u who="jimmie_akesson_4166c2" xml:id="i-1a0282159368d86a">
            <seg>
              Herr talman! Jag och några till har i dag fått en del kritik,
              skulle man kunna kalla det, för att vi målar en dyster bild av
              Sverige. Man kan tycka att det är tråkigt att man ibland tvingas
              göra det. Man kan kanske tycka att det drar ned stämningen i kammaren.
              Det är tråkigt, och jag är ledsen om jag har sårat någon för att
              jag gör det.
            </seg>
            <seg>
              Det är dock ett faktum att det finns mycket som är ett problem.
              Då måste man som ansvarstagande politisk företrädare för de människor
              som bor i det här landet våga peka på alla de problem som finns
              och inte bara skönmåla situationen. Man kan inte bara säga att
              allt är frid och fröjd och peka på den egna politikens förträfflighet,
              utan man måste kunna peka på det som är riktigt dåligt. Det gör
              jag, och om det skapar dålig stämning är jag hemskt ledsen för
              det.
            </seg>
            <seg>
              Det finns dock ljuspunkter, herr talman, och jag var inne på
              dem. Vi ser nu en situation i hela vår del av världen, både i
              Europa och i Nordamerika, där människor ur verkligheten – vanligt
              folk – reser sig mot den dominans från det vänsterliberala etablissemanget
              som har funnits i flera decennier och på olika sätt har förstört
              vårt samhälle. Vi ser en resning där vi får möjlighet att göra
              upp med flum och kravlöshet, göra upp med splittring och segregation
              och i stället börja återgå till ett sammanhållet samhälle. Vi
              börjar återgå till en situation där vi kan samarbeta med varandra
              i stället för att tvinga varandra att bli likadana.
            </seg>
            <seg>
              Det är ett samhälle där man gör sin plikt och därefter kräver
              sin rätt. Det är det samhälle jag strävar efter, och jag hoppas
              att det är det som kommer att växa fram under 2017.
            </seg>
            <seg>
              (Applåder)
            </seg>
          </u>
          <note type="speaker">
            Anf. 52 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-ed3659d8e63ebab6">
            <seg>
              Herr talman! Åkesson ska inte behöva be om ursäkt för en dyster
              bild. Det finns mycket oro att ta på allvar här. Frågan är bara
              hur vi använder det politiska ledarskapet så att människors oro
              faktiskt kan växlas över till framtidstro. Det är vad det handlar
              om. Nu har vi bytt riktning, från skattesänkningar och nedskärningar
              till satsningar på välfärden, jobben, skolan och bostadsbyggandet.
              Det är skillnaden, och detta ska vi fortsätta med.
            </seg>
            <seg>
              Jag skulle vilja läsa upp en lista med några föreslagna nedskärningar.
              Det handlar om
            </seg>
            <seg>
              minus 432 miljoner på hälsovård, sjukvård och social omsorg
            </seg>
            <seg>
              minus 3 miljarder till välfärden i kommuner och landsting
            </seg>
            <seg>
              minus 3,6 miljarder på arbetsmarknad och arbetsliv
            </seg>
            <seg>
              minus 5,5 miljarder på samhällsplanering, bostadsförsörjning
              och byggande.
            </seg>
            <seg>
              Jag har en väldigt enkel fråga till Jimmie Åkesson: Känner du
              igen dessa nedskärningar?
            </seg>
          </u>
          <note type="speaker">
            Anf. 53 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-8702c0207b106dfb">
            <seg>
              Herr talman! I mitt anförande var jag lite grann inne på detta
              med att hela tiden framhålla den egna politikens förträfflighet.
              Innan jag tillträdde var allt jättedåligt – allt gick i fel riktning
              – men nu har jag, Stefan Löfven, tillträtt som statsminister.
              Då går allting i rätt riktning.
            </seg>
            <seg>
              Det är ju inte sant. Det är inte så. Det är minst lika illa nu
              som det var med den förra regeringen, nästan allting. Arbetslösheten
              är något lägre – javisst. Men vi befinner oss i högkonjunktur,
              och det är inte ett dugg Stefan Löfvens förtjänst. Tvärtom har
              varenda arbetsmarknadspolitisk åtgärd och jobbreform som Stefan
              Löfven genomfört varit ett komplett fiasko. Stefan Löfven har
              inte lyckats med någonting.
            </seg>
            <seg>
              Stefan Löfven har inte lyckats öka tryggheten i det svenska samhället
              – tvärtom breder otryggheten ut sig. Stefan Löfven har inte lyckats
              för ­ stärka och utveckla välfärden i det svenska samhället –
              tvärtom är välfärd ­ en mer ansträngd än någonsin. Stefan Löfven
              har inte lyckats vända ut ­ vecklingen inom polisen – tvärtom
              är polisens situation mer ansträngd än någonsin.
            </seg>
            <seg>
              Stefan Löfven har inte lyckats, herr talman.
            </seg>
            <seg>
              (Applåder)
            </seg>
          </u>
          <note type="speaker">
            Anf. 54 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-3e41ddc014dad9d2">
            <seg>
              Herr talman! Arbetslösheten sjunker, och sysselsättningen går
              upp. Vi har mycket kvar att göra, men vi går i rätt riktning.
              Vi har uppenbarligen en statsminister som har en väldig tur. Håll
              dig till en sådan statsminister, Jimmie Åkesson!
            </seg>
            <seg>
              De nedskärningar jag räknade upp, som Jimmie Åkesson inte verkade
              vilja kommentera, är Moderaternas förslag. Det är Moderaterna
              som vill genomföra de nedskärningar jag nämnde, och det är precis
              samma nedskärningar som Sverigedemokraterna har röstat ja till.
              Det har dock Jimmie Åkesson inget förhållningssätt till. Det är
              om dessa nedskärningar Sverigedemokraterna säger: Det vill vi
              rösta ja till, bara vi får en liten del av maktkakan.
            </seg>
            <seg>
              Det är ett svek mot Sveriges löntagare, mot dem som har det svårast
              och mot sammanhållningen i vårt samhälle. Där står Sverigedemokraterna.
              Låt nu svenska folket få veta att partiledaren för Sverigedemokraterna
              inte ens vet om vilka nedskärningar han stöder! Det är en skam.
            </seg>
            <seg>
              (Applåder)
            </seg>
          </u>
          <note type="speaker">
            Anf. 55 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-5e6d87e47b8a9b79">
            <seg>
              Herr talman! Jag företräder i första hand min egen politik. Tyvärr
              har vi inte lyckats att i denna kammare få ett majoritetsstöd
              för den politiken. Jag beklagar detta, för den politiken hade
              på riktigt vänt utvecklingen i rätt riktning. Tyvärr är det dock
              bara vi som har förstått det.
            </seg>
            <seg>
              När den egna politiken inte får stöd måste man ändå ta sitt ansvar.
              Jag menar att mitt ansvar, herr talman, är att avsätta denna regering,
              eftersom den inte har lyckats med någonting – ingenting över huvud
              taget. I valet mellan två onda ting väljer jag det som är minst
              ont, och i det här fallet är det så vi har röstat i denna kammare.
            </seg>
            <seg>
              Herr talman! Min utgångspunkt är att Stefan Löfven måste bort
              som svensk statsminister. Jag ska göra allt jag kan under fortsättningen
              av denna mandatperiod och i den valrörelse som kommer för att
              detta ska bli verklighet. Detta är min utgångspunkt.
            </seg>
            <seg>
              (Applåder)
            </seg>
          </u>
          <note type="speaker">
            Anf. 56 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-e83a68bf04e13f8e">
            <seg>
              Herr talman! Vid Folk och Försvars rikskonferens i Sälen nyligen
              talades det en hel del om det alltmer aggressiva ryska agerandet.
              Detta inkluderar försök – och risker för – att påverka information
              och politik även här.
            </seg>
            <seg>
              Chefen för Natos strategiska kommunikationscentral var där, och
              Myndigheten för samhällsskydd och beredskap säger att Ryssland
              har ökat sin förmåga att kunna göra någonting mot Sverige om det
              skulle uppstå ett behov. Om vi skulle hamna i någon form av tvist
              där det blir viktigt att påverka svenska beslutsfattare eller
              opinionen. Då får vi vara beredda på att de har en upparbetad
              förmåga att kunna agera mot oss. Så sa Myndigheten för samhällsskydd
              och beredskap alldeles nyligen – jag tror att det var i går.
            </seg>
            <seg>
              FRA säger att 10 000 aktiviteter från statliga utländska angripare
              kan slå mot svenska mål under en typisk månad. Vilket ansvar har
              Jimmie Åkesson för att hålla detta borta från svensk politik?
            </seg>
          </u>
          <note type="speaker">
            Anf. 57 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-c125534a7580b4d4">
            <seg>
              Herr talman! Jag har precis samma ansvar som Anna Kinberg Batra
              och övriga i denna församling. Skillnaden är att vi har tagit
              detta hot på allvar under ett decennium, medan den regering som
              Anna Kinberg Batra stödde under åtta år och den regering som vi
              har i dag inte har tagit det på allvar.
            </seg>
            <seg>
              Det är först det senaste året som man över huvud taget har förstått
              att det finns en rysk aggression och att det finns ett potentiellt
              militärt hot i vår omedelbara närhet. Under 25 års tid har man
              använt försvaret som ett slags mjölkkossa för att finansiera annan
              verksamhet.
            </seg>
            <seg>
              Jag har tagit mitt ansvar. Jag är glad att övriga partier nu
              äntligen börjar att sätta försvars- och säkerhetspolitiken högt
              på agendan och förstår att detta handlar om vår trygghet och säkerhet
              och att det här är något långsiktigt som måste få lov att kosta
              pengar. Jag välkomnar den debatten.
            </seg>
            <seg>
              (Applåder)
            </seg>
          </u>
          <note type="speaker">
            Anf. 58 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-7383a085ed7799c7">
            <seg>
              Herr talman! Det är inte oväntat att Jimmie Åkesson vill hålla
              debatten till just Sverige. Men låt oss titta på det amerikanska
              presidentvalet, där myndigheter nu har visat att det förekom försök
              till påverkan från Ryssland. Vi vet att det händer, från andra
              stater i andra stater.
            </seg>
            <seg>
              Vi närmar oss det franska presidentvalet. Marine Le Pen, med
              tydliga kopplingar till Ryssland, har uttalat sig om sin goda
              relation till Jimmie Åkesson. Detta riskerar att bli nästa försök
              att påverka en valrörelse.
            </seg>
            <seg>
              I Europaparlamentet har Sverigedemokraternas ledamöter gång på
              gång samröre med Putinvänliga krafter, och det är svårt för Sverigedemokraterna
              att förklara hur detta ser ut och vad det leder till.
            </seg>
            <seg>
              Det här måste man ta på allvar, men jag undrar om Sverigedemokraternas
              ledning gör det. Hur kan det komma sig att det gång på gång råkar
              hända just Sverigedemokraterna att säkerhetsrisker kommer in i
              riksdagen och riskerar att påverkas utifrån inför en svensk valrörelse?
              Hur håller Jimmie Åkesson detta borta?
            </seg>
          </u>
          <note type="speaker">
            Anf. 59 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-2da87f6bc552aec2">
            <seg>
              Herr talman! Det är svårt att föra en diskussion när motparten
              inte håller sig till sanningen. Det blir inte någon särskilt givande
              diskussion när motparten överdriver och hittar på saker. Det som
              Anna Kinberg Batra tar upp är helt enkelt inte sant.
            </seg>
            <seg>
              Jag stod alldeles nyss här och sa att vi under ett decennium
              har pekat på just hotet från Ryssland. Under ett decennium har
              vi gjort detta. Anna Kinberg Batra har inte gjort detta, utan
              det är först nu när det har blivit medialt som Anna Kinberg Batra
              tycker att det är viktigt att prata om det ryska hotet och det
              potentiella hot som finns i vår omedelbara närhet.
            </seg>
            <seg>
              Jag tycker att det är jättebra att övriga partier i denna församling
              har börjat förstå att det finns ett sådant hot, men låtsas inte
              som att ni har sett det här hela tiden, för det har ni inte !
              Det är bara vi som har gjort det. Det är bara vi som har sett
              det här hotet hela tiden.
            </seg>
            <seg>
              (Applåder)
            </seg>
          </u>
          <note type="speaker">
            Anf. 60 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-1ca9349ff8709956">
            <seg>
              Herr talman! I går var Sverigedemokraterna ute och hotade SMHI
              med sänkt budget om de inte slutar med sin propaganda om klimathotet.
              Så försöker den svenska extremhögerns parlamentariska gren att
              skrämma svenska myndigheter från att utföra sin uppgift.
            </seg>
            <seg>
              När Sverigedemokraterna röstade nej till Parisavtalet i den här
              kammaren sa partiets klimattalesperson att det inte finns något
              samband mellan koldioxid i atmosfären och den globala uppvärmningen.
              På frågan om detta inte gör Sverigedemokraterna till klimatförändringsskeptiker
              blev svaret att det snarare är de andra partierna som är alarmister
              – Sverigedemokraterna står mitt emellan.
            </seg>
            <seg>
              Mitt emellan vad? Mitt emellan FN:s klimatpanel, SMHI och Kent
              Ekeroths Twitterkonto? Mitt emellan forskning och fantasier?
            </seg>
            <seg>
              För protokollet, Jimmie Åkesson: Litar Sverigedemokraterna på
              forskarna i FN:s klimatpanel, eller struntar ni i klimathotet?
            </seg>
            <seg>
              (Applåder)
            </seg>
          </u>
          <note type="speaker">
            Anf. 61 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-bba3c41a6c1b8e1e">
            <seg>
              Herr talman! Gustav Fridolin har under hela sin politiska karriär
              levt på den här frågan. Han har blivit politiker och till och
              med statsråd i Sveriges regering på grund av miljöpolitiken, i
              synnerhet klimatfrågan.
            </seg>
            <seg>
              För mig är det ganska obegripligt hur det har gått till. Det
              enda som Miljöpartiet egentligen har lyckats med är att förstöra
              de strukturer som finns i det svenska samhället för en klimatneutral
              elproduktion. Vi har redan en sådan produktion – varför skulle
              ni slå sönder den?
            </seg>
            <seg>
              Jag tycker att detta understryker den konflikt som finns i den
              här debatten. Jag förnekar inte att det sker klimatförändringar.
              Jag förnekar inte att koldioxid påverkar klimatet – jag har aldrig
              gjort detta och kommer aldrig att göra det.
            </seg>
            <seg>
              Däremot förnekar jag effektiviteten i den politik som drivs i
              Sverige i förhållande till hur det globala klimatet utvecklas.
              Den politik som Gustav Fridolin bedriver, som drabbar människor
              i Sverige, påverkar inte det globala klimatet över huvud taget.
              Den är ineffektiv. Detta är dålig politik.
            </seg>
            <seg>
              (Applåder)
            </seg>
          </u>
          <note type="speaker">
            Anf. 62 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-e41b0a5bfbf535c6">
            <seg>
              Herr talman! Jimmie Åkesson säger att vi borde få något annat
              land att fixa klimatet – det är inte effektivt att vi gör det.
            </seg>
            <seg>
              Det är inte utan att man undrar hur det ser ut i Sölvesborgs
              parker. Jimmie Åkesson verkar tycka att det är helt okej att kasta
              ett godispapper i parken om någon annan har slängt en engångsgrill.
              Det funkar inte så. Om det ska bli rent i parken måste alla sluta
              att slänga skräp.
            </seg>
            <seg>
              Det är precis likadant med klimathotet. Om vi ska möta klimathotet
              måste alla länder minska sina utsläpp. Alla måste göra sin del.
            </seg>
            <seg>
              Det är sant att klimatpolitik drabbar. Bristen på klimatpolitik
              gör att människor får lämna sina hem på grund av naturkatastrofer
              och att människor tvingas lämna jord som inte längre går att bruka.
              Torka och resursbrist gör att stater faller samman och att krig
              bryter ut.
            </seg>
            <seg>
              Jag har förstått det som att Sverigedemokraterna inte vill att
              det ska komma flyktingar till Sverige. Tror ni att det kommer
              fler eller färre flyktingar om vi inte i tid möter klimathotet?
            </seg>
            <seg>
              (Applåder)
            </seg>
          </u>
          <note type="speaker">
            Anf. 63 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-aaef599b1fc26b53">
            <seg>
              Herr talman! Jag tycker att Gustav Fridolin missar det jag sa.
              Den politik som Gustav Fridolin driver, och den politik som majoriteten
              i Sveriges riksdag driver, ger Polen och Bulgarien ett frikort
              att fortsätta med sina utsläpp. Detta är precis vad som sker.
              Detta är den praktiska effekten av den politik som Gustav Fridolin
              och övriga partier i den här församlingen driver.
            </seg>
            <seg>
              Jag tycker att detta är fel. Jag förstår inte varför människor
              på den svenska landsbygden ska betala för att Polen och Bulgarien
              ska få fortsätta med sina utsläpp. För mig är detta en fullständigt
              obegriplig politik.
            </seg>
            <seg>
              Jag menar inte att andra länder får fixa klimatfrågan. Detta
              är naturligtvis en fråga där vi måste samarbeta. Det här är ett
              alldeles utmärkt exempel på en fråga där vi behöver samarbeta
              globalt.
            </seg>
            <seg>
              Men att försvåra för människor som lever på den svenska landsbygden
              för att rädda klimatet globalt är dålig politik, och det har Gustav
              Fridolin tyvärr inte förstått.
            </seg>
            <seg>
              (Applåder)
            </seg>
          </u>
          <note type="speaker">
            Anf. 64 ANNIE LÖÖF (C) replik:
          </note>
          <u who="annie_loof_37497d" xml:id="i-838f2db670024528">
            <seg>
              Herr talman! Min familj har, precis som de flesta andra familjer,
              en brandvarnare, vi har lås på vår dörr för att hålla ovälkomna
              gäster borta, vi har en hemförsäkring och vi har också god kontakt
              med våra grannar – detta för att göra vår tillvaro mycket säkrare
              och tryggare. Samma princip gäller för Sverige. Som politiska
              ledare har vi ett ansvar för hela landets säkerhet, och det krävs
              samarbete med våra grannländer för att uppnå detta.
            </seg>
            <seg>
              Trots en allt oroligare omvärld väljer Sverigedemokraterna en
              annan väg. De ställer sig konsekvent på Putins sida i Europaparlamentet.
              De bjöd in till fest på Grand H ô tel med Putinvänliga gäster
              på inbjudningslistan. Och ja, Jimmie Åkesson, detta är sanningen:
              Det är uppenbart vilket sällskap Jimmie Åkesson väljer att umgås
              med.
            </seg>
            <seg>
              Sverigedemokraterna vill att Sverige ska lämna EU och har drivit
              på för detta under flera år, trots att samarbetet är avgörande
              för att bekämpa organiserad brottslighet och terrorism.
            </seg>
            <seg>
              Jag skulle vilja fråga Jimmie Åkesson: Varför vill du spela rysk
              roulett med svensk säkerhet?
            </seg>
            <seg>
              (Applåder)
            </seg>
          </u>
          <note type="speaker">
            Anf. 65 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-7620e56fbc11a022">
            <seg>
              Herr talman! Rysk roulett – jättefinurligt och jätteskojigt!
              Jag hade själv tänkt säga det, men nu stal du det från mig, och
              det var ju tråkigt. Men min uppfattning är att det inte är jag
              som spelar rysk roulett, utan det är övriga partier här som har
              gjort det under mer än 25 års tid, tyvärr. Man har fullständigt
              skrattat åt oss, som har pekat på att det har funnits ett potentiellt
              militärt hot mot Sverige eller åtminstone mot våra grannländer.
              Man har över huvud taget inte tagit det på allvar utan i stället
              ägnat 25 år åt att mer eller mindre slakta det svenska försvaret.
              Och Annie Lööf har inte sagt någonting om detta förrän möjligen
              under det senaste året.
            </seg>
            <seg>
              Det är bra, återigen, att övriga partier har börjat komma till
              insikt. Men sluta att kasta smuts på mig på grund av att ni under
              25 år har underskattat hotet från öst, för det ä r ni som har
              haft fel, inte jag!
            </seg>
            <seg>
              (Applåder)
            </seg>
          </u>
          <note type="speaker">
            Anf. 66 ANNIE LÖÖF (C) replik:
          </note>
          <u who="annie_loof_37497d" xml:id="i-fc4867e6c76fea96">
            <seg>
              Herr talman! Jimmie Åkesson duckar återigen för kärnfrågan i
              det resonemang som jag för. Vi har uppenbart helt olika synsätt
              på samarbetets vikt för vår säkerhet. Jimmie Åkesson ser inte
              den moderna säkerhetspolitikens stora paradox : att vår självständighet
              kräver samarbete, att vi är beroende av andra för att kunna hävda
              vår självständighet och att vår frihet är en följd av en gemenskap.
            </seg>
            <seg>
              Om Sverige slutar att samarbeta med omvärlden får andra länder
              större inflytande över Sverige och Sveriges säkerhet. Och det
              är ett faktum att Jimmie Åkesson för bara någon månad sedan bjöd
              in uppenbart Putinvänliga politiker till Sverige för att frottera
              sig och umgås med dem.
            </seg>
            <seg>
              Det är fakta och sanning, Jimmie Åkesson, att ni stöder Putins
              linje i Europaparlamentet. Jag frågar därför Jimmie Åkesson igen:
              Varför tror han att ensam är stark? Varför ska vi lämna EU? Varför
              värnar inte Sverigedemokraterna om Sveriges säkerhet?
            </seg>
            <seg>
              Sveriges säkerhet byggs tillsammans med andra.
            </seg>
          </u>
          <note type="speaker">
            Anf. 67 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-561cd280f5928e0b">
            <seg>
              Herr talman! Vi samarbetar jättemycket med andra länder i vårt
              närområde och i andra delar av världen. Det har Sverige egentligen
              varit väldigt bra på under alla år som Sverige har funnits som
              självständig stat, och det tycker jag att vi ska fortsätta vara.
            </seg>
            <seg>
              Det är det här med självständigheten som är det grundläggande.
              Annie Lööf säger att om vi inte är med i EU, om vi inte är med
              i Nato och så vidare , får andra länder ett större inflytande
              över svensk politik och utvecklingen i Sverige. Men, kära nån,
              vad har EU inneburit? Innebär inte just EU att andra länders politiker,
              människor som vi inte kan välja eller avsätta, har fått ett oproportionerligt
              inflytande över utvecklingen i Sverige och svensk lagstiftning?
              Det är precis det som har hänt till följd av att vi, som Annie
              Lööf uttrycker det, samarbetar. Jag kallar det inte för samarbete.
              För mig är samarbete något som sker ömsesidigt och på lika villkor.
              EU eller Nato kommer aldrig att vara den typen av samarbeten för
              mig.
            </seg>
            <seg>
              (Applåder)
            </seg>
          </u>
          <note type="speaker">
            Anf. 68 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-09bf158ca4a59d93">
            <seg>
              Herr talman! Sverigedemokraterna har ju varit i luven på många
              krafter i samhället, men jag måste ändå fastna vid vendettan med
              Sveriges meteorologer och angreppet på SMHI. Det är lite förvånande
              att just de blir måltavlan, men jag förstår att problemet ligger
              i att SMHI forskar och sprider forskning om klimatförändringar.
            </seg>
            <seg>
              Jag har två väldigt konkreta frågor till Jimmie Åkesson.
            </seg>
            <seg>
              Den första är: Kan du ge ett exempel på att SMHI har spridit
              något som är felaktigt? Det måste ju ändå vara grunden för en
              så drastisk attack på meteorologerna. Nu tänkte jag inte på vädret
              utan på klimatet – bara så du vet.
            </seg>
            <seg>
              Den andra är: Vilka andra myndigheter vill ni stänga ned som
              säger saker som inte passar er världsbild? Finns det några andra
              som du tycker borde stängas, vetenskapliga institutioner och myndigheter
              som säger saker som inte behagar Sverigedemokraterna?
            </seg>
          </u>
          <note type="speaker">
            Anf. 69 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-12009bf02103eea3">
            <seg>
              Herr talman! Jag har lite svårt att koncentrera mig, för jag
              kommer osökt att tänka på att SMHI väldigt ofta har fel – det
              är liksom deras kännetecken på något sätt. Men, visst, det var
              kanske inte vädret Jonas Sjöstedt syftade på här.
            </seg>
            <seg>
              Det handlar om en neddragning av anslaget med 13 miljoner utifrån
              ett höjt anslag som man har fått under de senaste åren. Jag menar
              att det är ganska odramatiskt. Det handlar om ett par procent,
              tror jag, av det totala anslaget. När Jonas Sjöstedt säger att
              vi vill lägga ned SMHI är det bara rent struntprat, för så är
              det inte. Vad det handlar om är att vi bedömer att man kan effektivisera
              verksamheten. Mer dramatiskt än så är det inte.
            </seg>
            <seg>
              Sedan tycker jag inte att det är orimligt på något sätt att vi
              reformerar myndigheter om de på olika sätt motverkar sammanhållningen
              i det svens ­ ka samhället och på olika sätt förstör det svenska
              samhället. Nu menar jag inte att SMHI gör det, men det skulle
              säkert kunna finnas exempel på sådana. Till exempel borde vi avsätta
              rikspolischefen.
            </seg>
            <seg>
              (Applåder)
            </seg>
          </u>
          <note type="speaker">
            Anf. 70 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-d65246121b94cc38">
            <seg>
              Herr talman! Men nu är det så, Jimmie Åkesson, och det vet du
              också, att argumentet för att dra ned SMHI:s anslag är att de
              informerar om vetenskapliga fakta om klimatet. Och du kan inte
              ge ett enda exempel på att SMHI har sagt någonting som är felaktigt
              om klimatförändringarna.
            </seg>
            <seg>
              Det innebär att det är hokus pokus ni sysslar med. Ni har ingen
              grund för det ni säger, utan det är politik det handlar om. Ni
              vill tysta vetenskap, fakta och kunskap som inte passar er politiska
              världsbild, och det menar jag är allvarligt.
            </seg>
            <seg>
              Titta ut över Europa, på Polen, Ungern och andra länder, och
              se vad det är som händer i ett samhälle när en regering ger sig
              rätten att tysta röster som inte passar dess politiska agenda!
              Det är därför frågan är väldigt allvarlig.
            </seg>
            <seg>
              Finns det någon mer röst som ni tycker inte ska få höras lika
              högt eller som ska tystas därför att den inte passar era politiska
              föreställningar? Det är någonting annat, Jimmie Åkesson, något
              ganska allvarligt.
            </seg>
          </u>
          <note type="speaker">
            Anf. 71 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-d0f1b089c700f084">
            <seg>
              Herr talman! Jag måste säga att jag har lite svårt att ta det
              här på allvar. 13 miljoner mer eller mindre till SMHI jämförs
              med, åtminstone enligt Jonas Sjöstedts uppfattning, auktoritära
              regimer, semidemokratier och unga demokratier som inte riktigt
              har utvecklats än och som styr public service, medierna och så
              vidare. Någon rimlighet måste det väl ändå vara i argumentationen,
              Jonas Sjöstedt.
            </seg>
            <seg>
              Jag är helt övertygad om att SMHI kan effektivisera sin verksamhet
              och utföra sitt uppdrag utan de 13 miljonerna.
            </seg>
            <seg>
              Jonas Sjöstedt menar att det är obestridliga fakta. Men det handlar
              om regionala uppskattningar och prognoser, som Jonas Sjöstedt
              vet är mycket osäkra och inte ska presenteras som obestridliga
              fakta på något sätt. Det är säkert intressanta inlägg i debatten,
              men påstå inte att det är obestridliga fakta!
            </seg>
            <seg>
              (Applåder)
            </seg>
          </u>
          <note type="speaker">
            Anf. 72 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-366b5c319e2da78a">
            <seg>
              Herr talman! Även jag har läst Sverigedemokraternas budgetförslag,
              som Jimmie Åkesson har röstat för. Ni föreslår en mycket drastisk
              nedskärning på det som kallas för LSS, handikappreformen. Jag
              skulle vilja säga att denna reform, som genomfördes på 90-talet,
              är en av de viktigaste frihetsreformerna i vårt land i modern
              tid. Den berör inte på något sätt majoriteten av svenska folket,
              men för 16 000 människor är den skillnaden mellan ett värdigt
              liv och ett ovärdigt liv.
            </seg>
            <seg>
              Innan reformen genomfördes fick människor med omfattande funk
              ­ tionshinder bo på institution. Barn togs ifrån föräldrar och
              sattes på institu ­ tion. Därför skapades den här reformen.
            </seg>
            <seg>
              Regeringen försökte ju göra neddragningar, men när man insåg
              hur omfattande konsekvenserna blev, inte minst för barn, backade
              man under december månad. Men ni ser inga problem med detta, utan
              ni föreslår en flermiljardbesparing. Min fråga till Jimmie Åkesson
              är: Varför väljer ni att göra era nedskärningar för samhällets
              allra mest utsatta människor?
            </seg>
          </u>
          <note type="speaker">
            Anf. 73 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-ce17a6a58c24b989">
            <seg>
              Herr talman! Jag kan inte siffran i huvudet. Men som jag förstår
              det är den neddragning som Jan Björklund refererar till en effekt
              av en beräkning av ett minskat behov, då vi får färre människor
              med behov till följd av vår invandringspolitik. Det är den neddragning
              som finns.
            </seg>
            <seg>
              Jag delar Jan Björklunds uppfattning. Sedan de nedre tonåren
              har jag själv levt med LSS i mitt eget hem och är uppväxt med
              det till följd av en nära anhörig som har stora behov. Jag vet
              vad det innebär och vad det skulle innebära om det på något sätt
              förändras, vilket tyvärr har skett under senare år. Jan Björklund
              kan därför vara trygg med att jag inte kommer att medverka till
              någon försämring i det avseendet.
            </seg>
            <seg>
              (Applåder)
            </seg>
          </u>
          <note type="speaker">
            Anf. 74 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-f0e394a32ec684b4">
            <seg>
              Herr talman! Jimmie Åkesson säger att jag kan vara trygg med
              att han inte kommer att medverka till en försämring av LSS, men
              jag har voteringsprotokollet här i min hand. Jimmie Åkesson röstade
              för en försämring av LSS så sent som i december. Det står här
              att Jimmie Åkesson vill spara 2 miljarder kronor. För mig är det
              obegripligt hur detta skulle kunna ske genom minskad invandring
              från och med den 1 januari. Den här neddragningen skulle alltså
              ha påbörjats för ett par veckor sedan. Självklart blir det en
              neddragning.
            </seg>
            <seg>
              Om Jimmie Åkesson har en personlig erfarenhet av detta förstår
              jag inte varför han lägger fram och röstar för ett sådant förslag.
              Jimmie Åkesson har möjlighet att här och nu säga att Sverigedemokraterna
              drar tillbaka och inte längre står för detta. Det är helt omöjligt
              att åstadkomma en besparing på minskad invandring från den 1 januari
              när vi i dag har den 11 januari. Jag förstår inte hur han menar.
            </seg>
          </u>
          <note type="speaker">
            Anf. 75 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-ec440c9db4139091">
            <seg>
              Herr talman! Nej, det är möjligt att Jan Björklund inte förstår
              hur vi menar, men då får han ta del av det beräkningsunderlag
              som ligger till grund för förslaget. Ett sådant finns naturligtvis.
              Det är ju inte så att man hittar på detta eller tar det ur tomma
              intet, utan det finns ett underlag med beräkningar som visar att
              detta är fullt rimligt. Det är min utgångspunkt, och jag litar
              på det.
            </seg>
            <seg>
              Jag upprepar att jag inte kommer att medverka till någon försämring
              av LSS på något sätt. Det kommer jag aldrig någonsin att medverka
              till. Jan Björklund kan känna sig väldigt trygg med det.
            </seg>
            <seg>
              (Applåder)
            </seg>
          </u>
          <note type="speaker">
            Anf. 76 ANDREAS CARLSON (KD) replik:
          </note>
          <u who="andreas_carlson_21f778" xml:id="i-1e52974da598b4d3">
            <seg>
              Herr talman! Det säkerhetspolitiska läget i vår omvärld har förändrats
              och försämrats betydligt under de senaste åren. Det är framför
              allt den islamistiska terrorismen och Rysslands upprustning och
              aggression som har förändrat bilden. IS är det största terrorhotet
              mot Sverige.
            </seg>
            <seg>
              I samhällsdebatten har jag sett och hört Jimmie Åkesson ta avstånd
              från och fördöma den islamistiska terrorismen. Men Ryssland är
              det största militära hotet mot Sverige, och i den debatten har
              jag inte märkt av Jimmie Åkesson särskilt mycket även om han i
              den här debatten säger att Sverigedemokraterna har lyft fram detta
              under lång tid.
            </seg>
            <seg>
              Mina frågor till Jimmie Åkesson är: Instämmer du i bedömningen
              att Ryssland står för det största militära hotet mot Sverige?
              Vad drar du i så fall för slutsatser av detta?
            </seg>
          </u>
          <note type="speaker">
            Anf. 77 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-b5b1eb05376d6793">
            <seg>
              Herr talman! Jag har i minst två tidigare replikskiften lyft
              fram frågan och förklarat att jag tycker att man ska vara försiktig
              med hur man uttrycker sig. Jag tycker att vi här i kammaren ska
              vara försiktiga med att säga att Ryssland utgör det största militära
              hotet. Så skulle åtminstone inte jag uttrycka mig.
            </seg>
            <seg>
              Jag säger snarare att det är det största potentiella hotet. Det
              är kanske inte i första hand ett hot mot Sverige utan mot andra
              stater i vår omedelbara närhet. Det har vi sett exempel på. Jag
              tycker ändå att vi ska vara försiktiga med hur vi uttrycker oss.
            </seg>
            <seg>
              Men jo, det har både jag och mina partivänner påpekat i decennier.
              Vi har lyft upp det i åtskilliga partiledardebatter. Och när vi
              har argumenterat för varför vi, som enda parti, har velat öka
              försvarsanslagen under vartenda år som vi har suttit i riksdagen
              har ni, Andreas Carlson, skrattat åt oss och sagt att det inte
              finns något hot. Era vänner i Alliansen har sagt att Ryssland
              är mer åt demokratihållet i dag och att det inte finns något problem.
            </seg>
            <seg>
              (Applåder)
            </seg>
          </u>
          <note type="speaker">
            Anf. 78 ANDREAS CARLSON (KD) replik:
          </note>
          <u who="andreas_carlson_21f778" xml:id="i-f18c2ac263640aaf">
            <seg>
              Herr talman! Detta lyfte vi upp och problematiserade i Sveriges
              riksdags kammare redan vid början av 2000-talet, så brösttoner
              från Jimmie Åkesson känns inte seriöst. Det känns inte heller
              hans förslag om att stärka försvaret.
            </seg>
            <seg>
              Det är klart att vi också står bakom en politik som innebär stärkt
              försvarsförmåga i närtid. Men vi i Kristdemokraterna inser också
              att ensam inte är stark. Vi ser att vi behöver arbeta tillsammans
              med likasinnade länder, och i det avseendet har vi dragit slutsatsen
              att det mest effektiva redskapet för att förhindra en rysk aggression
              och att vi fortsatt kan arbeta för demokrati och frihet i vårt
              närområde är att gå med i Nato. Samarbete med länder i Nato är
              ett effektivt redskap för att värna Sveriges säkerhet och säkerheten
              i vårt närområde.
            </seg>
            <seg>
              Min fråga till Jimmie Åkesson är: Varför är ni, när du drar den
              slutsats ­ en, emot ett Natomedlemskap?
            </seg>
          </u>
          <note type="speaker">
            Anf. 79 JIMMIE ÅKESSON (SD) replik:
          </note>
          <u who="jimmie_akesson_4166c2" xml:id="i-3cbe4a5b390063b5">
            <seg>
              Herr talman! Även om Andreas Carlson säger att man sedan början
              av 2000-talet har sett och talat om detta har det åtminstone inte
              avspeglats i den politik som har förts. Det skedde inte under
              de åtta åren i regeringsställning och knappast inte före eller
              efter det heller. Möjligen har man förändrat sitt sätt att tala
              om dessa frågor något, vilket jag tycker är bra och välkomnar.
            </seg>
            <seg>
              När det gäller Natomedlemskap kan man göra den bedömning som
              Andreas Carlson och den övriga borgerligheten i denna församling
              har gjort. Jag tycker att man med trovärdighet och fog också kan
              göra en annan bedömning: det skulle rimligtvis inte öka säkerheten
              i vår del av världen.
            </seg>
            <seg>
              Jag vet dock inte om det finns någon här som är motståndare till
              att samarbeta med andra länder om säkerhets- och försvarspolitiken.
              Det gör vi redan i dag. Vi är delaktiga i partnerskapet och i
              EU. Man kan tycka vad man vill om det, men vi finns där. Samarbetet
              finns redan, och det har varit bra. Jag tycker att vi ska stärka
              samarbetet och framför allt samarbetet med Finland.
            </seg>
            <seg>
              (Applåder)
            </seg>
          </u>
          <note type="speaker">
            Anf. 80 Utbildningsminister GUSTAV FRIDOLIN (MP):
          </note>
          <u who="gustav_fridolin_116e21" xml:id="i-b97c2c092bfad8a1">
            <seg>
              Herr talman! Det är allvar nu. När hösten kom ville istäcket
              inte lägga sig som vanligt vid Arktis. Haven har blivit varmare
              och äter isen underifrån. Några dagar före jul var det nära noll
              i luften – vid Nordpolen! I juni rapporterades det om det första
              däggdjur som har utrotats på grund av klimatförändringar. Naturkatastroferna
              blir värre. Allvarlig torka slår till oftare.
            </seg>
            <seg>
              Detta griper in i all politik. En hållbar ekonomi är helt beroende
              av att vi lyckas vända utsläppskurvorna. Framtidens export avgörs
              om vi eller andra hittar lösningarna. Hela världen måste ställa
              om. Säkerhetspolitiken avgörs som alltid av resursfördelningen.
            </seg>
            <seg>
              Till dem av er som valts hit för att ni inte gillar att Sverige
              hjälper människor på flykt: Det är klimatet som borde oroa er.
              Om vi inte i tid vänder utvecklingen kommer människor att tvingas
              på flykt i en skala värld ­ en tidigare inte skådat, med torka,
              naturkatastrofer, stater som faller samman och krig som bryter
              ut. Världen skriker efter ledarskap.
            </seg>
            <seg>
              Sverige kan visa att det finns ett bättre samhälle bortom slit-
              och-släng med tillväxt av idéer snarare än slöseri, med återvinning
              snarare än resursförbrukning och med en ekonomi som inte bygger
              på att vi ständigt ska plocka mer och mer ur jordskorpan och fylla
              på förråden med fler prylar. Med snabba tåg, bredband över hela
              landet, gröna städer och levande landsbygd kan Sverige visa vägen.
              Därför är det så svårt att förstå varför vi fortfarande måste
              stå och tjafsa om varje miljöinvestering och varje styrmedel.
            </seg>
            <seg>
              Flera partier vill stoppa de snabba tågen. Samtliga oppositionspartier
              skär ned med mer än 25 procent i miljöbudgeten. Ni säger nej till
              att flyget ska bära sina egna miljökostnader och nej till att
              flytta över tunga transporter från lastbil till sjöfart och järnväg.
              En fråga hänger över denna debatt, Anna Kinberg Batra, Jimmie
              Åkesson, Annie Lööf, Jan Björklund och Andreas Carlson. Hur mycket
              varmare ska Arktis behöva bli innan ni tar klimathotet på allvar?
            </seg>
            <seg>
              (Applåder)
            </seg>
          </u>
          <note type="speaker">
            Anf. 81 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-9cc40f3969495e45">
            <seg>
              Herr talman! Det är allvar nu, säger Gustav Fridolin. Det gäller
              klimatet. Detta gäller även säkerheten och försvaret.
            </seg>
            <seg>
              De senaste dagarna och i dag har jag och många med mig tagit
              upp vikten av att förstärka försvaret, och då ropar statsministern
              Bingo!. Man kan tycka att det är ett lite oväntat svar från en
              seriös partiledare. Han väljer att inte vara det, så jag vänder
              mig i stället till ledaren för det andra regeringspartiet. Sverige
              har ju faktiskt två.
            </seg>
            <seg>
              När vi förslog en förstärkning redan i år sa Miljöpartiets försvarspoli
              ­ tiske talesperson att vi har ett försämrat säkerhetspolitiskt
              läge, och han menade att Moderaternas argument var relevanta.
              Jag vill fråga Miljöparti ­ ets ledare i denna debatt: Med hur
              mycket är ni beredda att förstärka för ­ svaret redan i år, och
              hur tänker Miljöpartiet ta sitt ansvar i Sveriges reger ­ ing
              så att vi snabbt förbättrar vår förmåga? Det är allvar nu.
            </seg>
          </u>
          <note type="speaker">
            Anf. 82 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-a7895f413b8f96d0">
            <seg>
              Herr talman! Svaret på frågan är försvarsberedning. Det är sant
              att det finns relevans i de argument som Moderaterna och andra
              här för fram. Just därför behöver vi en försvarsberedning.
            </seg>
            <seg>
              Men det blir lite märkligt. Moderaterna har ropat på en försvarsberedning,
              och så tillsätter vi den. Men innan den ens hunnit börja bereda
              har man tydligen på det moderata partikansliet redan berett fram
              på öret hur mycket pengar som behövs. Det blir inte seriöst. Vi
              ska sätta oss där och se vad det kostar att höja den svenska försvarsförmågan
              på det sätt som behövs.
            </seg>
            <seg>
              Sedan måste jag säga att den viktigaste säkerhetspolitiska frågan
              framöver är klimathotet. Rysslands makt växer ur olje- och gaskranarna.
              Det är resursfrågan som gör att vi får det säkerhetspolitiska
              läge som vi får. Om vi inte i tid stoppar klimatförändringarna
              kommer vi att se fler konflikter och fler krig som bryter ut.
              I denna den viktigaste säkerhetspolitiska frågan saknar vår oppositionsledare
              helt svar.
            </seg>
            <seg>
              (Applåder)
            </seg>
          </u>
          <note type="speaker">
            Anf. 83 ANNA KINBERG BATRA (M) replik:
          </note>
          <u who="anna_kinberg_batra_ba9fb7" xml:id="i-4fb8cac1ccd38b06">
            <seg>
              Herr talman! Ja, om regeringen hade agerat snabbare mot den nya
              ryska gasledningen hade det varit viktigt ur både säkerhets- och
              klimatpolitiskt perspektiv. Jag hoppas att det inte är för sent
              att göra det nu.
            </seg>
            <seg>
              Gustav Fridolin har fel om Försvarsberedningen. Skälet till att
              jag ville att den skulle kallas in redan förra året var att den
              skulle förbereda nästa försvarsbeslut – för tiden efter 2020 –
              så tidigt, så väl och så brett som möjligt. Det är viktigt, och
              jag anser fortfarande att detta måste komma igång så snart som
              möjligt.
            </seg>
            <seg>
              Men 2020 är det ganska långt till, Gustav Fridolin. Min fråga
              och mina förslag gäller hur vi nu när omvärldsläget drastiskt
              försämras kan förstärka förmågan så snart som möjligt – utöver
              den förstärkning av försvaret som vi moderater drev fram förra
              året – med fler övningstimmar och bättre möjligheter beträffande
              exempelvis utrustning och ammunition. Syftet är att försvaret
              ska kunna göra det som det behöver göra nu när omvärldsläget försämras.
              Annars får man ett mycket dåligt klimat och ett mycket dåligt
              samhällsklimat.
            </seg>
          </u>
          <note type="speaker">
            Anf. 84 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-03188c23aa379216">
            <seg>
              Herr talman! Det är lustigt med politik ibland. Den borgerliga
              reger ­ ingen tillät och möjliggjorde läggandet av en gasledning
              på Östersjöns botten, trots de svåra säkerhetspolitiska konsekvenserna
              av att gasledningen är kopplad till ett ryskt statligt gasbolag.
              Nu vill bolaget lägga en till ledning intill den gamla ledningen.
              Våra möjligheter att hantera det är små, eftersom det redan ligger
              en ledning som den borgerliga regeringen lät lägga där. Men då
              är det plötsligt politik för en moderat.
            </seg>
            <seg>
              Det är ungefär samma sak när man ropar efter pengar precis då
              riksdag ­ en har fattat beslut om försvarsbudgeten. Vid beslutet
              i december röstade inte Moderaterna för en enda ytterligare krona
              till försvaret. Argumenta ­ tionen håller inte. Det här är inte
              seriöst, Anna Kinberg Batra. Jag förstår att det är irriterande
              att den borgerliga regeringen inte satsade på försvaret men att
              vi med miljöpartister i regeringen faktiskt lyssnar på omvärldsläget
              och gör de prioriteringar som behövs. Men för en seriös argumentation!
            </seg>
          </u>
          <note type="speaker">
            Anf. 85 ANNIE LÖÖF (C) replik:
          </note>
          <u who="annie_loof_37497d" xml:id="i-c36c69bb06879c15">
            <seg>
              Herr talman! Camilla Lindgren och Tuula Torro driver Förskolan
              Bränningevägen . Det är en mindre förskola med små barngrupper
              där man har riktat in sig på språkets betydelse för barnens utveckling.
              Camilla och Tuula var tidigare anställda inom kommunen, men för
              fem år sedan vågade de ta steget och satsa på sin dröm: att hjälpa
              förskolebarn att få den bästa möjliga starten. De har inga stora
              marginaler. Det är inget storföretag, och de har inga riskkapitalister
              i ryggen. De har satsat sitt engagemang, sin tid, sina egna pengar
              och sitt driv på att skapa kvalitet och bidra till valfriheten
              och därmed välfärden.
            </seg>
            <seg>
              Blir Ilmar Reepalus utredning verklighet menar Camilla och Tuula
              att de inte har någon möjlighet att driva sin förskola vidare.
              De själva drabbas. Deras leverantörer av mat och tjänster drabbas.
              Men framför allt drabbas barnen, och personalen och familjer kommer
              i kläm.
            </seg>
            <seg>
              Jag vill därför fråga Gustav Fridolin: Vad säger han till oroliga
              föräldrar och orolig personal? Vill han bli den skolminister som
              lät var fjärde förskola i Sverige gå under?
            </seg>
          </u>
          <note type="speaker">
            Anf. 86 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-4a165242c8cdcf90">
            <seg>
              Herr talman! Nej, men jag ser väldigt gärna att vi har ett regelverk
              som garanterar att de föräldrar och entreprenörer Annie Lööf talar
              om kan känna sig trygga med att den som får vårt viktigaste välfärdsuppdrag,
              att driva förskola eller skola, också har lovat att de skattepengar
              som kommer in i verksamheten kommer barnen till del.
            </seg>
            <seg>
              Jag vill inte att vi en enda gång till ska behöva läsa om en
              förskola som ger barnen vatten och bröd för att spara pengar och
              sedan gör vinst. Visst, det är verkligen undantag. De allra flesta
              fristående förskolor är väldigt seriösa och jobbar precis som
              Annie Lööf beskriver. Men ge dem då tryggheten i att vi har ett
              seriöst regelverk för alla, så att föräldrar tryggt kan välja
              just fristående förskolor!
            </seg>
            <seg>
              Det är ett sådant regelverk som vi nu bereder. Det ska vara gott
              och välberett, och sedan ska det läggas fram till Sveriges riksdag.
            </seg>
          </u>
          <note type="speaker">
            Anf. 87 ANNIE LÖÖF (C) replik:
          </note>
          <u who="annie_loof_37497d" xml:id="i-912c9b5155776a09">
            <seg>
              Herr talman! Gustav Fridolin verkar blunda för det uppenbara.
              Det är klart att det ska vara samma kvalitetskrav – högre sådana
              – och skarpare tillsyn för alla. Men det är inte det som ligger
              på regeringens bord. Reepalus förslag kommer inte bara att begränsa
              valfriheten. Det kommer också att göra att välfungerande, högkvalitativa
              och populära verksamheter tvingas lägga ned. Det är faktiskt det
              som förslaget innebär. Det är också de signaler som ledande politiker
              skickar. Det är bara att packa ihop, som Jonas Sjöstedt uttrycker
              det, om det förslag som nu finns går igenom.
            </seg>
            <seg>
              Småföretagare, ofta kvinnor, erbjuder hög kvalitet inom förskoleverksamheten.
              Men detta verkar inte ha någon plats i Gustav Fridolins Sverige,
              vilket är beklämmande, inte minst då man företräder en så kallad
              feministisk regering.
            </seg>
            <seg>
              Varför vill Miljöpartiet inte ta strid för förskolor som Bränningevägen?
              Varför vill Miljöpartiet lägga ned dessa förskolor? Det är faktiskt
              det som blir konsekvensen, enligt denna lilla förskolas grundare
              och ägare.
            </seg>
          </u>
          <note type="speaker">
            Anf. 88 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-b12353d4203abb32">
            <seg>
              Herr talman! Nu handlar det om politiska prioriteringar. Då är
              det viktigt att veta att den här regeringen prioriterar förskolan.
              Under den förra regeringen växte barngrupperna i förskolan. Ni
              avskaffade det regelverk som fanns för barngruppernas storlek,
              Annie Lööf – precis de där kvalitetskraven som ni talar om. Och
              de största barngrupperna blev fler.
            </seg>
            <seg>
              Vi har låtit återinföra ett forskningsbaserat riktmärke för barngruppernas
              storlek. Vi anslår statliga medel för att hjälpa kommunala och
              fristående huvudmän att minska barngruppernas storlek. Och äntligen
              har trenden brutits, så att vi kan börja se fram emot mindre barngrupper
              i förskolan. Det är kvalitetskrav.
            </seg>
            <seg>
              Vi slåss för förskolan, för såväl fristående som kommunala förskolor.
              Det regelverk som läggs fram till riksdagen ska vara av sådant
              slag att det både garanterar att skattepengarna kommer fram till
              verksamheten och barnen och är gott mot seriösa aktörer.
            </seg>
            <seg>
              Låt mig avslutningsvis notera att Annie Lööf nu har använt 26
              av de 30 minuter hon har under den här partiledardebatten men
              att jag inte har hört ett enda resonemang om klimatet.
            </seg>
          </u>
          <note type="speaker">
            Anf. 89 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-5a57c9e65745373b">
            <seg>
              Herr talman! Gustav Fridolin! I morgon röstar EU-parlamentets
              miljöutskott om CETA, ett investeringsavtal mellan EU och Kanada.
              Den gröna rapportören rekommenderar att man röstar nej, vilket
              sannolikt också miljöutskottet gör. Jag hoppas att även Miljöpartiets
              ledamöter röstar nej. Jag har gott hopp om det.
            </seg>
            <seg>
              Det finns starka miljöskäl att säga nej till CETA. Ett aktuellt
              exempel gäller gruvkoncernen Gabriel Resources från Kanada. Kanada
              är ju en världsmakt inom mineralnäringen. Koncernen har velat
              bedriva ett mycket kontroversiellt gruvprojekt i Roșia Montană
              i Rumänien. Projektet hotar att skövla en hel bygd. Enorma mängder
              cyanid ska användas. Rumänien har sagt nej av miljöskäl. Men nu
              vill Gabriel Resources ta Rumänien till domstol. Koncernen vill
              ha 4 miljarder dollar i ersättning, vilket motsvarar halva Rumäniens
              hälsobudget, för att Rumänien sätter miljön före Gabriel Resources
              vinstintresse.
            </seg>
            <seg>
              CETA ger företag precis den här makten. Företagen kan stämma
              stater som minskar deras vinst. Varför är ni i regeringen för
              att ge företagen den makten?
            </seg>
          </u>
          <note type="speaker">
            Anf. 90 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-81d628cd3676cd6b">
            <seg>
              Herr talman! Det är bra att Jonas Sjöstedt lyfter fram den här
              frågan. De här avtalen är svåra. Det är bra med frihandel, och
              det är bra med regelverk för frihandel, men regelverken måste
              vara sådana att de garanterar länderna möjligheten att gå före
              vad gäller miljö, hälsa och djurskydd. Det är regeringens position.
            </seg>
            <seg>
              Miljörörelsen har varit väldigt viktig för att säkerställa att
              ett avtal som inte uppfyller de här kraven inte heller blir verklighet.
              Det är det arbetet som fortsätts av gröna partier i olika länder.
              I EU-parlamentet arbetar vi i den gröna gruppen. I Sverige arbetar
              vi i regeringen. Regeringen tog tydlig ställning mot omoderna
              tvistlösningsmekanismer, drev fram bättre posi ­ tioner i de internationella
              avtalsförhandlingarna och lyckades med det. Om man driver de positionerna
              som regering och lyckas blir det väldigt svårt att säga: Det gick
              vägen, men vi tänker ändå säga nej. Det fungerar liksom inte.
              Man måste jobba på olika sätt och på olika platser. I regeringen
              säker ­ ställer vi att avtalet blir så gott som möjligt.
            </seg>
          </u>
          <note type="speaker">
            Anf. 91 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-f25be26b713684ed">
            <seg>
              Herr talman! Saken är ju att ni inte har lyckats, Gustav Fridolin.
              Investeringsskyddet är kvar. Ni utökar möjligheten för företag
              som Gabriel Resources att stämma Rumänien och Sverige om vi minskar
              deras vinst genom att värna miljön. Det är precis därför som dina
              partikamrater i Bryssel kommer att rösta nej till det här avtalet
              i morgon. Och det är inte olika avtal i Bryssel och i Helsingfors,
              utan det är samma avtal. När ni i regering ­ en är för investeringsskyddet
              ökar ni storföretagens makt på demokratins bekostnad.
            </seg>
            <seg>
              Det är faktiskt det som ni gör. Det är inte så att investeringsskyddet
              är borttaget. Det är en direktörsdomstol utan demokratisk insyn
              som sätts över demokratiska beslut i nationella parlament i rättsstater
              som inte behöver en sådan överrock. Ni gör det mot gröna parlamentarikers
              vilja. Ni gör det mot era egna EU-parlamentariker och en enig
              miljörörelse. Varför gör ni det?
            </seg>
          </u>
          <note type="speaker">
            Anf. 92 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-45639b2614dd8899">
            <seg>
              Herr talman! Jag tycker att detta var en bra replikväxling. Den
              visar väldigt tydligt på en av många skillnader mellan Miljöpartiet
              de gröna och Vänsterpartiet.
            </seg>
            <seg>
              För det första är skillnaden att vi tror att det är bra att människor
              handlar med varandra. Vi vill att de gör det på ett sätt som kan
              minska transportmängden och säkerställa att vi gemensamt tar steg
              framåt för miljön och hälsa i olika länder. Där tror jag att Vänsterpartiet
              många gånger står för en annan linje.
            </seg>
            <seg>
              Men det finns också en skillnad i hur vi ser på politik. Politik
              handlar om att åstadkomma skillnad. Tycker Vänsterpartiet att
              det är dåligt att Sverige har fått en regering som i förhandlingarna
              har drivit fram ett annat investeringsskydd än det som den förra
              regeringen stod för och att reger ­ ingen står för ett investeringsskydd
              som inte är till fyllest men som bättre garanterar länders möjligheter
              att gå före?
            </seg>
            <seg>
              Det gör det tydligen, för ett sådant arbete har Vänsterpartiet
              inte velat vara med i. Man vill sitta här i kammaren och i varje
              läge tycka rätt men under hundra år aldrig någonsin få något.
            </seg>
          </u>
          <note type="speaker">
            Anf. 93 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-19bbd0ce4f97d0c3">
            <seg>
              Herr talman! Jag tänkte ge utbildningsministern en möjlighet
              att säga något om utbildning i debatten.
            </seg>
            <seg>
              Det är 80 procent av eleverna som själva anser att de jobbar
              hårdare när de får betyg. Det är lika många, 80 procent, som anser
              att de kan förbättra sina betyg genom ökad ansträngning. Det här
              är en utvärdering som har gjorts i årskurs 6 efter att betyg infördes
              i årskurs 6, något som Miljöpartiet röstade emot.
            </seg>
            <seg>
              En majoritet av rektorerna anser att det är lättare att följa
              upp resultaten. Lärarna anser att det är lättare att identifiera
              elever med svårigheter. Är det inte dags för Miljöpartiet att
              överge sitt betygsmotstånd, Gustav Fridolin?
            </seg>
          </u>
          <note type="speaker">
            Anf. 94 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-2ad9b222c29d1961">
            <seg>
              Herr talman! Nej, vi tänker inte rycka och riva i betygssystemet.
              Ett av de första skämten jag hörde när jag klev in i ett lärarrum
              en gång var: Ny regering, nytt betygssystem. Jag tror att vi är
              den första nya regering som inte infört ett nytt betygssystem
              utan som låter det ligga och fokuserar på det som gör skillnad.
            </seg>
            <seg>
              Den utvärderingen som kom i går visade var att trots de nya betygen
              har elever som har behov av hjälp inte fått det i större utsträckning
              än tidigare. Det är inte så konstigt. Med Jan Björklund blev det
              fler betyg men färre speciallärare. Ett betyg sitter inte intill
              eleven och hjälper till med att lösa gåtan med en krånglig ekvation.
              Det är en lärare som gör det. Skär man i skolan blir det mindre
              tid för eleverna.
            </seg>
            <seg>
              Det vi vill satsa på nu är att stärka den specialpedagogiska
              kompetensen. Vi börjar äntligen få fler speciallärare i den svenska
              skolan och har vänt den kurvan. Vi ska se till att lärarna har
              mer tid med sina elever och att ge rätt stöd till eleverna i rätt
              tid. Det är vårt fokus.
            </seg>
          </u>
          <note type="speaker">
            Anf. 95 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-c76baf481fc19492">
            <seg>
              Herr talman! Gustav Fridolin säger att han inte vill riva i betygssystemet.
              Det kanske bidrar att det aldrig skulle gå igenom denna riksdag,
              för här finns en kompakt majoritet för betyg mot Miljöpartiets
              grundhållning i denna fråga.
            </seg>
            <seg>
              Det är 80 procent av eleverna som jobbar hårdare. Förstår inte
              Gustav Fridolin att detta är en viktig orsak till varför PISA-resultaten
              har vänt, att eleverna jobbar hårdare när de får betyg? Det är
              vad som har skett. Det är precis de elever som nu har gjort PISA-proven
              våren 2015 som var de första eleverna som fick tidigare betyg,
              och plötsligt vänder det uppåt. Efter årtionden av flummig skolpolitik
              har det vänt uppåt, och denna reform är en av de viktigare förklaringarna.
              Eleverna jobbar hårdare.
            </seg>
            <seg>
              Jag är helt med på att vi ska ha fler speciallärare. Det var
              Socialdemokraterna som en gång avskaffade speciallärarutbildningen.
              Det är därför som det antalet har sjunkit under lång tid. Det
              var jag som återinförde speciallärarutbildningen. Det är riktigt
              att det nu ökar, men det beror på att vi återinförde utbildningen.
            </seg>
            <seg>
              Men det räcker inte med speciallärare. Huvuddelen av eleverna
              kommer aldrig att få eller behöva speciallärare. Huvuddelen av
              eleverna behöver ha incitament att lära sig saker i skolan, nämligen
              betyg.
            </seg>
          </u>
          <note type="speaker">
            Anf. 96 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-188a60786bb9bee7">
            <seg>
              Herr talman! Jag tycker att det är roligt att Jan Björklund får
              prata skola igen. Det har varit ganska tyst om det ett tag. De
              svenska PISA-proven har visat på en stadig nedgång. Jag vet att
              Jan Björklund väldigt gärna vill se det här PISA-provet som det
              absolut bästa som hänt.
            </seg>
            <seg>
              Det är bra om det är ett trendbrott. Men vi är uppe på de nivåer
              som vi 2009 uppfattade som en nationell katastrof, och ojämlikheten
              i systemet ökar. Vilka uppväxtvillkor våra barn kommer ifrån till
              skolan påverkar alltmer vilka resultat de kan få. Jag tycker nog
              att man ska dämpa segervittringen något och ta tag i det problemet.
            </seg>
            <seg>
              Det blir intressant när du säger att 80 procent av eleverna tycker
              att de kan anstränga sig hårdare för att de har betyg. Det är
              20 procent som har gett upp. Lärarna vittnar om att betygen i
              tidigare åldrar gör det ännu tuffare för de elever som redan hade
              det tufft. De behöver fler speciallärare och inte fler bokstäver.
            </seg>
          </u>
          <note type="speaker">
            Anf. 97 ANDREAS CARLSON (KD) replik:
          </note>
          <u who="andreas_carlson_21f778" xml:id="i-aa1b2c3ae5303cf1">
            <seg>
              Herr talman! Jag läste i tidningen i går, eller om det kanske
              var i förrgår, och blev lite förvånad när jag såg att Gustav Fridolin
              sa att Miljöpartiet ska bli ett parti som tar i med hårdhandskarna
              mot kriminaliteten. Det var i och för sig trevlig läsning, men
              också lite förvånande. Jag skulle vilja be Gustav Fridolin berätta
              hur han ser på hur Miljöpartiet ska bli ett parti som prioriterar
              lag och ordning.
            </seg>
            <seg>
              I höstas i partiledardebatten stod jag här i kammaren och ställde
              Gustav Fridolins kollega Isabella Lövin till svars om Miljöpartiets
              kriminalpolitik och satsningar på polisen. Det svar jag fick då
              handlade mer om ett grönt samhällsbygge och klimatpolitik än om
              hur vi ska få fler män och kvinnor i blå uniformer, att få fler
              gå in i yrket och framför allt stanna kvar i yrket.
            </seg>
            <seg>
              Jag hoppas att Gustav Fridolin i dag kan ge lite klarare besked.
              Står Gustav Fridolin nu med tanke på den nya profilen bakom Kristdemokraternas
              förslag om fler poliser?
            </seg>
          </u>
          <note type="speaker">
            Anf. 98 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-d5aa41edc3a55918">
            <seg>
              Herr talman! Regeringen investerar i polisen. Vi har fler anställda
              i Polismyndigheten än någonsin. Vi lyckades under slutet av förra
              året till exempel anställa runt 600 nya civilanställda så att
              poliserna får mer tid att vara poliser.
            </seg>
            <seg>
              När miljöpartistiska kommunalråd jobbar hårt för att ha goda
              stadsmiljöer handlar det lika mycket om att se till att det finns
              cykelvägar som att se till att det är tryggt i förortscentrumen.
              Det är urban utveckling i dess kärna. Man kan vara miljöpartist
              och vilja vara lika hård mot miljöförstöring som mot kriminalitet.
            </seg>
            <seg>
              Det finns tre förslag som ligger nära mitt område i regeringen.
              För det första handlar det om att tydligt börja följa upp skolk
              så att vi kan upptäcka killar på glid innan de första brotten
              begås. För det andra handlar det om att se till att kunna använda
              husarrest och elektronisk fotboja för unga lag ­ överträdare så
              att man säkerställer att de är i skolan på dagen och hemma på
              kvällen. För det tredje handlar det om att se till att skolan
              kan anställa personer som sköter sambandet med blåljusmyndigheterna.
            </seg>
          </u>
          <note type="speaker">
            Anf. 99 ANDREAS CARLSON (KD) replik:
          </note>
          <u who="andreas_carlson_21f778" xml:id="i-0b8a112ad95e33af">
            <seg>
              Herr talman! R e geringens satsningar på polisen ligger efter
              nästa val. Vi kristdemokrater satsar på polisen redan i årets
              budget. Men okej, vi har i varje fall fått svar på den frågan.
            </seg>
            <seg>
              Jag tänkte ställa en fråga till. När vi här i kammaren röstade
              om att skärpa straffen för inbrott röstade Miljöpartiet nej. Vardagsbrott,
              att få inbrott i sitt eget hem, är en oro inte minst bland många
              äldre, som jag har lyft fram tidigare i debatten, och en oro på
              landsbygden.
            </seg>
            <seg>
              Det handlar om att skärpa straffet för inbrott, som är något
              som kränker integriteten fruktansvärt och gör att många väljer
              att flytta från sitt eget hem för att de inte längre känner trygghet
              i sitt eget hem. Det röstade Miljöpartiet emot. Vi kristdemokrater
              fick tillsammans med Alliansen igenom ett tillkännagivande.
            </seg>
            <seg>
              Har Miljöpartiet nu ändrat sig i frågan så att vi kan få en straffskärpning
              för inbrottsstölder i hem för att prioritera den här typen av
              brott ännu mer? Har Miljöpartiet ändrat sig i den frågan med den
              nya profilen?
            </seg>
          </u>
          <note type="speaker">
            Anf. 100 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-9c7d62651b0b6a12">
            <seg>
              Herr talman! Regeringen ser över straffskalorna på ett sådant
              sätt att vi ska kunna använda rätt tvångsmedel för att kunna hitta
              lagöverträdare. Det jag tror provocerar den som varit utsatt för
              ett inbrott allra mest är att så få av dem blir uppklarade. Det
              gäller att fler blir uppklarade och att fler blir dömda till ett
              straff över huvud taget.
            </seg>
            <seg>
              Det handlar också om att vi kan säkerställa att det blir snabba
              påföljder. Det är lika viktigt inte minst för unga lagöverträdare
              att påföljden kommer snabbt. De ska inte bli gripna, komma ut
              på gatan och till gänget igen, och sedan ett år efter bli kallade
              till en rättegång. Det gäller att få snabbare påföljder. Det är
              ett fokus för regeringen.
            </seg>
            <seg>
              Det stämmer inte att våra investeringar i polisen ligger efter
              nästa val. Då skulle det ha varit väldigt svårt för polisen att
              anställa 600 nya civilanställda före årsskiftet. Vi har investerat
              i polisen nu så att man kan anställa fler så att polisen får mer
              möjlighet att vara poliser.
            </seg>
            <seg>
              Den stora utmaning vi har kvar handlar både om resurser och att
              se till att den nya organisationen som vi var överens om börjar
              leverera. Det har den inte gjort hitintills.
            </seg>
          </u>
          <note type="speaker">
            Anf. 101 ANNIE LÖÖF (C):
          </note>
          <u who="annie_loof_37497d" xml:id="i-7d358096846aa0b4">
            <seg>
              Herr talman! Människor som bor utanför de större städerna upplever
              många gånger att de lever i det glömda Sverige. Som uppvuxen i
              byn Maramö i Småland utan vare sig busslinje, bredband eller närköp
              vet jag hur de känner. Det är andra förutsättningar, och den nationella
              partiledardebatten bör också handla om dem. Den bör handla om
              de förutsättningar som finns där, om landsbygden, om möjligheten
              till jobb och om företagande och utvecklingskraft i hela landet.
            </seg>
            <seg>
              I mitt första anförande här i morse lyfte jag just jobb, företagande
              och utvecklingskraft i hela landet – på landsbygden, i glesbygden,
              i stadsdelar och i orter. Det är grunden för att hela Sverige
              ska kunna leva och utvecklas att man satsar på jobben, att man
              satsar på småföretagen, infrastruktur och service.
            </seg>
            <seg>
              En annan del som är viktig när vi talar om hela landet handlar
              om trygghet. Oavsett om man bor i en förort eller i glesbygden
              ska man ha möjligheten att känna just trygghet. Välfärden är en
              viktig del av en trygghetskänsla. Det ska finnas en skola som
              är bra och håller hög kvalitet, och det ska vara korta vårdköer
              så att man får den vård man behöver oavsett om man bor i Norrbotten,
              Skåne eller Göteborg.
            </seg>
            <seg>
              En annan parameter när man talar om trygghet handlar om tillgängligheten
              till polisen. Polisen ska kunna åka på de larm om rån som kommer.
              Jag besökte polisen i Kronoberg, som berättade att de inte har
              kunnat åka på larm om rån för att de inte hade tillräckligt med
              resurser. Det är fullständigt oacceptabelt. Här behöver vi agera.
            </seg>
            <seg>
              En tredje parameter när vi talar om trygghet i hela landet handlar
              givetvis om säkerhet. Sverige ska vara tryggt och säkert, och
              vi ska ha ett starkt försvar oavsett om det gäller i norr, i söder
              eller här runt Mälardalen. Det handlar om att bygga Sverige tryggt
              genom att skapa reformer för jobb och genom att skapa reformer
              för trygghet.
            </seg>
            <seg>
              Jag tror att 2017 kommer att bli ljusare än 2016. Oro måste vändas
              till hopp och missnöje till framtidstro. Vi måste möta den farliga
              populismen med optimism. Då krävs ett nytt ledarskap, och det
              krävs att Alliansen och Centerpartiet visar det.
            </seg>
          </u>
          <note type="speaker">
            Anf. 102 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-ed076a861cd3922d">
            <seg>
              Herr talman! Vad gäller jobben på landsbygden ska nog inte Annie
              Lööf regera tillsammans med Moderaterna, för då blir det färre
              jobb på landsbygden. Det blev det under er regeringsperiod. Det
              blev färre statliga jobb på landsbygden, och det var inte bra.
            </seg>
            <seg>
              En annan fråga som det råder osäkerhet om är migrationspolitiken.
              Annie Lööf frågade mig i sitt jultal om jag skäms för den solidaritet,
              öppenhet och tolerans som Socialdemokraterna står för i migrationspoliti
              ­ ken. Svaret är nej. Jag skäms inte ett dugg för det. Vi har
              alltid stått för en reglerad invandring, och det kommer vi att
              göra också framöver. De åt ­ gärder som vi har vidtagit vad gäller
              gränskontroll, id-kontroll och tillfällig lag var helt nödvändiga
              i en exceptionell situation när 80 000 människor sökte asyl i
              Sverige på två månader och när vi såg att mottagningssystemet
              inte fungerar. Då får alla politiker se till att agera ansvarsfullt
              – här i Sve ­ rige och i EU.
            </seg>
            <seg>
              Det är spridda budskap från borgerligheten, så Annie Lööf borde
              kan ­ ske i stället rikta sin fråga till Anna Kinberg Batra. Era
              väljare har rätt att veta nu: Är det Anna Kinberg Batras eller
              Annie Lööfs migrationspolitik som gäller?
            </seg>
          </u>
          <note type="speaker">
            Anf. 103 ANNIE LÖÖF (C) replik:
          </note>
          <u who="annie_loof_37497d" xml:id="i-ca63574721065a09">
            <seg>
              Herr talman! Jag tackar för frågan från statsministern. Migrations-
              och integrationsfrågor är oerhört viktiga. På hösten 2015 var
              Centerpartiet tillsammans med övriga allianspartier med i en bred
              blocköverskridande överenskommelse om migration med Stefan Löfvens
              parti och Miljöpartiet. Den är jag stolt över. Men den innebar
              tuffa kompromisser från bägge håll. Den innebar att vi gick med
              på en hel del åtstramningar. Jag är beredd att stå upp för denna
              kompromiss.
            </seg>
            <seg>
              Men efter kompromissen hann bläcket knappt torka förrän regeringen
              gjorde ytterligare åtstramningar, där man bland annat såg till
              att barn inte ska få kunna återse sina föräldrar. Jag skulle vilja
              ställa samma fråga som jag ställde i jultalet också här: Skäms
              inte Stefan Löfven? Skäms han inte för att ha infört en lagstiftning
              på EU:s bottennivå som innebär att små barn, tre- och fyraåringar,
              inte ska få kunna återse sin mamma och pappa?
            </seg>
            <seg>
              Jag vet att lagstiftningen är tillfällig. Men som politisk ledare
              måste man stå upp för grundläggande värderingar. Jag tycker inte
              att det är humant att skilja barn från deras föräldrar.
            </seg>
          </u>
          <note type="speaker">
            Anf. 104 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-0345891c90556b3c">
            <seg>
              Herr talman! Regeringen har gjort vad som krävs för att hantera
              en exceptionell situation. Annie Lööf vet att de allra flesta
              flyktingar kom precis i slutet på hösten, och hon borde ställa
              frågan till Anna Kinberg Batra. Man måste få veta vilken migrationspolitik
              borgerligheten står för. Vi står upp för asylrätten. Vi står också
              upp för de åtgärder som var helt nödvändiga i en situation som
              var exceptionell och där vi inte klarade att ta emot alla dessa
              människor. Vi har aldrig sett ett sådant migrationsflöde som det
              vi såg 2015.
            </seg>
            <seg>
              Då kan man inte agera oansvarigt. Om man gör det skapar man skuggsamhällen,
              och det vill vi inte ha i Sverige. Men det är antagligen Annie
              Lööf beredd att se till att vi får. Vi har olika syn där.
            </seg>
            <seg>
              Frågan återstår för borgerligheten, Annie Lööf: Är det Annie
              Lööfs och Centerns politik, eller är det Anna Kinberg Batras och
              Moderaternas politik som ska gälla? Vilken är det?
            </seg>
          </u>
          <note type="speaker">
            Anf. 105 ANNIE LÖÖF (C) replik:
          </note>
          <u who="annie_loof_37497d" xml:id="i-314ed005755bfc33">
            <seg>
              Herr talman! Jag ska svara på frågan. Det är varken Centerpartiets
              eller Moderaternas politik som blir Alliansens politik, utan det
              är en kompromiss mellan de båda. Det är så det fungerar i ett
              samarbete mellan olika partier: Det blir en blandning av respektive
              partis politik.
            </seg>
            <seg>
              Grundbulten för detta finns att se i den migrationsöverenskommelse
              som hela Alliansen slöt med regeringen hösten 2015. Andra skrivningar
              som Alliansen har i migrationspolitiken återfinns i våra budgetar
              som vi lägger fram varje höst. Där finns gemensamma skrivningar
              om en ansvarsfull och human migrationspolitik. Det är grunden
              för de förhandlingar som vi ska ha inför vårt valmanifest.
            </seg>
            <seg>
              Det som är viktigt när man pratar migrationspolitik är att det
              handlar om ordning och reda och om ansvar och handlingskraft.
              Men det handlar också om att stå upp för rätten att kunna söka
              asyl och möjligheten för barn att återförenas med sin mamma och
              pappa. Det är jag beredd att kämpa för. Ordning och reda tillsammans
              med humanism är vägen framåt.
            </seg>
          </u>
          <note type="speaker">
            Anf. 106 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-aad095fed56d1797">
            <seg>
              Herr talman! Alliansen lät riksdagens utredningstjänst titta
              på hur utvecklingen av utanförskapet har varit i Sverige, alltså
              hur många områden vi har där det är vanligare att vuxna saknar
              ett jobb än att vuxna har ett jobb, där många barn växer upp under
              tuffa förhållanden och där det finns en grogrund för våld, brottslighet,
              kriminalitet och gäng. Utredningens resultat var nedslående. Mellan
              2006 och 2014, alltså de år som Alliansen styrde i regeringsställning,
              fick Sverige 25 procent fler sådana här utanförskapsområden. Fler
              växte upp i utanförskap än när Centerpartiet påbörjade sin tid
              i regeringen.
            </seg>
            <seg>
              Jag vill ställa en fråga som jag är övertygad om att Annie Lööf
              har funderat en hel del på och kan ha ett bra svar på. Vad i er
              regerings politik var det som gjorde att Sverige under er regeringstid
              fick fler utanförskapsområden?
            </seg>
          </u>
          <note type="speaker">
            Anf. 107 ANNIE LÖÖF (C) replik:
          </note>
          <u who="annie_loof_37497d" xml:id="i-e77fc1e8c9d9223c" next="cont">
            <seg>
              Herr talman! Jag ska svara på det. Även under min tid som näringsminister
              i alliansregeringen lyfte jag just dessa utmaningar. Jag talade
              i flera Almedalstal just om hur det i bruksorterna skapas utanförskap
              och arbetslöshet, hur människor glöms bort och att vi måste presentera
              reformer som sänker trösklarna in på arbetsmarknaden. Centerpartiet
              föreslog ett antal reformer inom både arbetsmarknaden och arbetsrätten.
              Det gällde fler lärlingsjobb men också reformer för företagande,
              för det är det som är grunden för att vända utanförskapet. Vi
              presenterade också reformer för en mer nära och tillgänglig skola.
            </seg>
            <seg>
              Allt får man som bekant inte igenom i regeringsställning; det
              tror jag att Gustav Fridolin är smärtsamt medveten om. Men vi
              drev på, för vi ville minska utanförskapet tillsammans med våra
              allianskollegor.
            </seg>
            <seg>
              Det jag ändå kan konstatera är att över 300 000 jobb växte fram
              under Alliansens tid. Två tredjedelar av dessa fick utlandsfödda
              del av, vilket jag är väldigt stolt över. Men mycket mer kunde
              givetvis ha gjorts.
            </seg>
          </u>
          <note>
            Anf. 108 Utbildningsminister GUSTAV FRIDOLIN (MP) replik :
          </note>
          <u who="annie_loof_37497d" prev="cont">
            <seg>
              Herr talman! Jag förstod svaret som att det blev fler utanförskapsområden
              under Alliansens tid – det har Alliansens egen beräkning hos riksdagens
              utredningstjänst visat – men att om Centerpartiet bara hade fått
              igenom hela sin politik i alliansregeringen hade det inte blivit
              så.
            </seg>
            <seg>
              Jag tror inte att det är så. Jag tror att detta i grunden handlar
              om ekono ­ misk politik. Lars Calmfors, professor i nationalekonomi,
              kommenterade nyss den ökande ojämlikheten i Sverige. Han konstaterar
              att en betydande del av ökningen i ojämlikhet skedde efter finanskrisen
              och alliansregering ­ ens tillträdande.
            </seg>
            <seg>
              Det handlar om sådant som att ni utförsäkrade sjuka föräldrar,
              att ni frös underhållsstödet för skilda föräldrar, att ni sänkte
              och försämrade a ‑ kassan, att ni riktade skolans resurser bort
              från de skolor som behöver det mest och att ni parkerade arbetslösa
              i fas 3. Det är en politik för ojämlikhet. Det är en politik som
              leder till segregation. Det är den politiken vi nu försöker bryta.
            </seg>
          </u>
          <note type="speaker">
            Anf. 109 ANNIE LÖÖF (C) replik:
          </note>
          <u who="annie_loof_37497d" xml:id="i-dc87cba43101d922">
            <seg>
              Herr talman! Nej, jag är nog mer ödmjuk än så. Enbart Centerpartiets
              reformer hade inte hjälpt, utan det är ett lagarbete. Jag fortsätter
              gärna det lagarbetet tillsammans med mina allianskollegor.
            </seg>
            <seg>
              Grunden för att minska klyftor handlar om reformer för jobb och
              företagande. Det är så man lyfter människor från utanförskap och
              in i egenförsörjning, trygghet och arbete. Det som är grundläggande
              när man talar om detta är just jobben. Här kan vi konstatera att
              enligt regeringens egen budgetprognos kommer uppemot 1 miljon
              människor i Sverige att leva i utanförskap inom bara några år.
              Majoriteten av dem är särskilt utsatta och står ännu längre från
              arbetsmarknaden.
            </seg>
            <seg>
              Det här visar att Socialdemokraternas och Miljöpartiets recept
              går helt på tvärs med vad Miljöpartiet och Gustav Fridolin nu
              säger i den här debatten. Det krävs reformer för jobb och företag
              och att man satsar på hela landet och på att minska de regionala
              och sociala klyftorna. Det är jag fast bestämd om att visa ledarskap
              för så att vi kan reformera Sverige framåt.
            </seg>
          </u>
          <note type="speaker">
            Anf. 110 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-452d4bc83de27ca3">
            <seg>
              Herr talman! Centerpartiet framhåller ofta att man är ett grönt
              parti och att man har den bästa klimatpolitiken i Alliansen. Det
              kan man tycka är lite som att vara den bästa slalomåkaren i Bangladesh,
              men det kan säkert vara så att ni har den bästa gröna politiken
              på den borgerliga sidan. Men om man tittar på er politik menar
              jag att man ser att den inte håller. Den grundläggande tanken
              i miljöpolitiken är att förorenaren ska betala. Det ska inte vara
              gratis att förstöra miljön. Men när det gäller flygandet vill
              ni att det ska vara gratis.
            </seg>
            <seg>
              När en vanlig person, säg en undersköterska i Skellefteå, sätter
              sig i bilen för att åka till jobbet får hon betala skatt för varje
              liter bensin som går åt. Men när en affärsresenär flyger till
              New York är det ingen skatt på flygbränslet. Det gör att flygandet
              ökar och förstör miljön och att vi får en snedvriden konkurrens
              mellan det miljövänliga och det miljöfarliga.
            </seg>
            <seg>
              Varför vill inte Centerpartiet att förorenaren ska betala? Varför
              ska inte flyget bära sina miljökostnader?
            </seg>
          </u>
          <note type="speaker">
            Anf. 111 ANNIE LÖÖF (C) replik:
          </note>
          <u who="annie_loof_37497d" xml:id="i-b80574eeaabc31d8">
            <seg>
              Herr talman! Nu är det inte bara Centerpartiet som säger att
              vi har bäst miljöpolitik, utan även svenska folket säger det.
              Enligt Aftonbladet/Inizios mätning tycker 30 procent att Centerpartiet
              har bäst miljöpolitik. Vänsterpartiet ligger ganska långt ned
              i den mätningen. Men vi är inte nöjda med det här, för vi vill
              genomföra vår politik också så att vi får ett verkligt resultat
              för miljön och klimatet.
            </seg>
            <seg>
              Jag vill gärna att flyget ska bära sina miljökostnader. Jag kan
              gärna se ökade kostnader för att byta ut bränslet som flyget går
              på så att vi får mer biodrivmedel till exempel. Men jag tycker
              att det är oroande att man i den utredning av flygskatten som
              nu ligger på bordet säger att utsläppen kommer att flytta från
              flyg till bil. Då sätter vi ju inte klimateffekten i fokus. Vi
              måste ha klimateffekten i fokus, och därför behöver vi ha skatter
              som ger effekt.
            </seg>
            <seg>
              Som flygskatten nu är utformad kommer den bara att innebära en
              ökad kostnad och att utsläppen inte minskar. Utsläppen kommer
              att minska motsvarande de utsläpp som arbetsredskap och trädgårdsredskap
              står för i Sverige. Då menar jag att Vänsterpartiet är mer intresserat
              av att införa skatt än av att skatten har effekt.
            </seg>
          </u>
          <note type="speaker">
            Anf. 112 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-eba7185c703290ab">
            <seg>
              Herr talman! Jag menar att det här inte håller. Det är orimligt
              att säga att normalinkomsttagare ska skatta när de åker bil men
              att Carl Bildt när han flyger runt i världen inte ska betala någon
              skatt för bränslet som flyget använder. Det är helt enkelt ohållbart
              för klimatet att tänka så när man ser hur otroligt mycket flyget
              ökar.
            </seg>
            <seg>
              Det finns en lösning på det dilemma som Annie Lööf pekar ut,
              och den är att använda inkomsten från en beskattning av flygbränsle
              eller flygskatt till att sänka priserna på järnvägen som är det
              mest miljövänliga. Man kan ta bort avkastningskravet på SJ och
              ge SJ möjligheter att investera i nya tåg och vagnar och bygga
              ut nattågen till exempel. Det är precis vad vårt förslag går ut
              på. En grön skatteväxling skulle man kunna kalla det, där de som
              flyger riktigt mycket faktiskt får vara med och se till att tåget
              blir billigare.
            </seg>
            <seg>
              Det ska alltid vara billigare för mormor som ska åka från Göteborg
              till Helsingfors att ta tåget än flyget. När man ska hälsa på
              ungarna som studerar i Umeå ska tåget vara billigare än flyget.
              Så är det inte i dag, men det kan det bli om man vågar ta rätt
              beslut. Jag beklagar att ni inte är beredda att göra det i det
              här fallet.
            </seg>
          </u>
          <note type="speaker">
            Anf. 113 ANNIE LÖÖF (C) replik:
          </note>
          <u who="annie_loof_37497d" xml:id="i-33b9485726f0e0e0">
            <seg>
              Herr talman! Vi är redo att ta rätt beslut. Rätt beslut innebär
              att man fattar beslut om de åtgärder som har effekt och leder
              till ett bättre klimat och minskade utsläpp. Men när utredaren
              själv säger att det kommer att innebära att utsläppen flyttar
              från flyg till bil menar jag att man är mer intresserad av att
              införa en skatt än att ha en skatt som faktiskt ger effekt för
              klimatet.
            </seg>
            <seg>
              Jag ser gärna att flyget bär sina egna kostnader. Jag kan titta
              på andra former av sådana skatter som kan fasa ut det fossila
              och få in förnybara biodrivmedel. Jag kan också titta på internationella
              system för att verkligen se till att flyget ska bära sina egna
              kostnader.
            </seg>
            <seg>
              När det gäller järnvägen satsar Centerpartiet mer på järnvägsunderhåll
              under de närmaste åren än vad Vänsterpartiet gör i regeringens
              budget. Vi tycker att det är viktigt att ställa om Sverige och
              satsa på infrastruktur. Järnväg är en viktig del; tågen är viktiga.
              Men vi kommer inte att införa skatter som inte har någon effekt
              och som inte ger resultat för miljön och klimatet. Hittar vi en
              sådan kommer vi givetvis att ställa oss bakom den.
            </seg>
          </u>
          <note type="speaker">
            Anf. 114 JONAS SJÖSTEDT (V):
          </note>
          <u who="jonas_sjostedt_a7ce5d" xml:id="i-55d6fdaf6408b7db">
            <seg>
              Herr talman! Ledamöter och åhörare! Vi lever i oroliga tider
              och i en orolig värld. Vi har sett en mycket auktoritär utveckling
              i Ryssland under lång tid. I praktiken har möjligheterna till
              demokratisk opposition upphört för stora delar av det ryska samhället.
              Ryssland har attackerat grannländer. Man har annekterat Krim,
              och man har medvetet bidragit till att rycka loss delar av östra
              Ukraina.
            </seg>
            <seg>
              Ryssland är inte ett militärt hot mot Sverige i dag, men det
              är klart att situationen försämrar säkerhetsläget i Europa och
              vår omvärld.
            </seg>
            <seg>
              Vi ser andra orostecken. I Turkiet hade man en ganska hoppfull
              utveckling för några år sedan. I dag ser vi att landet är på väg
              mot diktatur. Vi ser auktoritära tendenser också i EU-länder som
              Polen och Ungern. Rättsstaten hotas. Och vi vet inte riktigt vad
              det innebär med Trump ännu, men sannolikt är det mycket lite gott.
            </seg>
            <seg>
              I en sådan här situation behövs länder som står upp för mänskliga
              rättigheter och för demokrati, som hävdar gemensamma lösningar
              i avgörande internationella frågor som flyktingkrisen och klimathotet
              och som försvarar Parisavtalet och UNHCR. Vi behöver länder som
              kan kritisera övergrepp utan lojaliteter oavsett vem som begår
              övergreppen.
            </seg>
            <seg>
              Sveriges militära alliansfrihet är den bästa basen för en sådan
              politik. När man vill underordna oss Nato innebär det också en
              politisk lojalitet som jag menar kan försvaga våra möjligheter
              att verka för fred, nedrustning och mänskliga rättigheter i världen.
            </seg>
            <seg>
              Militär alliansfrihet kräver en egen försvarsförmåga. Därför
              är det bra att försvarsanslagen ökar. Nästa steg måste vara att
              införa en allmän värnplikt och ett utökat civilt försvar, men
              försvaret måste också använda pengarna rätt. Vi får i dag betydligt
              mindre försvarsförmåga för våra medel än vad till exempel de finska
              skattebetalarna får, och det är faktiskt kurs 1 A att använda
              pengarna rätt.
            </seg>
          </u>
          <note type="speaker">
            Anf. 115 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-fc4fa277d9873380">
            <seg>
              Herr talman! Det är viktigt att vi har tillräckligt med skatteintäkter
              för att kunna investera i skolan så att människor får kunskaper
              och kan bygga sina egna liv och bidra till det gemensamma. Men
              det finns såklart bra skatter och dåliga skatter. Bra skatter
              är sådana skatter som till exempel kan hjälpa oss att komma till
              rätta med miljöförstöringen. Dåliga skatter är sådana skatter
              som hämmar människors möjligheter att just bygga sina liv.
            </seg>
            <seg>
              År 2004 kom vi överens med Vänsterpartiet om att avskaffa arvsskatten,
              för det var en dålig skatt. De rika planerade bort den, men den
              slog hårt mot familjer där någon gick bort i förtid, och den slog
              särskilt hårt mot företag i den gröna näringen – alltså de företag
              vi behöver ha fler av efter klimatomställningen.
            </seg>
            <seg>
              Nu går Vänsterpartiet gång på gång ut och säger: Den där arvsskatten
              som vi avskaffade för tolv år sedan vill vi nu återinföra. Varför
              då, Jonas Sjöstedt? Vad var det ni förstod 2004 som ni inte förstår
              nu?
            </seg>
          </u>
          <note type="speaker">
            Anf. 116 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-67a7767518ba8681">
            <seg>
              Herr talman! Det är så, Gustav Fridolin, att 62 människor i världen
              har lika stor förmögenhet som halva jordens befolkning. Det är
              helt orimligt. De tär enormt på jordens resurser, de utgör en
              av de mest segregerade delarna av samhället och de har stor politisk
              makt. Fortsätter den här utveck ­ lingen kommer vi att få en allt
              mindre del, en mikroskopisk del, av världens befolkning som har
              merparten av världens förmögenhet. Det ser likadant ut i Sverige.
            </seg>
            <seg>
              Om man inte har en skatt på förmögenheter och de riktigt stora
              arven – jag bryr mig inte om att beskatta till exempel normala
              villaägare som har ärvt huset – kommer den här skillnaden bara
              att öka. Det är socialt ohållbart, det är demokratiskt ohållbart
              och det är också ekologiskt ohållbart, därför att de här människorna
              lever långt utöver vad planeten tål. Jag menar att vi alla måste
              leva på ett sätt som är hållbart.
            </seg>
            <seg>
              Det är verkligen märkligt att det är Miljöpartiet som försvarar
              Sveriges miljardärer. Det är faktiskt på det sättet. För om man
              inte har skatt på passivt kapital växer deras förmögenheter.
            </seg>
            <seg>
              Ni är miljardärernas bästa vän i dag, Gustav Fridolin. Det är
              tragiskt.
            </seg>
            <seg>
              (Applåder)
            </seg>
          </u>
          <note type="speaker">
            Anf. 117 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-31fb81be24dc19af">
            <seg>
              Herr talman! Det finns nog en och annan miljardär som inte riktigt
              håller med, som kanske inte tycker att det känns roligt att behöva
              skatta för utsläpp eller att skatta för alla flygresor.
            </seg>
            <seg>
              Men arvsskatten betalades aldrig av miljardärer. De rika planerade
              bort arvsskatten. Den slog mot jordbrukaren som ville ha ett generationsskifte
              i sitt företag. Den slog mot en familj där en av föräldrarna dog
              alldeles för tidigt. Det var därför vi tog bort arvsskatten.
            </seg>
            <seg>
              När vi gjorde det leddes Vänsterpartiet av Gudrun Schyman och
              Lars Bäckström. Sedan kom Lars Ohly. Då blev plötsligt all skatt
              jättebra. Så fort ett ord innehöll ordet skatt reste sig liksom
              den röda fanan. Just den skatten ska vi ha, och den skatten, och
              den skatten – oavsett vilka skadliga effekter de har.
            </seg>
            <seg>
              Jag trodde att Vänsterpartiet var på väg bort från det, att man
              kunde se nyktert på olika förslag och se vilka skatter som är
              bra och vilka som är dåliga.
            </seg>
            <seg>
              Vi säger j a till miljöskatter, men nej till skatter som hämmar
              företagande .
            </seg>
          </u>
          <note type="speaker">
            Anf. 118 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-68233df6a8faba6f">
            <seg>
              Herr talman! Skatt har inget egenvärde. Men skatt behövs för
              att finansiera en bra och fungerande välfärd.
            </seg>
            <seg>
              I dag är det lönsammare att ha pengar än att arbeta. Vi har högre
              skatt för pensionärer än för dem som har ett jobb. Det är ett
              skattesystem som är riggat för att passa de rika. Vi har ett skattesystem
              som de borgerliga, som sitter här bredvid, har riggat för att
              det ska passa de rika. När Vänsterpartiet vill att det ska bli
              mer rättvist, genom lägre skatt för pensionären och genom att
              göra det bättre för småföretagaren, står ni upp och försvarar
              miljardärerna, Gustav Fridolin. Det är nämligen där vi vill att
              arv och förmögenheter ska beskattas.
            </seg>
            <seg>
              Varför ska de som ärver miljarder, som de inte själva har jobbat
              ihop, inte betala en enda krona i skatt på de miljarderna? Det
              är helt orimligt. Var har Miljöpartiet varit under de senaste
              årens ekonomiskpolitiska debatt, där Picketty och alla andra visar
              hur otroligt skevt förmögenheterna fördelas?
            </seg>
            <seg>
              Ett samhälle måste inte bara vara ekologiskt hållbart; det måste
              vara socialt hållbart också. Har Miljöpartiet tappat bort det?
            </seg>
          </u>
          <note type="speaker">
            Anf. 119 ANNIE LÖÖF (C) replik:
          </note>
          <u who="annie_loof_37497d" xml:id="i-f4fb60bf6664a281">
            <seg>
              Herr talman! För vissa barn och unga begränsas livet av förtryck
              och hot. Runt om i Sverige riskerar unga flickor att föras ut
              ur landet för att bli bortgifta eller könsstympas – utifrån ett
              skevt och oacceptabelt resonemang om hederskultur.
            </seg>
            <seg>
              För mig är det självklart att hedersförtryck inte har någon plats
              i vårt samhälle. Vi måste stå upp för barnen. Och vi måste stå
              upp för kvinnors rättigheter. Därför har Centerpartiet bland annat
              föreslagit en skyddslag som ska skydda flickor och kvinnor från
              att föras ut ur landet för att giftas bort eller könsstympas.
              Enligt det nya förslaget skulle domstolen ges möjlighet att besluta
              att den drabbade inte ska lämna landet.
            </seg>
            <seg>
              Det är djupt anmärkningsvärt att inte hela Vänsterpartiet kan
              markera med kraft mot hedersbrott och det våld som många kvinnor
              och barn utsätts för. Man får kritik från höger och vänster –
              mest vänster – och också internt inom partiet för att man på det
              sättet sviker förortens kvinnor.
            </seg>
            <seg>
              Är Vänsterpartiet redo att stödja en skyddslag som skyddar flickor
              och kvinnor från att tas ut ur landet för att giftas bort eller
              könsstympas?
            </seg>
          </u>
          <note type="speaker">
            Anf. 120 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-d0dd3fd96e0add8d">
            <seg>
              Herr talman! Jag tror att Annie Lööf har ganska lite att lära
              Vänsterpartiet i de frågorna. Det var vi som drev på för att kriminalisera
              att gifta bort barn över huvud taget. När den här kammaren röstade
              om förbud mot barnäktenskap var vi det enda partiet som röstade
              för totalförbud mot barn ­ äktenskap i Sverige. Det står vi för
              fortfarande. Centerpartiet röstade emot det.
            </seg>
            <seg>
              Vi har drivit igenom stora satsningar på kvinnojourerna. De är
              mycket viktiga för att bekämpa den här typen av brottslighet och
              förtryck. Vi har, i den här budgeten, fått igenom en speciell
              utbildningssatsning inom rättsväsendet som siktar på precis det
              här.
            </seg>
            <seg>
              Vi är inte nöjda. Problemen är enorma. Det är ett vidrigt förtryck
              som ska bekämpas i varje del. Men jag är inte säker på att ni
              har särskilt mycket att lära oss om hur man gör det, Annie Lööf.
            </seg>
            <seg>
              Kan man göra ytterligare lagändringar? Jag inte har studerat
              ert lagförslag. Jag ska vara helt ärlig med att jag inte vet vad
              det innebär. Jag kan inte uttala mig om det i dag. Om man kan
              göra ytterligare lagändringar som inte bara är symboliska utan
              som har faktisk betydelse för att bekämpa den här typen av brottslighet
              är jag beredd att titta på varje konstruktivt förslag.
            </seg>
            <seg>
              (Applåder)
            </seg>
          </u>
          <note type="speaker">
            Anf. 121 ANNIE LÖÖF (C) replik:
          </note>
          <u who="annie_loof_37497d" xml:id="i-0a3910e01ea37c9a">
            <seg>
              Herr talman! Jonas Sjöstedt och Vänsterpartiet lyfter fram sitt
              arbete mot hedersförtryck. Det är lovvärt. Ni har gjort ett antal
              delar. Men det är inte enbart jag som kritiserar er för er räddhågsenhet
              att ta debatten i de här frågorna. Kritiken är faktiskt intern,
              kommer från ditt eget parti, Jonas Sjöstedt. Ni har inte orkat
              stå upp för de allra mest utsatta barnen och kvinnorna. Ni sviker
              förortens kvinnor. Det är inte jag som säger det. Kritiken kommer
              från vänster och internt.
            </seg>
            <seg>
              Ni har gjort mycket lovvärt på området. Men ni orkar inte ta
              debatten.
            </seg>
            <seg>
              Jag välkomnar Jonas Sjöstedt in i matchen. Vi behöver nämligen
              vara fler. Samtliga partier behöver stå upp för barns och kvinnors
              rättigheter, både i Hudiksvall och i Husby.
            </seg>
            <seg>
              Jag ställer frågan igen: Är du beredd att titta på vårt förslag
              om att införa en skyddslag som skyddar barn och kvinnor från att,
              mot sin vilja, föras ut ur landet för att giftas bort eller könsstympas?
            </seg>
          </u>
          <note type="speaker">
            Anf. 122 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-1f6944a321a722c7">
            <seg>
              Herr talman! Jag har redan svarat på frågan. Jag är beredd att
              titta på varje förslag – inklusive ert, Annie Lööf – som har reell
              betydelse. Jag tycker att vi ska göra allt vi kan för att bekämpa
              det här.
            </seg>
            <seg>
              Jag ogillar din kritik. Den är nämligen inte konkret. Du har
              inget konkret att komma med, som vi borde ha gjort annorlunda
              eller något felaktigt som vi tycker. Det är enormt svepande. Det
              är oärlig politisk debatt.
            </seg>
            <seg>
              En av mina bästa vänner levde under förtryck. Hon var nära att
              bli ihjälslagen på grund av hederskulturen. Jag skrev en bok om
              hennes liv. Den fick aldrig komma ut, eftersom hon var rädd att
              drabbas av det.
            </seg>
            <seg>
              För mig är det här viktigt. Jag tänker aldrig backa i de här
              frågorna. Jag tänker inte heller ta felaktiga anklagelser om att
              jag inte skulle ta det på allvar.
            </seg>
          </u>
          <note type="speaker">
            Anf. 123 ANDREAS CARLSON (KD) replik:
          </note>
          <u who="andreas_carlson_21f778" xml:id="i-e82fec9e2a8d0a39">
            <seg>
              Herr talman! 31 procent av kvinnorna i Sverige känner sig så
              pass otrygga att de ibland väljer att inte gå ut, enligt en undersökning
              som Brottsförebyggande rådet presenterade i går. Det är en skrämmande
              siffra. Det tycker jag, och det sa också generaldirektören för
              Brottsförebyggande rådet.
            </seg>
            <seg>
              Oron tilltar främst bland äldre och yngre kvinnor. Den stora
              och snabba ökningen beror, enligt Brottsförebyggande rådet, framför
              allt på en ökad oro för sexualbrott. Det måste tas på allra största
              allvar.
            </seg>
            <seg>
              Vi kristdemokrater vill skärpa straffen för sexualbrott. Vi tycker
              att den asylsökande som döms för sexualbrott ska få avslag på
              sin ansökan och utvisas. Den som begår våld på kvinnors kroppar
              begår nämligen också våld på det svenska samhällskontraktet.
            </seg>
            <seg>
              Är du, Jonas Sjöstedt, som företräder ett feministiskt parti,
              beredd att skärpa straffen för sexualbrott när var tredje kvinna
              är orolig för att gå ut?
            </seg>
          </u>
          <note type="speaker">
            Anf. 124 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-78c9ecc7bd6badae">
            <seg>
              Herr talman! Jag tror att man måste göra flera saker. Straffen
              är en sak. Men det finns andra saker som har ännu större betydelse.
            </seg>
            <seg>
              Det allra allvarligaste är att de flesta brott aldrig beivras
              och att de flesta brott som beivras aldrig leder till en fällande
              dom. Det beror på flera olika saker, som är så komplicerade att
              de inte kan lösas genom att ropa på strängare straff i riksdagens
              talarstol.
            </seg>
            <seg>
              Vi vill ha en samtyckeslag och regler om oaktsamhet. Det skulle
              vidga begreppet för det som brukar kallas våldtäkt. Det skulle
              göra det lättare att få fällande domar, och det skulle tydliggöra
              ansvaret för det som sker. Det gläder mig att vi nu har fått med
              oss partier över hela den politiska skalan för att göra det. Låt
              oss få igenom den lagstiftningen! Det är viktigt.
            </seg>
            <seg>
              Jag tror också att vi måste öka polisens kunskaper när det gäller
              att beivra den här sortens brott. De behöver göra bra utredningar
              och säkra bevis på ett bra sätt. Vi har tagit vissa steg.
            </seg>
            <seg>
              Jag håller med om att det finns områden där själva straffsatserna
              måste skärpas. Vi kommer till exempel att ha en aktuell debatt
              om barn som utnyttjas och män som tittar på det på nätet. Det
              är tydligt att brottsrubriceringen för det är alldeles för lindrig
              i dag.
            </seg>
          </u>
          <note type="speaker">
            Anf. 125 ANDREAS CARLSON (KD) replik:
          </note>
          <u who="andreas_carlson_21f778" xml:id="i-a1e2353ee3d7490c">
            <seg>
              Herr talman! Jag har stor sympati för flera av de förslag som
              Jonas Sjöstedt lyfter fram. Vi står bakom dem. Vi har drivit frågan
              om en samtyckeslag, vi vill ha ett oaktsamhetsrekvisit och vi
              tycker absolut att det ska finnas större kunskap i hela rättsväsendet
              om de här brotten.
            </seg>
            <seg>
              Men vi tycker också att det är en viktig signal att den här typen
              av grovt integritetskränkande brott ska ha högre straffvärde i
              straffskalan. Det skulle bli en tydlig signal om att de här brotten
              ska prioriteras ännu mer. Det är därför vi vill att straffen för
              sexualbrott ska höjas och att det ska leda till utvisning för
              asylsökande som begår sexualbrott.
            </seg>
            <seg>
              Vi tycker att jämställdheten är värd att försvara. Den måste
              försvaras på bred front. Men det jag frågade om var just sexualbrotten
              och straffskalorna. Jag håller med om många av de andra sakerna
              som Jonas Sjöstedt har lyft fram. Men jag vill ha ett tydligt
              svar när det gäller straffskärpning för sexualbrott. Är Jonas
              Sjöstedt och Vänsterpartiet beredda att stödja det?
            </seg>
          </u>
          <note type="speaker">
            Anf. 126 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-73d12ed2e6e8426e">
            <seg>
              Herr talman! Jag tror att vår politik har mycket större effekt
              än er i praktiken. Det är det enklaste som finns att säga att
              vi ska höja straffet. Bevisen för att det har lett till färre
              brott är väldigt tunna, om det ens finns några. Problemen är i
              huvudsak helt andra, och jag har redogjort för dem både vad gäller
              ändrad lagstiftning och i fråga om i vilka fall vi tycker att
              straffvärdet för brott ska höjas.
            </seg>
            <seg>
              Efter grova brott kan man utvisas ur Sverige. Det är bra och
              rimligt, och det är viktigt att detta också fungerar i praktiken.
              Däremot tycker vi att det är fel att ha olika sorters straffskalor
              för olika människor beroende på vilken bakgrund de har. Man ska
              ha samma straffskalor för alla som begår samma brott i Sverige.
              Utvisning är en påföljd som används och som ska användas där det
              är berättigat att göra det.
            </seg>
            <seg>
              Historiskt, menar jag, att Kristdemokraterna inte har så mycket
              att yvas över när det gäller jämställdheten. Ni har för det mesta
              stått på bromsen. Det är vi som har gasat och som har drivit frågor,
              inte minst frågor om kvinnoförtryck, om sexuella rättigheter och
              om att bekämpa sexualbrott mot kvinnor i Sverige.
            </seg>
          </u>
          <note type="speaker">
            Anf. 127 JAN BJÖRKLUND (L):
          </note>
          <u who="jan_bjorklund_c1ffe0" xml:id="i-b5b2516c0d72170b">
            <seg>
              Herr talman! Det går bra för ekonomin, både i Sverige och i stora
              delar av Västeuropa. Det som är så obegripligt är varför regeringen
              inte utnyttjar det till att genomföra fler reformer.
            </seg>
            <seg>
              Stefan Löfven hade ett vallöfte som var överordnat alla andra
              vallöften, och det var att Sverige skulle ha EU:s lägsta arbetslöshet
              2020. Vi invände att det är viktigare att mäta sysselsättning
              , men Löfven sa: Nej, det är EU: s lägsta arbetslöshet som gäller.
              Okej, det var vallöftet.
            </seg>
            <seg>
              Hur ligger vi då till? Målet är att vi ska ligga etta av 28 länder
              i EU. När Alliansen tillträdde 2006, då låg Sverige på 15:e plats
              i EU. Sedan förbättrade vi den positionen, trots lågkonjunkturen,
              till 12:e plats. Sverige låg på 12:e plats när Löfven tillträdde
              2014. 2015 och 2016 låg vi kvar på 12:e plats. Nu förutspår EU-kommissionen
              att Sverige sjunker ned till 13:e plats 2018. Då har huvuddelen
              av tiden gått, och Sverige har försämrat sin position.
            </seg>
            <seg>
              Detta vallöfte var överordnat, och Löfven sa att inga statsråd
              får göra någonting om de inte bidrar till att nå målet med EU:s
              lägsta arbetslöshet. Den fråga som måste ställas till Stefan Löfven
              är: När ska vi börja klättra från 12:e plats på den här listan?
              Ska hela klättringen ske det sista året, 2020?
            </seg>
            <seg>
              Och varför är det viktigt? Jo, det är viktigt därför vi nu har
              en ännu större utmaning med alla lågutbildade nyanlända som kommer
              hit. Här behöver det vidtas åtgärder, men ni sitter och rullar
              tummarna. Varenda åtgärd som ni gick till val på – traineejobb
              och allt vad det nu hette – var rena fiaskon allihop.
            </seg>
            <seg>
              Vi och ni i Sverige har tur därför att det är högkonjunktur och
              drag i ekonomin. Men den dag som det blir lågkonjunktur är ni
              väldigt dåligt rustade för det. Det behövs nu åtgärder för att
              slipa ned trösklarna så att fler får jobb i Sverige.
            </seg>
            <seg>
              (Applåder)
            </seg>
          </u>
          <note type="speaker">
            Anf. 128 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-46859be6dd714713">
            <seg>
              Herr talman! Nu är det ytterligare en borgerlig partiledare som
              säger att statsministern har tur. Under er tid ökade arbetslösheten,
              ungdomsarbetslösheten och långtidsarbetslösheten. Under vår tid
              sjunker arbetslösheten, ungdomsarbetslösheten och långtidsarbetslösheten.
              Stämmer det, eller stämmer det inte?
            </seg>
            <seg>
              En sak som vi nu måste investera i är skolan. Vi kan se att den
              senaste PISA-mätningen var en arbetsseger för skolan, för lärarna,
              för eleverna och för rektorerna. Vi får hoppas att det här är
              ett trendbrott.
            </seg>
            <seg>
              Men än ser vi inte något trendbrott för ojämlikheten i skolan.
              Därför måste vi satsa mer mot ojämlikheten, och det är därför
              som utbildningsministern och jag nu presenterar det som vi gjorde
              i dag.
            </seg>
            <seg>
              Frågan är: Varför, Jan Björklund, vill du stryka flera av de
              satsningar som vi nu gör på en jämlik skola för att i stället
              rikta skattesänkningar till de rika?
            </seg>
            <seg>
              (Applåder)
            </seg>
          </u>
          <note type="speaker">
            Anf. 129 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-8b4c237f644edbe3">
            <seg>
              Herr talman! Det här är ju så tramsigt av statsministern. Vi
              hade den djupaste lågkonjunkturen på 80 å r – statsministern verkar
              le åt det, men det var rätt jobbiga år. Statsministern var då
              fackordförande och fick käm ­ pa med detta. Trots den djupa lågkonjunkturen
              lyckades vi förbättra Sveriges placering från 15:e plats till
              12:e plats när det gäller arbetslöshet. Men Löfven försämrar nu
              Sveriges place ring – det är ju sanningen. EU-kommissionen spår
              att vi faller. Vi skulle vara bäst i EU, men nu sjunker vi. Det
              beror på att ni inte gör någonting. Ni lutar er bakåt. Ni är nöjda,
              mätta och rullar tummarna. Ni måste vidta åtgärder för att förbättra
              situa ­ tionen på sikt.
            </seg>
            <seg>
              Det är bra att vi har tur med konjunkturen, men man kan inte
              bara byg ­ ga på turen i längden. Man måste också genomföra reformer
              som fungerar, även när det blåser motvind.
            </seg>
            <seg>
              (Applåder)
            </seg>
          </u>
          <note type="speaker">
            Anf. 130 Statsminister STEFAN LÖFVEN (S) replik:
          </note>
          <u who="stefan_lofven_e1e7cd" xml:id="i-6343e00ef0dd04ea">
            <seg>
              Herr talman! Jag kommer mycket väl ihåg 2008– 2009 när jag som
              IF Metalls ordförande tog kont akt med den dåvarande borgerliga
              regeringen och sa: Vi måste göra något. Ni gjorde ingenting. Ungefär
              80 000 industrijobb försvann. Tack för det, Jan Björklund.
            </seg>
            <seg>
              Vad vi gör nu är att vi har ändrat inriktning. Det är slut på
              skattesänkningar och nedskärningar. Nu investerar vi. Vi investerar
              i byggandet. När man bygger skapas det jobb och det blir nya bostäder.
              V i investerar i infrastrukturen . Vi investerar i vägarna. Vi
              investerar i skolan. Vi investerar i äldreomsorgen och sjukvården.
              Allt detta skapar jobb. Det är därför, Jan Björklund, som vi nu
              kan peka på att vi har vänt riktningen. Vi har mycket kvar att
              göra, men riktningen är ändrad och den ska fortsätta. Människor
              ska i arbete, och vi ska se till att vi har EU:s lägsta arbetslöshet
              2020, ja.
            </seg>
            <seg>
              (Applåder)
            </seg>
          </u>
          <note type="speaker">
            Anf. 131 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-046675f9538f46a8">
            <seg>
              Herr talman! Ni har inte vänt riktningen. Högkonjunkturen har
              vänt riktning, och det är bra. Det är bara det att när konjunkturen
              vänder på nytt – för det kommer den att göra – står vi väldigt
              dåligt rustade.
            </seg>
            <seg>
              Herr talman! Jag vet inte vad det är som Stefan Löfven yvs över
              när det gäller skolresultaten. Han kan vara glad över att de stiger,
              men Stefan Löfven borde tacka alliansregeringen för det. Det är
              våra reformer som har vänt utvecklingen. Det var 30 år av socialdemokratisk
              flumpolitik som höll på att sänka den svenska skolan. Nu vänder
              det uppåt, men jag orolig för att ni inte håller fast vid den
              vägen utan går tillbaka till en mer flummig politik som återfinns
              i Miljöpartiets program. Se till att han inte får genomföra det!
            </seg>
            <seg>
              (Applåder)
            </seg>
          </u>
          <note type="speaker">
            Anf. 132 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-02004ebeb160cf04">
            <seg>
              Herr talman! För 15 år sedan hade Sverige ett av de mest jämlika
              skolsystemen i världen. Nu är de flesta utvecklade ekonomier bättre
              på att utjämna barnens uppväxtvillkor i skolresultaten än vad
              Sverige är. Vi är sämre på att se till att alla barn får en bra
              skola än vad de flesta OECD-länder är.
            </seg>
            <seg>
              Under åtta av de 15 år som har gått har Jan Björklund varit utbildningsminister.
              Vi har mötts några gånger för att diskutera olika förklaringar
              till att det har blivit så här, och jag vill i dag fokusera på
              en av dem, nämligen hur finanskrisen hanterades.
            </seg>
            <seg>
              I Sverige fick den krisen bäras av kommunerna. När ni lämnade
              reger ­ ingsmakten jobbade nästan 10 000 färre i svensk skola
              än när ni tillträdde. Det är en större nedskärning än vad minskningen
              av elevkullarna motive ­ rar. Lärarna fick mindre tid med eleverna.
              Det har hårdast drabbat de ele ­ ver som behöver skolan mest.
            </seg>
            <seg>
              Det är inte den enda förklaringen till den växande ojämlikheten,
              men tror inte du, Jan Björklund, att nedskärningarna i skolan
              är en förklaring bland flera till den växande ojämlikheten?
            </seg>
          </u>
          <note type="speaker">
            Anf. 133 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-616361d555bf803c">
            <seg>
              Herr talman! Jag tror att det är en mycket liten förklaring.
              Det finns ett antal avgörande faktorer. Den första och viktigaste
              är att Sverige har tagit emot väldigt många nyanlända elever.
              Det är klart att de inte kan svenska omedelbart, och när de inräknas
              i resultaten sjunker de ssa . Det var en viktig orsak till det
              som du kallar för ökade klyftor. Invandrareleverna är ofta koncentrerade
              till vissa skolor. När man mäter dessa mot andra skolor ökar klyftorna
              ju fler nyanlända som kommer. Det är inte konstigt.
            </seg>
            <seg>
              Det leder inte till slutsatsen att de skolorna är dåliga. Men
              vi måste jobba mer med dessa elever och de skolorna. De eleverna
              behöver mer tid i skolan. Vi har lagt förslag om att man ska kunna
              förlänga skolplikten. Ni har röstat nej. Vi har lagt förslag om
              att dubblera förstelärarlönerna i dessa områden. Ni har röstat
              nej. Vi har lagt ett ytterligare antal förslag som ni har röstat
              nej till. Vi behöver göra mer för invandrareleverna.
            </seg>
            <seg>
              Det andra är detta med att eleverna själva ska ta ansvar för
              sin undervisning. Det har varit förödande för de svaga eleverna.
              Det behövs lärarledd katederundervisning och studiedisciplin i
              skolorna. Det är viktigt framför allt för de svaga eleverna. Där
              har Miljöpartiet en stor läxa att göra.
            </seg>
          </u>
          <note type="speaker">
            Anf. 134 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-87bad58f276b23c9">
            <seg>
              Herr talman! Det som OECD visar är att den ökande ojämlikheten
              i Sverige inte handlar om de nyanlända eleverna, tvärtom. Vi blir
              faktiskt lite bättre på att möta just deras behov. De ligger fortfarande
              efter, men de utvecklas lite snabbare än de svenskfödda eleverna.
              Vi lär oss helt enkelt hur man möter flerspråkighet, och det är
              bra.
            </seg>
            <seg>
              Däremot påverkas eleverna av hur många böcker det finns i föräldrarnas
              bokhylla och om de har lugn och ro hemma så att de kan läsa läxor.
              Det påverkar skolresultaten mer i dag än för 15 år sedan. Vi är
              sämre än de flesta OECD-länder på att utjämna sådana uppväxtvillkor
              som påverkar elevernas betyg och resultat. Det borde skrämma Jan
              Björklund.
            </seg>
            <seg>
              I ställer föreslår ni nedskärningar på skolan i er budget. Ni
              vill skära ned på just de pengar som går till precis de skolor
              som du talar om och som har de största utmaningarna. Ni vill i
              ert budgetförslag ta bort samverkan där staten går in och jobbar
              med skolutveckling på de skolorna. Jag förstår inte det.
            </seg>
            <seg>
              Jag förstår inte hur ni kan fortsätta med skattesänkningar och
              skolnedskärningar när vi har en växande ojämlikhet i skolan.
            </seg>
          </u>
          <note type="speaker">
            Anf. 135 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-f771698b9e54398e">
            <seg>
              Herr talman! Utbildningsministern verkar inte ha läst riksdagsmotionerna.
              Vårt parti föreslår mer pengar till skolan är något annat parti
              och mer än regeringen.
            </seg>
            <seg>
              Vi vill ändra inriktning på just den satsning du föreslår, Gustav
              Fridolin. Vi säger: Lyft lärarlönerna ännu mer i de utsatta skolorna
              och utsatta områdena! Då kan vi rekrytera dit de bästa lärarna.
              Vi tror att det är mycket mer effektivt än de här kommunala samverkansprojekten,
              där kommunalråden som har misslyckats med svensk skola ska få
              ännu mer pengar att leka med. Jag tror inte på det.
            </seg>
            <seg>
              Vi måste också ha mer riktade åtgärder för invandrareleverna.
              Det är inte bara de som har kommit det allra senaste året som
              är utmaningen. I de här bostadsområdena kan det vara andra generationens
              invandrare som fortfarande har väldigt låga resultat. OECD säger
              att det inte är de nyanlända. Jag håller med om det – det är inte
              enbart de, utan det är hela gruppen av personer som har kommit
              till Sverige och även andra generationen.
            </seg>
            <seg>
              Vi måste jobba mer med de här skolorna, med högre krav, längre
              skoltid och att locka dit de bästa lärarna. Det är det ökad jämlikhet
              i skolan handlar om, inte någonting annat.
            </seg>
            <seg>
              (Applåder)
            </seg>
          </u>
          <note type="speaker">
            Anf. 136 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-3b9acfbfba81b0a4">
            <seg>
              Herr talman! Jan Björklund! Sverige håller på att kantra. Vi
              har avfolkning av en stor del av landet. Vi har utarmning av grundläggande
              samhällsservice. Det är mycket svårare att få tillgång till mycket
              av det som vi tar för givet i stora delar av Sverige.
            </seg>
            <seg>
              Därför tog Vänsterpartiet initiativ till en landsbygdsutredning,
              som startade via en överenskommelse som vi gjorde med regeringen.
              Den lade nyligen fram sina förslag – 75 ganska konkreta förslag
              om vad man kan göra för att vända den här utvecklingen. Jag tror
              inte att det är tillräckligt, men jag tror att det är en bra start.
              Det är väldigt viktigt att partierna diskuterar det här och kommer
              överens.
            </seg>
            <seg>
              Ett enda parti mälde sig ut och reserverade sig, och det var
              Liberalerna. Jag förstår att ni har era väljare i Vasastan och
              kanske inte bryr er så mycket om vad som sker på den svenska landsbygden.
              Men jag blev ändå förvånad, för det ni hakade upp er på och som
              blev er förevändning för att reservera er var att man vill ha
              bra statlig service, till exempel Försäkringskassan, Skatteverket
              och Pensionsmyndigheten, på landsbygden. Vad är det för fel på
              det, Jan Björklund?
            </seg>
          </u>
          <note type="speaker">
            Anf. 137 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-c27203e909e4105f">
            <seg>
              Herr talman! Det är alldeles utmärkt att ha god service. Jag
              är själv uppvuxen i ett mindre samhälle. Det behövs service i
              hela Sverige, och jag ansluter mig i högsta grad till tanken att
              hela Sverige ska leva.
            </seg>
            <seg>
              Däremot tror jag inte att riksdagen ska bestämma exakt var lokalkontor
              för olika myndigheter ska ligga. Jag tror inte på den typen av
              centralstyrning. När man sitter i en utredning för att hitta på
              75 punkter tror jag att det är väldigt lockande att gå in och
              peta i allt möjligt som vi normalt tycker att myndigheterna själva
              måste ansvara för.
            </seg>
            <seg>
              Vi har ett annat förslag, som jag tror skulle vara väldigt effektivt.
              Vi menar att vi borde differentiera reseavdragen i Sver ige. Ta
              gärna bort reseavdragen eller reducera dem kraftigt i storstadsregionerna,
              men dubblera dem i glesbygden! Det har ni röstat nej till, men
              det tror jag är en effektiv åtgärd. Det finns nämligen en viktig
              skillnad i hur långt man har att resa både till jobbet och till
              andra saker man måste göra i livet. Det är inte så lätt. Alla
              i Sverige kan inte ta tunnelbanan. Det fungerar inte så, Jonas
              Sjöstedt.
            </seg>
          </u>
          <note type="speaker">
            Anf. 138 JONAS SJÖSTEDT (V) replik:
          </note>
          <u who="jonas_sjostedt_a7ce5d" xml:id="i-6fcce796a392935c">
            <seg>
              Herr talman! Nu blev det obegripligt, Jan Björklund. Reseavdraget
              tas ju upp i den här utredningen. Förslagen finansieras genom
              minskade reseavdrag just i storstadsområdena. Det du står och
              säger att du vill ha i stället, Jan Björklund, finns alltså med
              i den utredning som ni har reserverat er mot. Det är faktiskt
              helt obegripligt.
            </seg>
            <seg>
              Jag kan fortfarande inte förstå detta. Är det någon sorts symbolpolitik,
              att ni ska visa att ni inte bryr er om landsbygden, som gör att
              ni hittar på ett skäl att reservera er när vi äntligen tar fram
              75 konkreta förslag för att vända den här utvecklingen?
            </seg>
            <seg>
              När man lyssnar på dig kan man tro att man kan veckla ut en karta
              i utredningen där det står var Försäkringskassan ska ha sina kontor.
              Det finns ju ingen sådan karta, utan det handlar om principen
              att säkerställa god service i hela landet. Den är ni emot. Det
              är faktiskt helt obegripligt, Jan Björklund.
            </seg>
          </u>
          <note type="speaker">
            Anf. 139 JAN BJÖRKLUND (L) replik:
          </note>
          <u who="jan_bjorklund_c1ffe0" xml:id="i-3c3241cd4977f247">
            <seg>
              Herr talman! Jonas Sjöstedt måste ha funderat länge innan han
              kom på vilken replik han skulle ta på mig. Vi har en väldigt bred
              enighet i den här utredningen. Det är väl någon enstaka punkt
              där det finns olika uppfattningar.
            </seg>
            <seg>
              Men det är intressant att Jonas Sjöstedt nu säger att han är
              för differentierade reseavdrag. Varför röstade du då nej till
              det när vi röstade i december, Jonas Sjöstedt? Var det på nyårsnatten
              du kom på att du är för differentierade reseavdrag?
            </seg>
            <seg>
              (Applåder)
            </seg>
          </u>
          <note type="speaker">
            Anf. 140 ANDREAS CARLSON (KD):
          </note>
          <u who="andreas_carlson_21f778" xml:id="i-69eef395b4a736e1">
            <seg>
              Herr talman! Ska Sverige stå starkt behövs reformer som stärker
              tilliten i samhället, som stärker enskilda människor, som stärker
              familjer och som stärker vår gemensamma trygghet.
            </seg>
            <seg>
              Trygghetsfrågorna måste ta större utrymme i den politiska debatten
              oavsett om det handlar om att värna vardagen från brottslighet,
              om att känna tillit till att vården och omsorgen fungerar för
              den som behöver den eller om den ekonomiska trygghet som äldre
              människor som har varit med och byggt upp Sverige ska ha genom
              sin pension.
            </seg>
            <seg>
              Herr talman! För Kristdemokraterna går vägen till ett samhälle
              mer präglat av tillit och trygghet via en alliansregering som
              flyttar in i Rosenbad senast efter valet 2018. Jag har blivit
              ännu mer övertygad om det under den här debatten.
            </seg>
            <seg>
              (Applåder)
            </seg>
          </u>
          <note type="speaker">
            Anf. 141 Utbildningsminister GUSTAV FRIDOLIN (MP) replik:
          </note>
          <note>
            Herr talman! God fortsättning, Andreas Carlson och övriga kollegor!
          </note>
          <u who="gustav_fridolin_116e21" prev="cont">
            <seg>
              Barn i Sverige har firat jul under väldigt olika villkor. Det
              finns barn som med spänning väntar hela dagen på tomten, och sedan
              finns det barn som oroligt väntar på om pappa ska bli full. Det
              finns barn som får så många julklappar att de inte orkar packa
              upp alla på kvällen, och sedan finns det barn som inte vet vad
              de ska svara när kompisarna frågar vad de fick.
            </seg>
            <seg>
              Sveriges regering är fast besluten att bryta barnfattigdomen.
              Barn i Sverige ska växa upp i trygghet, och vi ska göra det vi
              kan för det.
            </seg>
            <seg>
              Men Kristdemokraterna säger nej till att barn ska få glasögon
              oavsett föräldrarnas plånbok, nej till att barn ska få medicin
              oavsett föräldrarnas plånbok och nej till höjt underhållsstöd
              för skilda föräldrar, som varit fryst i tio år. Man vill återinföra
              utförsäkring av sjuka föräldrar, och man vill sänka taket i a-kassan.
            </seg>
            <seg>
              När ni i Kristdemokraterna säger att ni är familjens röst, menar
              ni då några familjers röst?
            </seg>
          </u>
          <note type="speaker">
            Anf. 142 ANDREAS CARLSON (KD) replik:
          </note>
          <u who="andreas_carlson_21f778" xml:id="i-98054804ea09df41">
            <seg>
              Herr talman! Nej, vi menar alla familjers röst. Det är därför
              vi i vår budget – vilket du hade sett om du tittat – har träffsäkra
              reformer för just den grupp som du lyfter fram här, Gustav Fridolin,
              och som vi i Kristdemokraterna värnar.
            </seg>
            <seg>
              Vi vill ha riktade bostadsbidrag. Ni tog bort bland annat fritidspengen,
              som gjorde det möjligt för föräldrar som annars kanske inte har
              råd att köpa en innebandyklubba, fotbollsskor eller någonting
              annat som gör att barnen kan vara med i fritidsaktiviteter.
            </seg>
            <seg>
              Dessutom vet jag att det är många ideella organisationer som
              gör ett fantastiskt arbete kring jul med att stötta just familjer.
              Vi ser den kraften i samhället, och därför har vi i vår budget
              återinfört avdragsrätten för gåvor – den som ni var så ivriga
              att avskaffa. Ni ville ha ett varmare samhälle, men med ett avskaffat
              gåvoskatteavdrag blir det ett kallare samhälle.
            </seg>
            <seg>
              Visst, lyft fram olika lösningar som ni har i er budget, men
              göm inte undan minustecknen som ni har presenterat!
            </seg>
          </u>
          <note type="speaker">
            Anf. 143 Utbildningsminister GUSTAV FRIDOLIN (MP) replik:
          </note>
          <u who="gustav_fridolin_116e21" xml:id="i-b7b8f0ce992558ad">
            <seg>
              Herr talman! Jag förstår inte. Kristdemokraternas svar för att
              barn ska växa upp i trygghet är att rika ska ha möjlighet att
              göra skatteavdrag på pengar de skänker. Det är ett särskilt bidrag
              som man ansöker om med mössan i hand för att få köpa en innebandyklubba
              till barnen i stället för att det finns i vårt försörjningsstöd.
            </seg>
            <seg>
              Den politiken står ni för, men ni står inte för att vi ska ha
              en trygg sjukförsäkring. Ni vill återinföra utförsäkringen av
              sjuka föräldrar. Ni vill sänka a-kassan. Ni har sagt nej till
              att barnen ska kunna få glasögon oavsett föräldrarnas plånbok
              eller medicin oavsett föräldrarnas plånbok, och ni vill inte att
              vi ska ha ett underhållsstöd till skilda föräldrar.
            </seg>
            <seg>
              Ensamstående föräldrar var bland dem som drabbades hårdast av
              den ekonomiska krisen. Där har vi dem som verkligen har halkat
              efter, och barn som växer upp med ensamstående föräldrar har haft
              det tuffare.
            </seg>
            <seg>
              Varför vill Kristdemokraterna konsekvent frysa höjningen av underhållsstöd
              till skilda föräldrar? Är det någon principiell ståndpunkt mot
              skilsmässor, eller vad är anledningen?
            </seg>
          </u>
          <note type="speaker">
            Anf. 144 ANDREAS CARLSON (KD) replik:
          </note>
          <u who="andreas_carlson_21f778" xml:id="i-079f299db95a949a" next="cont">
            <seg>
              Herr talman! Vill man missförstå det jag sa kan man göra det.
              Jag lyfte fram flera åtgärder som Miljöpartiet har varit med och
              ryckt undan, åtgärder som har hjälpt och stöttat barnfamiljer
              i landet.
            </seg>
            <seg>
              Vi vill gå längre. Vi vill stärka bostadsbidraget. Vi vill se
              till att ha fördelningspolitiskt riktade insatser för dem som
              har det allra sämst.
            </seg>
            <seg>
              Men den viktigaste åtgärden, Gustav Fridolin, är att fler ska
              komma i arbete – att fler har ett jobb att gå till så att fler
              barn ser sin mamma och pappa gå till jobbet och få egen försörjning.
              Det är den viktigaste insatsen som vi kan göra, och det är för
              att få fler att bryta utanförskapet och komma i arbete som vi
              har en offensiv politik med bland annat introduktionsanställningar
              som gör det möjligt att lättare komma i arbete. Vi vill också
              se till att företag kan anställa fler. Det är där vi ser hur vi
              kan bryta utanförskapet, och där innehåller också vår politik
              flera förslag som ser till att gynna familjen och de allra mest
              utsatta.
            </seg>
            <seg>
              (Applåder)
            </seg>
          </u>
          <note>
            Partiledardebatten var härmed avslutad.
          </note>
          <note>
            § 2 Justering av protokoll
          </note>
          <note>
            Protokollen för den 7, 8 och 9 december justerades.
          </note>
          <note>
            § 3 Avsägelse
          </note>
          <note>
            Förste vice talmannen meddelade att Olle Felten (SD) avsagt sig
            uppdraget som suppleant i riksbanksfullmäktige.
          </note>
          <note>
            Kammaren biföll denna avsägelse.
          </note>
          <note>
            § 4 Anmälan om kompletteringsval
          </note>
          <note>
            Förste vice talmannen meddelade att Sverigedemokraternas riksdagsgrupp
            anmält Olle Felten som ledamot i riksbanksfullmäktige och Mikael
            Eskilandersson som suppleant i riksbanksfullmäktige.
          </note>
          <note>
            Förste vice talmannen förklarade valda till
          </note>
          <note>
            ledamot i riksbanksfullmäktige
          </note>
          <note>
            Olle Felten (SD)
          </note>
          <note>
            suppleant i riksbanksfullmäktige
          </note>
          <note>
            Mikael Eskilandersson (SD)
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2016/17:30 till civilutskottet
          </note>
          <note>
            2016/17:73 till näringsutskottet
          </note>
          <note>
            Framställningar
          </note>
          <note>
            2016/17:RB3 och RB4 till finansutskottet
          </note>
          <u who="andreas_carlson_21f778" prev="cont">
            <seg>
              EU-dokument
            </seg>
            <seg>
              Åttaveckorsfristen för att avge ett motiverat yttrande skulle
              gå ut den 2 mars .
            </seg>
          </u>
          <note>
            KOM(2016) 818 till trafikutskottet
          </note>
          <note>
            Gemensam parlamentarisk kontrollgrupp för Europol Utkast till
            text från trojkans arbetsgrupp inför EU-talmanskonferensen den
            23 – 25 april 2017, till justitieutskottet
          </note>
          <note>
            § 6 Ökad tillgänglighet till sprututbytesverksamheter i Sverige
          </note>
          <note>
            Socialutskottets betänkande 2016/17:SoU4
          </note>
          <note>
            Ökad tillgänglighet till sprututbytesverksamheter i Sverige (prop.
            2016/17:15)
          </note>
          <note>
            föredrogs.
          </note>
          <note type="speaker">
            Anf. 145 ANN-BRITT ÅSEBOL (M):
          </note>
          <u xml:id="i-568210ce5f72de2b" next="cont" who="unknown">
            <seg>
              Herr talman! Det är viktigt att minska smittspridningen av blodburna
              infektioner bland personer som injicerar narkotika. Främst gäller
              det infektioner som hiv och hepatit C. En stor del av smittspridningen
              sker genom att personer delar orena sprutor och kanyler. Om detta
              handlar det betänkande som vi nu ska debattera: sprututbytesverksamheter
              och tillgänglighet.
            </seg>
            <seg>
              Erfarenheter från de mångåriga verksamheterna och projekten i
              Malmö och Lund visar att verksamheten tagits emot mycket väl av
              de personer som missbrukar narkotika. Sprututbytesprogrammet innebär
              att de som injicerar narkotika kan lämna in använda sprutor och
              kanyler till en mottagning och få nya i utbyte. Där kan också
              flera andra insatser vara tillgängliga, som syftar till att förbättra
              hälsan och motiverar till behandling av själva narkotikamissbruket.
              Sprututbytet ska ses som en del av de samlade insatser som landsting
              och kommuner gör för att minska narkotikamissbruket och dess skadeverkningar.
            </seg>
            <seg>
              Droganvändning och narkotikaberoende orsakar stort lidande och
              leder ofta till personliga och familjemässiga tragedier. Antalet
              drogrelaterade dödsfall ökar samtidigt som den organiserade brottsligheten
              tjänar pengar på människors beroende och missbruk.
            </seg>
            <seg>
              Vi moderater vill ha en tydlig och restriktiv narkotikapolitik.
              Vi vill att så få människor som möjligt ska pröva eller använda
              någon form av narkotika. Sverige ska ha nolltolerans mot narkotika.
              Våra ungdomar ska slippa hamna i drogberoende.
            </seg>
            <seg>
              Sprututbytesverksamheterna ser vi moderater som en del av den
              samlade narkotikapolitiken. I dag är missbruksvården ett delat
              ansvar mellan kommun och landsting. Kommunerna har enligt socialtjänstlagen
              huvudansvaret för missbruks- och beroendevården, och hälso- och
              sjukvårdslagen ger landstingen skyldighet att tillgodose den medicinska
              och psykiatriska vården. Detta visar att problematiken och verksamheterna
              är tudelade.
            </seg>
            <seg>
              I det förslag som nu lagts fram bedömer regeringen att ansvaret
              inom verksamheten för sprututbyte endast ska ligga på landstingen.
              Man vill alltså ta bort kommunernas inflytande över beslut om
              införande av sprututbytesverksamhet.
            </seg>
            <seg>
              Vi moderater vill att dagens lagstiftning ska ligga fast. Beslut
              om införande av sprututbytesprogram ska även framdeles fattas
              i samverkan mellan landsting/region och kommunerna. Lokala och
              regionala förutsättning ­ ar och samarbeten kan då bättre tillvaratas
              för att få den bästa vården.
            </seg>
            <seg>
              Herr talman! Det är bekymmersamt att regeringen väljer att inte
              se helheten vad gäller en samlad missbruksvård och bekämpning
              av smittspridning av allvarliga sjukdomar. Regeringen argumenterar
              för att sprututbytesverksamheten främst är en smittskyddsinsats
              och att det därför är rimligt att det är den huvudman som ansvarar
              för smittskyddet, det vill säga landsting/region, som är bäst
              lämpad att avgöra om behov finns.
            </seg>
            <seg>
              Samtidigt står det i departementsskrivelsen om ökad tillgänglighet
              till sprututbytesverksamheter i Sverige att det kommunala självstyret
              innebär att det är på lokal nivå som beslut om att inrätta verksamheten
              ska fattas.
            </seg>
            <seg>
              Det är oroande att se hur denna regering väljer att prioritera.
              Den tar bort de redskap som fanns för att minska väntetiderna
              i vården och öka tillgängligheten för exempelvis patienter med
              smittsamma sjukdomar. Det handlar om det särskilda statsbidraget
              för insatser mot hiv/aids och andra smittsamma, överförbara och
              blodburna sjukdomar – satsningar som hittills har syftat till
              att förstärka och komplettera de åtgärder som landsting/regioner
              och kommuner vidtar. Regeringen väljer att prioritera förslag
              för att öka tillgängligheten till sprututbyte för dem som injicerar
              droger.
            </seg>
            <seg>
              Regeringen konstaterar att det mest effektiva sättet at t minska
              förekomsten av hepatit C och hiv är ett förebyggande arbete. Varför
              väljer man då att dra ned resurserna i budgeten på dessa insatser
              för att förhindra hiv/aids och andra smittsamma sjukdomar?
            </seg>
            <seg>
              Herr talman! En tydlig vårdkedja och ett helhetsperspektiv inom
              missbruks- och beroendevården jämte sociala insatser är helt nödvändigt.
              Alliansregeringen införde 2012 möjligheten till samverkansavtal
              mellan de olika huvudmännen avseende missbruksvården. Det är nu
              läge att se över möjligheten att göra dessa obligatoriska så att
              ingen person, oavsett var i landet man bor, ska falla mellan stolarna
              när det gäller lämpliga insatser och vård.
            </seg>
            <seg>
              Alla delar av sprututbytesverksamheten bör utvärderas regelbundet.
              Insatserna ska utgå från dokumenterad kunskap, beprövad erfarenhet
              och den enskildes behov.
            </seg>
          </u>
          <note>
            Herr talman! Jag yrkar bifal l till Moderaternas reservation
            1.
          </note>
          <u prev="cont" who="unknown">
            <seg>
              (Applåder)
            </seg>
          </u>
          <note type="speaker">
            Anf. 146 KARIN RÅGSJÖ (V):
          </note>
          <u who="karin_ragsjo_df9ef7" xml:id="i-363253f7babb003d">
            <seg>
              Herr talman! Det är inte alltid jag känner att jag verkligen
              bidragit politiskt till förändring för dem jag har kämpat för:
              de som inte har egna megafoner i samhällsdebatten och de som står
              längst ned i samhällstrappan. Men nu gör jag det. Tio års kampanjande
              om sprut ut byte och om att ta bort vetorätten för kommunerna
              och sänka åldersgränsen för sprut ut byte till 18 år går äntligen
              in i kaklet.
            </seg>
            <seg>
              Vägen fram till i dag har varit kantad av tjänstemän och politiker,
              främst politiker, som spjärnat emot en självklar hälsoreform för
              injicerande, beroende kvinnor och män. Fördomar och okunskap har
              varit deras signum, liksom en brist på humanism som visar att
              de har haft en människosyn där beroende kvinnor och män inte riktigt
              har kvalat in som fullvärdiga medborgare värda ett fullgott liv,
              där hälsoinsatser ska erbjudas av samhället.
            </seg>
            <seg>
              Jag är så himla glad att vi ska ta de här besluten i dag. Det
              är en seger för jämlik hälsa. Jag vill tacka Gabriel Wikström
              för att han fixade detta – jättebra! – och alla organisationer
              och politiker från olika partier som har kämpat för denna fråga.
              Tack!
            </seg>
            <seg>
              Vetorätten har inneburit att kommunerna har kunnat säga nej till
              sprututbyte, trots att landstinget vill driva det. Nu sänker vi
              också åldern för att byta sprutor till 18 år. Det gör vi år 2017.
            </seg>
            <seg>
              Det är ett misslyckande att det här beslutet har fått vänta så
              länge. Det är ett moraliskt, mänskligt och politiskt misslyckande.
              Hur många har fått hiv eller hepatit på vägen? Tusentals! Hur
              många har dött i onödan, och vilka bär ansvar för denna typ av
              sjukdomar och död? Jag menar att det är de politiker som ihärdigt
              fortsatt basunera ut att sprututbyte betyder fler missbrukare
              och som inte såg beroende män och kvinnor som människor utan som
              knarkare, en annan sorts människa som inte har rätt till jämlik
              hälsa.
            </seg>
            <seg>
              Det finns en respektlöshet hos de politiker som fortsätter ignorera
              den forskning och erfarenhet som finns i världen och i Sverige
              om just sprututbyte. Ofta har debatten vulgariserats och sprututbyte
              målats ut som ingången till legalisering av narkotika. Det är
              ett vilseförande argument och en myt som man har odlat ganska
              kraftigt. Man verkar mena att fler skulle börja missbruka om det
              fanns sprututbyte.
            </seg>
            <seg>
              I Helsingfors visar det sig att 30 procent av dem som injicerar
              droger och går till sprututbyte inte har kontakt med socialtjänsten,
              psykiatrin eller hälsovården. Det får de genom att gå till sprututbyte.
              Men detta visar också att vi har en situation där man i den här
              gruppen inte riktigt har förtroende för vad socialtjänst och vård
              kan erbjuda.
            </seg>
            <seg>
              Det är heller inte rimligt att politiker har kunnat förvägra
              smittskydd för personer som injicerat droger. Att över 1 000 personer
              varj e år har infekterats av hepatit C är inte humant, och det
              krockar med kravet på jämlik hälsa.
            </seg>
            <seg>
              Dödligheten hos gruppen som injicerar har fördubblats på 15 år,
              och jag måste säga att det förvånar mig att detta inte har triggat
              igång politiker tidigare. Men ignoransen för att missbrukare dör
              och far illa har varit sällsynt stor bland politiker i Sverige.
            </seg>
            <seg>
              Det behövs en politik med udden mot stigmatisering av brukare,
              en politik som inte handlar om legalisering men vänder sig mot
              diskriminering och som vänder den utveckling vi i dag har på narkotikaområdet.
              Då krävs det flera vägar; det finns inte bara en väg.
            </seg>
            <seg>
              Sprututbytesprogram är en smittskyddsåtgärd och en hälsoverksamhet
              – att erbjuda ett liv utan hiv och hepatit. Även utsatta människor
              har rätt till hälsovård. Det handlar om allas rätt till en jämlik
              hälsa.
            </seg>
            <seg>
              Vänsterpartiet vill gå ett steg längre och ta bort bosättningskravet.
              Regeringen har ett förslag där bosättningskravet har fått kritik
              av Folkhälsomyndigheten, Kriminalvården, Läkarförbundet och flera
              universitet. Enligt kritiken skapar bosättningskravet onödiga
              problem. Syftet med reformen är ju att undanröja hinder och skapa
              en verksamhet med låga trösklar. Då kan bosättningskravet vara
              ganska kontraproduktivt.
            </seg>
            <seg>
              Tillgängligheten är central i sprututbytesverksamhet. Tillgång
              till vård ska inte bero på bostadsort och på var man är skriven.
              Socialtjänsten arbetar inte med folkbokföringsadresser utan med
              vistelsebegrepp. Jag stämmer in i kritiken och menar att bosättningskravet
              bör slopas. Det bör vara möjligt att söka sprututbyte också där
              man inte är folkbokförd.
            </seg>
            <seg>
              Debatten om missbrukare, brukare och beroende kommer att fortsätta.
              Men repression skapar inte en bättre missbrukarvård. Det kan vi
              se. Nästa strid kommer kanske att handla om kriminaliseringen
              av narkotika för eget bruk. Det finns inget tecken på att lagen
              har fungerat som avsett. Om de som använder narkotika automatiskt
              blir kriminella stöter man också bort dem ganska effektivt från
              vård och behandling. Erfarenheten visar att människor som har
              problem då ofta undviker att söka hjälp, och det kan leda till
              ett djupare missbruk.
            </seg>
            <seg>
              Självklart borde vi nationellt leverera naloxon för att förhindra
              dödsfall vid överdoser. Jag tror på skadebekämpning – det som
              också kallas harm reduction – för dem som är inne i ett beroende.
              Jag tror också på vård och behandling för dem som vill bryta sitt
              beroende.
            </seg>
            <seg>
              Repression har dödat. Harm reduction, skadebekämpning, vård och
              behandling och mer resurser till välfärden förhindrar det. Narkotikapolitiken
              måste bygga på kunskap om hur olika åtgärder fungerar i praktiken,
              inte på ideologiska dogmer. En solid välfärd, byggd på solidaritet,
              och en fungerande skola som inte dumpar arbetarklassens barn är
              det bästa receptet för att förhindra missbruk.
            </seg>
          </u>
          <note>
            Jag vi ll yrka bifall till reservation 3.
          </note>
          <note type="speaker">
            Anf. 147 EMMA HENRIKSSON (KD):
          </note>
          <u who="emma_henriksson_e29a29" xml:id="i-295ea249e168163a">
            <seg>
              Herr talman! Sverige har och ska fortsätta ha en restriktiv narkotikapolitik.
              Men den fråga vi i dag har att ta beslut om handlar om det förebyggande
              arbetet mot smittspridning. Det handlar om hur vi kan förhindra
              att de som redan är i en väldigt tuff situation som missbrukare
              inte dessutom drabbas av väldigt allvarliga sjukdomar.
            </seg>
            <seg>
              Jag har stor förståelse för många av dem som har varit skeptiska
              mot sprututbyte. De har sett andra exempel, där man inte har kopplat
              sprututbytet tillräckligt tydligt till hjälp för den som är beredd
              att ta emot hjälp att avsluta sitt missbruk. Där har man inte
              gett tillräckligt med stöd i samband med sprututbytet.
            </seg>
            <seg>
              Men nu har vi egna erfarenheter från ett antal ställen i vårt
              eget land, och det finns dessutom flera internationella erfarenheter
              som visar att ett sprututbyte kan ge bra hjälp och stöd och att
              det har effekt när det gäller smittspridning.
            </seg>
            <seg>
              Mellan 2008 och 2011 beräknar man att det i vårt land fanns ungefär
              8 000 missbrukare med ett injektionsmissbruk. På de t fåtal orter
              där vi har haft möjlighet till sprututbyte har ungefär 3 000 personer
              tagit del av sprututbytesverksamheten. De har därmed också fått
              en kontakt med vården och en tillgång till stöd som många av dem
              annars aldrig hade fått.
            </seg>
            <seg>
              Malmö, Lund, Helsingborg, Kristianstad, Kalmar och Helsingfors
              har haft lite längre erfarenhet. Sedan förra året gäller det också
              Jönköping, Karlskrona och Växjö. Men för att göra detta viktiga
              smittskyddsarbete i fler landsting möjligt – det är ju landstinget
              som är ansvarigt för det förebyggande arbetet mot smittspridning
              – är det också rimligt att landstingen har beslutsmakten. Det
              innebär dock inte att inte kommunerna också har ett ansvar.
            </seg>
            <seg>
              Den som lever med ett missbruk behöver hjälp både av vården och
              av den sociala omsorgen. Därför är det viktigt att det finns krav
              på samråd innan ett landsting får beviljat att inrätta ett sprututbytesprogram,
              och i det samrådet ska samtliga kommuner inom landstingets verksamhetsområde
              vara med. Det är dock inte rimligt att de som inte har ansvar
              för smittspridningsfrågorna på felaktiga eller icke-underbyggda
              grunder kan lägga in sitt veto när beslutet ska tas.
            </seg>
            <seg>
              Vi kristdemokrater menar att det nu, med den erfarenhet vi har,
              finns skäl att sänka åldersgränsen från 20 till 18 år men att
              det finns skäl att behålla en 18-årsgräns. En viktig del i ansvaret
              hos dem som bedriver sprututbytesverksamhet är att också anmäla
              till socialtjänsten när man misstänker att ett barn far illa,
              oavsett om barnet självt kommer dit med ett aktivt missbruk eller
              om man upptäcker att någon som man får kontakt med genom sprututbytesverksamheten
              har barn som riskerar att fara illa. Då blir det kontraproduktivt
              om också personer under 18 år själva aktivt ska kunna ta del av
              verksamheten.
            </seg>
            <seg>
              Åldersgränsen 20 år har dock varit satt på ett sådant sätt att
              många riskerar att få en smitta. Många gånger inleds missbruket
              innan man har fyllt 20 år, och man riskerar då att få smittan
              innan man kan få rätt till hjälp.
            </seg>
          </u>
          <note>
            Mot denna bakgrund yrkar jag bifall till utskottets förslag.
          </note>
          <note type="speaker">
            Anf. 148 ANNA-LENA SÖRENSON (S):
          </note>
          <u who="anna-lena_sorenson_3c35bd" xml:id="i-c09e6902a636a00b">
            <seg>
              Herr talman! Vi debatterar i dag frågan om ökad tillgänglighet
              till sprututbytesverksamhet i Sverige. Jag börjar med att yrka
              bifall till utskottets förslag och avslag på motionerna.
            </seg>
            <seg>
              Syftet med regeringens lagförslag är att förbättra tillgången
              till sprututbyten i hela landet. För oss socialdemokrater handlar
              det om likvärdiga möjligheter för personer som injicerar att slippa
              drabbas av smittsamma sjukdomar. Det handlar också om att de ska
              få möjlighet att komma i kontakt med vård och sociala insatser
              som kan motivera till behandling och till att de slutar med missbruk.
              På samhällsnivå finns det samtidigt mycket att tjäna på att minska
              riskbeteenden och spridning av farliga sjukdomar.
            </seg>
            <seg>
              I dag är tillgången till sprututbyten alltför begränsad. De hinder
              som finns för att bygga ut och utveckla verksamheten bör rivas.
              Det är det som föreslås i propositionen. Det är samtidigt viktigt
              att påpeka att det går mycket bra att förena en verksamhet som
              syftar till att förebygga ohälsa och till att hjälpa missbrukare
              med en restriktiv narkotikapolitik.
            </seg>
            <seg>
              Herr talman! Flera studier och rapporter, både internationella
              och na ­ tionella, visar att det finns tillräckligt med vetenskap
              och beprövad erfar ­ enhet för att säga att verksamheten med sprututbyten
              är bra när det gäller att bekämpa smittspridning. Mycket talar
              också för att verksamheten, som är ett komplement, är ett effektivt
              sätt att skapa möjligheter att förbättra hälsan hos personer som
              injicerar. Dessutom kan den utgöra en kontaktyta för olika myndigheter
              och insatser runt personerna.
            </seg>
            <seg>
              Just motivationsarbetet och det delade ansvaret mellan sjukvården
              och socialtjänsten runt personer som missbrukar förklarar också
              varför sprututbytesverksamheten bör regleras i en särskild lag
              och att insatserna görs bäst på lokal nivå och att det därför
              är det lokala självstyret ska råda.
            </seg>
            <seg>
              Mer än tio år har gått sedan lagen om sprututbyten infördes,
              och väldigt få landsting har hittills inrättat verksamheter. Det
              är då dags att renodla ansvaret till landstinget, som blir ensam
              huvudman för att ansöka om och driva verksamheten. Det är naturligt
              eftersom verksamheten främst är en smittskyddsinsats.
            </seg>
            <seg>
              Borttagandet av det kommunala vetot kommer inte att innebära
              att det inte finns krav på samråd mellan sjukvården och socialtjänsten.
              Men det kravet får inte bli ett hinder för att ansöka hos IVO
              om att starta sprututbytesverksamhet. Sprututbytesverksamhet är
              fortfarande ett komplement till andra insatser för personer som
              missbrukar. Och det lagkrav som råder om överenskommelser mellan
              kommun och landsting gäller även fortsättningsvis.
            </seg>
            <seg>
              Herr talman! Lagförslaget innehåller också ett förslag om att
              sänka åldersgränsen för att kunna byta sprutor till 18 år – dagens
              gräns är på 20 år. Flera studier visar att debutåldern för många
              personer som injicerar är lägre än 20 år. De personer som är under
              20 år och som missbrukar och injicerar bör få tillgång till verksamheten
              på samma villkor som andra för att förhindra smittspridning. Och
              det handlar inte minst om att kunna erbjuda en kontaktyta när
              det gäller andra insatser mot missbruket.
            </seg>
            <seg>
              Att åldersgränsen är satt vid 18 år är, precis som föregående
              talare sa, viktigt i sammanhanget just för att man ska kunna använda
              sig av anmälningsskyldigheten vid oro när det gäller barn.
            </seg>
            <seg>
              Herr talman! En motion från Vänsterpartiet rör bosättningskravet.
              Krav på bosättning i kommunen eller i landstinget kan, precis
              som mo ­ tionären anför, skapa onödiga hinder när det gäller att
              nå den verksamhet som missbrukande personer har behov av. Flera
              remissinstanser har också påpekat detta.
            </seg>
            <seg>
              Mot det kan man anföra att det är viktigt att sprututbytesverksamheten
              utgör en kontaktyta gentemot andra myndigheter och organisationer
              vars insatser behövs för att motivera och för att förebygga och
              behandla missbruket. Detta blir också en väsentlig del i ansökningen
              om tillstånd för att få inrätta verksamhet. Redan i dag finns
              det en flexibilitet i myndigheternas syn på bosättningsbegreppet
              såtillvida att det är personens vistelseort snarare än folkbokföringsadress
              som utgör grund för insatser riktade mot dem som faktiskt behöver
              den här verksamheten.
            </seg>
            <seg>
              Det är viktigt, precis som det står i propositionen, att bosättningskravet
              liksom övriga delar av lagförslaget följs upp och utvärderas och
              att det utvecklas systematik och struktur för kontinuerlig uppföljning
              och kunskapsinsamling.
            </seg>
            <seg>
              Herr talman! Det är med glädje vi i dag får ta del av ett beslut
              i Sveriges riksdag s om kommer att innebära att fler personer
              som tillhör samhällets mest utsatta kan få del av insatser som
              innebär att smitta av allvarliga sjukdomar begränsas, att dessa
              personer kan få fler möjligheter att förbättra sin hälsa och att
              de kan erbjudas en kontakt för att få ytterligare vård och behandling.
            </seg>
          </u>
          <note type="speaker">
            Anf. 149 PER RAMHORN (SD):
          </note>
          <u who="per_ramhorn_99dcfb" xml:id="i-2a2b2c6fcf0510a5">
            <seg>
              Herr talman! Vi är alltså här i dag för att debattera regeringens
              proposition om ökad tillgänglighet till sprututbytesverksamheter
              i Sverige. Propositionen innehåller förslag som bland annat innebär
              att ansvaret för sprututbytesverksamheterna renodlas till landstinget,
              som då ska bli ensam huvudman för att ansöka om och driva sprututbytesverksamheten
              i landet.
            </seg>
            <seg>
              Jag vill informera om att vi har ett särskilt yttrande med anledning
              av propositionen.
            </seg>
            <seg>
              Herr talman! Eftersom sprututbytesverksamheten främst är en smittskyddsinsats
              anser vi att den ansvariga huvudmannen, det vill säga landstinget,
              är den som bör avgöra om det finns behov av verksamheten i landstinget
              och i landet. Landstingen har enligt smittskyddslagen ett ansvar
              att förebygga och förhindra spridning av smittsamma sjukdomar.
              Därför är det enligt oss högst rimligt att landstingen självständigt
              ska kunna ansöka om att få upprätta verksamheten, som då överensstämmer
              med detta ansvar.
            </seg>
            <seg>
              För oss s verigedemokrater handlar frågan om vem som är mest
              lämpad att besluta inom detta område och inte om huruvida vi som
              parti är för eller emot sprututbytesverksamheten. Vi anser att
              det är upp till varje landsting att själv t bestämma och avgöra
              det regionala behovet av denna verksamhet.
            </seg>
            <seg>
              Herr talman! Vi är också positiva till att regeringen i propositionen
              lyfter fram att samråd mellan landsting och kommuner fortfarande
              är viktigt för att brukare och patienter ska stå i fokus. Vi förutsätter
              därför att man även i framtiden lyssnar på kommunerna och tar
              hänsyn till eventuella invändningar och lägger vikt vid deras
              åsikter.
            </seg>
            <seg>
              Förslaget är i rätt riktning, då vi länge har ansett att det
              samlade huvudmannaskapet för missbruksvården ska vara hos landstinget.
              Vi anser att sjukvården ska ha ett helhetsansvar för missbruksvården,
              så som det är i de flesta länder i Europa. Man ska komma ihåg
              att majoriteten av narkotikamissbrukarna har en bakomliggande
              psykisk eller somatisk sjukdom. Därför måste man i missbruksvården
              utgå från att man i första hand ska behandla aktuell sjukdom och
              i andra hand lindra symtomen. När det gäller all annan sjukvård
              utgår man från det synsättet. Missbruksvården får inte vara ett
              undantag. Dessutom visar undersökningar att en stor del av befolkningen
              skulle föredra att få hjälp mot sitt beroende via sjukvården,
              precis som vid andra typer av hälsoproblem. De flesta som har
              ett missbruksproblem säger: Jag vill prata med min husläkare eller
              distriktsläkare och inte behöva gå till ett socialkontor.
            </seg>
          </u>
          <note>
            Till sist, herr talman, yrkar jag bifall till utskottets förslag.
          </note>
          <note type="speaker">
            Anf. 150 ANDERS W JONSSON (C):
          </note>
          <u who="mattias_jonsson_b06eec" xml:id="i-30b2df4c144edc9d">
            <seg>
              Herr talman! Jag tycker att det är fantastiskt bra att vi i dag
              har möjlighet att diskutera detta förslag. Det tycker jag av lite
              olika skäl.
            </seg>
            <seg>
              Det första skälet handlar om att alla vi som sitter här vet att
              svensk hälso- och sjukvård och även svensk socialtjänst står inför
              oerhört stora utmaningar på ett stort antal områden. Många av
              oss i socialutskottet har tyckt att det har varit bekymmersamt
              i ett läge där regeringen inte kommer med några konkreta förslag
              till lagändringar över huvud taget. Nu har vi äntligen fått en
              proposition från regeringen, som redovisar ett förslag på hur
              man skulle kunna förändra svensk hälso- och sjukvård så att det
              blir bättre. Jag hoppas att det lite grann är en startsignal från
              regeringen och att man nu börjar återkomma till riksdagen med
              förslag. Vi har nämligen inte en problemfri situation i Sverige,
              och det behövs förslag från regeringen för att vi ska kunna ta
              debatten här och faktiskt genomföra förändringar.
            </seg>
            <seg>
              Det andra skälet till att jag tycker att det är viktigt att vi
              kan ha den här diskussionen och att vi senare i eftermiddag kan
              fatta beslut är att svensk missbruksvård inte är någonting som
              vi kan vara stolta över. Detta är ett av de områden där vi har
              riktigt stora bekymmer. Det är en högre dödlighet än i motsvarande
              länder.
            </seg>
            <seg>
              Orsaken till det här, mina vänner, är att vi i Sverige har sett
              beroende och missbruk som till stor del orsaka t s av sociala
              missförhållanden. Det var det som gjorde att det på det tidiga
              70- talet, när man skulle bygga upp vård och omsorg om människor
              som led av beroendesjukdom, var just kommunerna som fick ansvaret.
              Man ansåg att det var sociala problem som var grunden. Kommunernas
              socialtjänst hade ansvaret för sådant, och därmed fick de också
              huvudansvaret.
            </seg>
            <seg>
              I dag vet vi så mycket bättre. I dag vet vi att det här är en
              sjukdom jämförbar med de flesta andra sjukdomar, där det finns
              ett väldigt starkt genetiskt inslag men även miljöfaktorer. Från
              Centerpartiets sida har vi sedan en lång tid tillbaka drivit att
              man måste göra en förändring och på allvar säga att vid beroendesjukdom,
              precis som när det gäller alla andra sjukdomar, ska det vara sjukvårdshuvudmannen,
              det vill säga landstingen, som har ansvar för behandling.
            </seg>
            <seg>
              Sedan är det så när det gäller beroendesjukdom, precis som många
              andra sjukdomar, att det finns sociala komponenter. Så är det
              med människor med psykisk sjukdom som har behov av starka insatser
              från socialtjänsten. Det handlar inte minst om dem som har demenssjukdom;
              även de behöver starka insatser från kommunen och socialtjänsten.
            </seg>
            <seg>
              På inget annat område har man dock sagt att här är det kommunen
              som har ansvar för behandling. Vi skulle aldrig kunna tänka oss
              att säga att det är socialtjänsten som ska ansvara för människor
              som drabbas av diabetes, men just när man drabbas av beroendesjukdom
              ska man inte komma till sjukvården , utan då är det kommunernas
              socialtjänst som har huvudansvaret.
            </seg>
            <seg>
              Det är dags att vi ändrar på det, och det beslut som vi ska fatta
              i dag är ett jätteviktigt steg. Äntligen säger man att vid beroendesjukdom
              och sprututbyte är det landstingen som har huvudansvaret.
            </seg>
            <seg>
              Det tredje skälet till att jag tycker att det är bra att vi kan
              fatta detta beslut är att det signalerar att vi gradvis i Sverige
              håller på att ändra synsätt när det gäller människor med beroendesjukdom,
              från ett synsätt som säger att detta är en sjukdomsgrupp som vi
              kommer till rätta med och kan hjälpa genom att köra en hård linje
              och se till att de slutar med narkotika till att vi kan betrakta
              dem som andra sjukdomsgrupper, det vill säga att det viktigaste
              är att se till att dessa människor överlever och kan ha ett så
              bra liv som möjligt.
            </seg>
            <seg>
              Kan man sedan komma så långt att man dessutom kan bota deras
              grundsjukdom är det fantastiskt bra, men vi skulle ju aldrig drömma
              om att säga till en människa som har drabbats av följdsjukdomar
              på grund av cigarettrökning att om du inte slutar röka kommer
              du absolut inte att få någon hjälp från sjukvården.
            </seg>
            <seg>
              Det är en gradvis förändring när vi nu säger att beroendesjukdomen
              faktiskt är en sjukdom som alla andra, det vill säga att det här
              också är människor för vilka vi ska göra allt vad vi kan för att
              se till att de i första hand överlever. I andra hand ska vi se
              till att de drabbas av så få följdsjukdomar som möjligt, och i
              tredje hand och i vissa fall kan vi även hjälpa dem att bli friska
              från sin grundsjukdom. Detta är dock väldigt svårt när det gäller
              den grupp som vi talar om i dag.
            </seg>
            <seg>
              Slutligen tycker jag att det är lite missvisande och för tanken
              fel att kalla det här för sprututbytesverksamhet. Det här är nämligen
              en verksamhet som är någonting väldigt mycket mer än just sprututbyte.
              När man hör ordet sprututbyte ser man framför sig att här kommer
              man med en spruta och så får man en annan spruta. Men det är inte
              det som det handlar om, utan det handlar om att man öppnar dörren
              för människor i en oerhört svårt utsatt situation så att de kan
              komma i kontakt med en sjuksköterska och sjukvården, motiveras
              för behandling, få hjälp med de följdsjukdomar de har och dessutom
              i smittskyddshänseende också få hjälp att använda rena sprutor
              för att minska risken för hiv, hepatit C och andra farliga sjukdomar.
            </seg>
            <seg>
              Det här är alltså någonting mycket mer än sprututbytesverksamhet
              och en smittskyddsåtgärd – det är en central del i att hjälpa
              dessa människor.
            </seg>
            <seg>
              Av dessa tre skäl, herr talman, tycker jag att det är fantastiskt
              skönt att få stå här i riksdagens talarstol och yrka bifall till
              utskottets förslag så att vi äntligen kan ta ytterligare ett litet
              steg fram mot att hjälpa den här gruppen , som i dag har det oerhört
              svårt i vårt land.
            </seg>
          </u>
          <note type="speaker">
            Anf. 151 BARBRO WESTERHOLM (L):
          </note>
          <u who="barbro_westerholm_3b368d" xml:id="i-25762a513ed14a29">
            <seg>
              Herr talman! Äntligen, äntligen, äntligen! När klubbslaget faller
              i eftermiddag är vi nästan i mål.
            </seg>
            <seg>
              Den 15 mars 1989 delade Läkare mot aids , där jag var ordförande,
              ut boken Rena sprutor till narkomaner i alla riksdagsledamöters
              fack. Skälet var att man i Skåne efter två års utprövning av sprututbytesprogram
              hade funnit att man hade kunnat förhindra att skånska injektionsmissbrukare
              blev smittade av hiv, till skillnad från missbrukarna i Helsingfors
              , som hade drabbats av en hivepidemi.
            </seg>
            <seg>
              På den tiden hade vi inga bromsmediciner. Hiv var då 100 procent
              dödligt. Det var den allvarligaste infektion vi någonsin hade
              mött. Om vi jämför med smittkoppor så var det bara 30 procent
              som dog av dem som hade smittats av det.
            </seg>
            <seg>
              Då startade man i Skåne på inrådan av Världshälsoorganisationen
              sprututbytesprojektet. Det var inte bara epidemi man hejdade.
              Man hittade också missbrukare, en halv gång till, som var okända
              för socialtjänsten men som hade ett sådant förtroende för hälso-
              och sjukvården att man kom dit och även fick hjälp in i behandlingsprogram.
            </seg>
            <seg>
              Vi i Läkare mot aids tyckte att detta borde prövas på många fler
              orter i Sverige, men det var ett kompakt motstånd, framför allt
              från socialtjänsten och en rad organisationer. Hälso- och sjukvården,
              Läkarsällskapet och Läkarförbundet var helt för och menade att
              detta är en sjukvårdsfråga, precis som Anders W Jonsson har varit
              inne på. Det handlar om att hjälpa de här människorna till ett
              värdigt liv om möjligt och inte bara under hotet av en 100 procent
              dödlig infektion.
            </seg>
            <seg>
              Projektet fick fortsätta. År 1995 var resultaten inte bara i
              Sverige utan även utomlands sådana att Världshälsoorganisationen
              och Världsbanken rådde länderna att införa dessa program som en
              del av hälso- och sjukvården. Sverige var väl det sista landet
              som kroknade och införde det. Här fanns, precis som Karin Rågsjö
              sa, fördomar, okunskap och en vulgarisering i debatten som gjorde
              att riksdagen först 2006 tog beslut om det program som vi har
              i dag.
            </seg>
            <seg>
              Jag är lite stolt, måste jag säga, över att dåvarande Folkpartiet
              redan 1995 motionerade i riksdagen om ett rikstäckande program.
              I den mo ­ tio ­ nen tog vi också upp den konflikt i missbruksvården
              som fanns och som fortfarande finns mellan kommuner, socialtjänst
              och hälso- och sjukvård ­ en. Den var v äldigt tydlig i början
              av 90- talet i Socialstyrelsen, som hade väldigt svårt med de
              här utvärderingarna.
            </seg>
            <seg>
              Nu har vi kommit fram till beslut, vilket jag är väldigt glad
              över. Nu handlar det ju inte b ara om hiv utan även om hepatit
              C och andra hepatiter. Men det handlar också, precis som Anders
              W Jonsson sa, om hur vi kan få en synvända så att vi ser beroendevården
              som en hälso- och sjukvårdsfråga. Att vara beroende är en sjukdom,
              och nu kan hälso- och sjukvårdsinsatser prioriteras på ett sätt
              som kommer fram.
            </seg>
            <seg>
              Det jag vill ta upp i det här sammanhang et är att det har tagit
              över 30 år från det att WHO tyckte att man borde pröva den här
              metoden tills vi har kommit till det här målet. Andra ideologiska
              konfliktsituationer i hälso- och sjukvården har också tagit väldigt
              lång tid. Ni som har sett Fröken Friman -serien har bevittnat
              att det tog 17 år för Karolina Widerström från det hon såg att
              reglementeringen, alltså polisens veckovisa undersökning av prostituerade,
              inte hade någon effekt på eller motverkade spridningen av veneriska
              sjukdomar – 17 år! Det är en lång tid för kvinnor i den situa
              ­ tion de befann sig att utsättas för den behandlingen.
            </seg>
            <seg>
              Det har tagit över 30 år att få fram ett individbaserat receptregister
              för att höja säkerheten för läkemedelskonsumenterna. Det tog över
              30 år att tillåta assisterad befruktning av ensamstående, och
              så vidare.
            </seg>
            <seg>
              Hindren på vägen har varit fördomar och myter som har bromsat.
              Det finns anledning för oss i riksdagen att se över hur det går
              att komma till rätta med kommunikationen så att de som är emot
              ändå kan höra på argumenten, forskningen och kunskapen som ligger
              till grund för de förändringar som många av oss vill se.
            </seg>
            <seg>
              Om vi inte tar diskussionen kommer många människor, läkemedelsanvändare
              och missbrukare och så vidare, att löpa onödiga risker. Det kostar
              faktiskt en slant också.
            </seg>
          </u>
          <note>
            Jag yrkar bifall till förslaget i propositionen och betänkandet.
          </note>
          <note type="speaker">
            Anf. 152 RASMUS LING (MP):
          </note>
          <u who="rasmus_ling_8d3df6" xml:id="i-6db315533729edd4">
            <seg>
              Herr talman! Det har varit intressant att höra tidigare talare
              – Barbro Westerholm, Karin Rågsjö och andra. Anledningen till
              att propositionen kan klubbas igenom i riksdagen i dag med ett
              bifall till förslaget i betänk ­ andet är att många har kämpat,
              inte sällan i motvind, i dessa frågor för att göra det bättre
              för utsatta människor.
            </seg>
            <seg>
              I dag sker sprututbytesverksamheter på nio platser runt om i
              landet. Förslaget går ut på att bland annat ta bort det kommunala
              vetot och sänka åldersgränsen från 20 till 18 år. Det är positivt,
              men vi kommer också att behöva göra mer för att sänka den höga
              narkotikadödligheten i Sverige.
            </seg>
            <seg>
              I Lund och Malmö har sprututbytet på gått längst, sedan slutet
              av 80 ‑ talet. Det var kontroversiellt, och det har under tiden
              också varit kontro ­ versiellt. Det har funnits kritiker som har
              menat att det har varit att ge upp den restriktiva narkotikapolitiken
              att ha det systemet.
            </seg>
            <seg>
              Men sanningen är att sprututbytesverksamheten har räddat liv.
              Den har också minskat lidandet för några av samhällets allra mest
              utsatta individer. Den har förhindrat smittspridning genom att
              man i stället har kunnat använda rena kanyler. Kanske ännu viktigare
              har den inneburit att missbrukare som inte har haft en tilltro
              till samhället och samhällssystemen har fått en fast punkt i tillvaron
              utanför missbruket. Sjuksköterskorna på sprututbytesverksamheten
              har inte bara varit några som har tillhandahållit rena sprutor
              , utan de har också varit en ingång till vården och i förlängningen
              till samhället i stort. Vi ska inte heller förglömma missbrukande
              kvinnor som blivit gravida – naturligtvis en mycket utsatt grupp.
            </seg>
            <seg>
              Det råder dock fortfarande enorma problem med dödligheten hos
              narkotikamissbrukare. Ställt mot andra jämförbara länder, Danmark,
              Finland, Tyskland och Nederländerna, ligger Sverige högt. Det
              finns anledning för oss att titta utåt för att se vad vi kan förändra
              för att minska såväl missbruket som lidandet till följd av missbruket.
            </seg>
            <seg>
              I Danmark finns sedan några år så kallade fixerum. Jag väckte
              en mo ­ tion under allmänna motionstiden om att införa försök
              i Sverige. Det är inrättningar med sjuksköterskor dit missbrukare
              går för att injicera heroin och narkotiska preparat.
            </seg>
            <seg>
              Jag besökte Valmuen, ett av Köpenhamns fixerum, under hösten
              2015. Det är en lugn och trygg miljö med erfaren och kunnig personal.
              Där fick människor efter sitt intag ligga inomhus i värme i stället
              för att riskera att frysa, i värsta fall, ihjäl ute på gatan.
              På samma sätt som sprututbytesprogrammet har varit kritiserat
              är också detta kontroversiellt. Kritiker menar återigen att det
              är att ge upp drömmen om ett helt narkotikafritt samhälle.
            </seg>
            <seg>
              Herr talman! Medan vi drömmer om ett helt narkotikafritt samhälle
              dör människor. Det är 92 per miljonen människor i Sverige jämfört
              med 55 i Danmark. Ingen har hittills avlidit på grund av en överdos
              i något av de danska fixerummen.
            </seg>
            <seg>
              I Sverige ser det inte ut på samma sätt. När jag i höstas träffade
              en ambulanssjuksköterska i Malmö, som kontaktade mig efter att
              jag hade väckt motionen om att införa ett försök, beskrev han
              för mig en helt annan verklighet. Det är en verklighet där ambulanser
              rycker ut till smutsiga offentliga toaletter, till bakgårdar och
              lägenheter. Oftast lyckas de rädda liv, men tyvärr hinner de inte
              alltid. De missbrukande måste också ägna en stor del av sin vakna
              tid åt att jaga droger – inte sällan på bekostnad av andra människor
              och av samhället i stort. Att minska lidandet för missbrukare
              lindrar också lidandet och skadorna för omgivningen.
            </seg>
            <seg>
              Miljöpartiet har inte tagit ställning i frågan för eller emot
              fixerum. Den motion jag har väckt är min egen. Jag vet inte om
              något av de andra partierna har tagit ställning, men jag tycker
              att vi inte på förhand ska låsa oss för olika lösningar i denna
              fråga.
            </seg>
            <seg>
              Vi bör också visa en stor ödmjukhet inför att Sverige ligger
              bland länderna med de högsta talen i EU när det gäller narkotikadödligheten.
              Kanske finns det saker att lära från andra länder.
            </seg>
          </u>
          <note>
            Jag yrkar bifall till förslaget i betänkandet.
          </note>
          <note type="speaker">
            Anf. 153 STEFAN NILSSON (MP):
          </note>
          <u who="pia_nilsson_47015a" xml:id="i-eb3df3bf9c74c24b" next="cont">
            <seg>
              Herr talman! Den proposition vi behandlar nu innebär utökade
              möjligheter till sprututbyte i Sverige. F ör båda regeringspartierna,
              det vill säga Socialdemokraterna och oss i Miljöpartiet, är det
              här en angelägen fråga. Det finns en stabil grund för att tillgång
              till rena sprutor minskar spridning av hiv och hepatit.
            </seg>
            <seg>
              Sprututbyte är en viktig folkhälsofråga eftersom smitta förebyggs
              i stor utsträckning när fler landsting och regioner väljer att
              införa sprututbyte – och det är allt fler landsting som vill.
              Det största hindret har varit det kommunala vetot. Det har hittills
              inneburit att kommuner kan säga nej till att delta och till att
              deras invånare ska få möjlighet att byta till rena sprutor. Det
              tycker vi inte är rimligt. Det vetot tas nu bort. När ett landsting
              eller en region inför ett sådant program har alla personer i landstinget
              möjlighet att delta oavsett i vilken kommun man bor.
            </seg>
            <seg>
              Jag vill ge extra kredd till hälso- och sjukvårdsminister Gabriel
              Wikström och hans stab som har tagit fram en bra proposition.
              Kredd förtjänar även Vänsterpartiet, Liberalerna, Centerpartiet
              och Kristdemokraterna, som under flera år också har drivit frågan.
              Det är en bred majoritet i riksdagen som stöder reformen.
            </seg>
            <seg>
              Förutom att det kommunala vetot tas bort har denna proposition
              flera andra fördelar. Den viktigaste av dem är att åldersgränsen
              för att delta för dem som injicerar droger sänks från 20 till
              18 år. Det ökar den förebyggan ­ de effekten, inte bara att fler
              människor får tillgång till rena sprutor utan också kontakten
              mellan personer som injicerar och läkare, sjukskö ­ terskor och
              kuratorer. Det här ger ökad möjlighet att arbeta med motiva ­
              tion och att motivera till behandling för att sluta använda narkotika.
              Det är natur ­ ligtvis speciellt viktigt för unga personer som
              är i början av en even ­ tuell missbrukskarriär att få den behandlingskontakten.
            </seg>
            <seg>
              Man måste tänka både kortsiktigt och långsiktigt i denna fråga.
              Det här är viktigt för att förhindra att människor smittas av
              hiv och hepatit , som är livslånga infektioner. Det ger också
              de viktiga möjligheterna till kontakt med målgruppen, vilket skapar
              relationer och förtroende. Ofta är just relationen med en läkare
              eller en sjuksköterska en förutsättning för att en person som
              missbrukar ska ta ett steg mot ett liv utan droger.
            </seg>
            <seg>
              Den tredje viktiga förändringen i denna reform är att kravet
              på märkning av kanyler och sprutor tas bort. Det gör det lättare
              att få rena sprutor, och då förstärks också den förebyggande effekten.
            </seg>
            <seg>
              Herr talman! Det är ett väl avvägt lagförslag. Det stöds av tunga
              instanser såsom Socialstyrelsen och Folkhälsomyndigheten och har
              brett stöd i svensk och internationell forskning.
            </seg>
            <seg>
              I Sverige finns bara sju mottagningar för sprututbyte i fyra
              landsting. I och med det beslut vi nu tar blir det mycket lättare
              för landstingen att starta sådana här mottagningar och mycket
              lättare att förebygga smittspridning.
            </seg>
            <seg>
              Miljöpartiet står helt bakom detta, och jag yrkar bifall till
              propositio ­ nen.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 7.)
          </note>
          <note>
            Ajournering
          </note>
          <note>
            Kammaren beslutade kl. 13.11 på förslag av talmannen att ajournera
            sammanträdet till kl. 16.00, då votering skulle äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 7 Beslut om ärende som slutdebatterats vid dagens sammanträde
          </note>
          <u who="pia_nilsson_47015a" prev="cont">
            <seg>
              SoU4 Ökad tillgänglighet till sprututbytesverksamheter i Sverige
            </seg>
            <seg>
              För res. 1: 72 M
            </seg>
            <seg>
              EU-dokument
            </seg>
            <seg>
              2016/17:615 Nedskräpning nära betande djur
            </seg>
            <seg>
              2016/17:617 Nollutsläpp
            </seg>
            <seg>
              2016/17:622 Problem med postleveranser för Skaraborgs företag
            </seg>
            <seg>
              2016/17:496 Ökad privatbostadsuthyrning
            </seg>
            <seg>
              2016/17:523 Kontantservicen på landsbygden
            </seg>
            <seg>
              2016/17:531 Bättre konkurrens inom postbranschen
            </seg>
            <seg>
              2016/17:560 Regeringens planer för idrottsanläggningar
            </seg>
            <seg>
              2016/17:576 Stopp för kommunala särkrav vid bebyggelse
            </seg>
            <seg>
              2016/17:584 Regellättnader för modulbostäder
            </seg>
            <seg>
              2016/17:588 Ohälsa i offentlig sektor
            </seg>
            <seg>
              till statsrådet Ardalan Shekarabi (S)
            </seg>
            <seg>
              Anf. 1 Statsminister STEFAN LÖFVEN (S)
            </seg>
            <seg>
              Anf. 9 Statsminister STEFAN LÖFVEN (S)
            </seg>
            <seg>
              Anf. 10 ANNA KINBERG BATRA (M) replik
            </seg>
            <seg>
              Anf. 11 Statsminister STEFAN LÖFVEN (S) replik
            </seg>
            <seg>
              Anf. 12 ANNA KINBERG BATRA (M) replik
            </seg>
            <seg>
              Anf. 13 Statsminister STEFAN LÖFVEN (S) replik
            </seg>
            <seg>
              Anf. 15 Statsminister STEFAN LÖFVEN (S) replik
            </seg>
            <seg>
              Anf. 17 Statsminister STEFAN LÖFVEN (S) replik
            </seg>
            <seg>
              Anf. 19 Statsminister STEFAN LÖFVEN (S) replik
            </seg>
            <seg>
              Anf. 20 ANNIE LÖÖF (C) replik
            </seg>
            <seg>
              Anf. 21 Statsminister STEFAN LÖFVEN (S) replik
            </seg>
            <seg>
              Anf. 22 JONAS SJÖSTEDT (V) replik
            </seg>
            <seg>
              Anf. 23 Statsminister STEFAN LÖFVEN (S) replik
            </seg>
            <seg>
              Anf. 24 JONAS SJÖSTEDT (V) replik
            </seg>
            <seg>
              Anf. 25 Statsminister STEFAN LÖFVEN (S) replik
            </seg>
            <seg>
              Anf. 27 Statsminister STEFAN LÖFVEN (S) replik
            </seg>
            <seg>
              Anf. 29 Statsminister STEFAN LÖFVEN (S) replik
            </seg>
            <seg>
              Anf. 30 ANDREAS CARLSON (KD) replik
            </seg>
            <seg>
              Anf. 31 Statsminister STEFAN LÖFVEN (S) replik
            </seg>
            <seg>
              Anf. 33 Statsminister STEFAN LÖFVEN (S) replik
            </seg>
            <seg>
              Anf. 35 Statsminister STEFAN LÖFVEN (S) replik
            </seg>
            <seg>
              Anf. 36 ANNA KINBERG BATRA (M) replik
            </seg>
            <seg>
              Anf. 37 Statsminister STEFAN LÖFVEN (S) replik
            </seg>
            <seg>
              Anf. 38 ANNA KINBERG BATRA (M) replik
            </seg>
            <seg>
              Anf. 40 ANNA KINBERG BATRA (M) replik
            </seg>
            <seg>
              Anf. 42 ANNA KINBERG BATRA (M) replik
            </seg>
            <seg>
              Anf. 43 Utbildningsminister GUSTAV FRIDOLIN (MP) replik
            </seg>
            <seg>
              Anf. 44 ANNA KINBERG BATRA (M) replik
            </seg>
            <seg>
              Anf. 45 Utbildningsminister GUSTAV FRIDOLIN (MP) replik
            </seg>
            <seg>
              Anf. 46 ANNA KINBERG BATRA (M) replik
            </seg>
            <seg>
              Anf. 47 JONAS SJÖSTEDT (V) replik
            </seg>
            <seg>
              Anf. 48 ANNA KINBERG BATRA (M) replik
            </seg>
            <seg>
              Anf. 49 JONAS SJÖSTEDT (V) replik
            </seg>
            <seg>
              Anf. 50 ANNA KINBERG BATRA (M) replik
            </seg>
            <seg>
              Anf. 52 Statsminister STEFAN LÖFVEN (S) replik
            </seg>
            <seg>
              Anf. 54 Statsminister STEFAN LÖFVEN (S) replik
            </seg>
            <seg>
              Anf. 56 ANNA KINBERG BATRA (M) replik
            </seg>
            <seg>
              Anf. 60 Utbildningsminister GUSTAV FRIDOLIN (MP) replik
            </seg>
            <seg>
              Anf. 62 Utbildningsminister GUSTAV FRIDOLIN (MP) replik
            </seg>
            <seg>
              Anf. 68 JONAS SJÖSTEDT (V) replik
            </seg>
            <seg>
              Anf. 70 JONAS SJÖSTEDT (V) replik
            </seg>
            <seg>
              Anf. 75 JIMMIE ÅKESSON (SD) replik
            </seg>
            <seg>
              Anf. 79 JIMMIE ÅKESSON (SD) replik
            </seg>
            <seg>
              Anf. 80 Utbildningsminister GUSTAV FRIDOLIN (MP)
            </seg>
            <seg>
              Anf. 81 ANNA KINBERG BATRA (M) replik
            </seg>
            <seg>
              Anf. 82 Utbildningsminister GUSTAV FRIDOLIN (MP) replik
            </seg>
            <seg>
              Anf. 83 ANNA KINBERG BATRA (M) replik
            </seg>
            <seg>
              Anf. 84 Utbildningsminister GUSTAV FRIDOLIN (MP) replik
            </seg>
            <seg>
              Anf. 85 ANNIE LÖÖF (C) replik
            </seg>
            <seg>
              Anf. 86 Utbildningsminister GUSTAV FRIDOLIN (MP) replik
            </seg>
            <seg>
              Anf. 88 Utbildningsminister GUSTAV FRIDOLIN (MP) replik
            </seg>
            <seg>
              Anf. 89 JONAS SJÖSTEDT (V) replik
            </seg>
            <seg>
              Anf. 90 Utbildningsminister GUSTAV FRIDOLIN (MP) replik
            </seg>
            <seg>
              Anf. 100 Utbildningsminister GUSTAV FRIDOLIN (MP) replik
            </seg>
            <seg>
              Anf. 102 Statsminister STEFAN LÖFVEN (S) replik
            </seg>
            <seg>
              Anf. 103 ANNIE LÖÖF (C) replik
            </seg>
            <seg>
              Anf. 104 Statsminister STEFAN LÖFVEN (S) replik
            </seg>
            <seg>
              Anf. 106 Utbildningsminister GUSTAV FRIDOLIN (MP) replik
            </seg>
            <seg>
              Anf. 108 Utbildningsminister GUSTAV FRIDOLIN (MP) replik
            </seg>
            <seg>
              Anf. 110 JONAS SJÖSTEDT (V) replik
            </seg>
            <seg>
              Anf. 112 JONAS SJÖSTEDT (V) replik
            </seg>
            <seg>
              Anf. 114 JONAS SJÖSTEDT (V)
            </seg>
            <seg>
              Anf. 115 Utbildningsminister GUSTAV FRIDOLIN (MP) replik
            </seg>
            <seg>
              Anf. 116 JONAS SJÖSTEDT (V) replik
            </seg>
            <seg>
              Anf. 117 Utbildningsminister GUSTAV FRIDOLIN (MP) replik
            </seg>
            <seg>
              Anf. 118 JONAS SJÖSTEDT (V) replik
            </seg>
            <seg>
              Anf. 120 JONAS SJÖSTEDT (V) replik
            </seg>
            <seg>
              Anf. 122 JONAS SJÖSTEDT (V) replik
            </seg>
            <seg>
              Anf. 126 JONAS SJÖSTEDT (V) replik
            </seg>
            <seg>
              Anf. 128 Statsminister STEFAN LÖFVEN (S) replik
            </seg>
            <seg>
              Anf. 130 Statsminister STEFAN LÖFVEN (S) replik
            </seg>
            <seg>
              Anf. 132 Utbildningsminister GUSTAV FRIDOLIN (MP) replik
            </seg>
            <seg>
              Anf. 136 JONAS SJÖSTEDT (V) replik
            </seg>
            <seg>
              Anf. 143 Utbildningsminister GUSTAV FRIDOLIN (MP) replik
            </seg>
            <seg>
              Anf. 150 ANDERS W JONSSON (C)
            </seg>
            <seg>
              SoU4 Ökad tillgänglighet till sprututbytesverksamheter i Sverige
            </seg>
          </u>
          <note>
            Punkt 1 (Regeringens lagförslag)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            Votering:
          </note>
          <note>
            226 för utskottet
          </note>
          <note>
            72 för res. 1
          </note>
          <note>
            51 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 0 S, 39 SD, 22 MP, 15 C, 17 V, 17 L, 16 KD
          </note>
          <note>
            Frånvarande: 13 S, 12 M, 9 SD, 3 MP, 7 C, 4 V, 2 L, 1 -
          </note>
          <note>
            Birgitta Ohlsson (L) anmälde att hon avsett att rösta ja men
            markerats som frånvarande.
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            Punkt 3 (Bosättningskravet)
          </note>
          <note>
            1. utskottet
          </note>
          <note>
            2. res. 3 (V)
          </note>
          <note>
            Votering:
          </note>
          <note>
            282 för utskottet
          </note>
          <note>
            18 för res. 3
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 0 S, 70 M, 41 SD, 22 MP, 15 C, 18 L, 16 KD
          </note>
          <note>
            För res. 3: 1 M, 17 V
          </note>
          <note>
            Frånvarande: 13 S, 13 M, 7 SD, 3 MP, 7 C, 4 V, 1 L, 1 -
          </note>
          <note>
            Maria Stockhaus (M) anmälde att hon avsett att rösta ja men markerats
            ha röstat nej.
          </note>
          <note>
            § 8 Bordläggning
          </note>
          <note>
            Följande dokument anmäldes och bordlades:
          </note>
          <note>
            KOM(2016) 723 Förslag till E uropaparlamentets och rådets direktiv
            om ramar för förebyggande omstrukturering, en andra chans och
            åtgärder för att göra förfaranden för omstrukturering, insolvens
            och skuldavskrivning effektivare och om ändring av direktiv 2012/30/EU
          </note>
          <note>
            KOM(2016) 759 Förslag till E uropaparlamentets och rådets förordning
            om styrningen av energiunionen och om ändring av direktiv 94/22/EG,
            direktiv 98/70/EG, direktiv 2009/31/EG, förordning (EG) nr 663/2009,
            förordning EG) nr 715/2009, direktiv 2009/73/EG, rådets direktiv
            2009/119/EG, direktiv 2010/31/EU, direktiv 2012/27/EU, direktiv
            2013/30/EU och rådets direktiv (EU) 2015/652 och om upphävande
            av förordning (EU) nr 525/2013
          </note>
          <note>
            KOM(2016) 853 Förslag till E uropaparlamentets och rådets direktiv
            om ändring av Europaparlamentets och rådets direktiv 2014/59/EU
            vad gäller rangordningen av skuldinstrument utan säkerhet i en
            insolvenshierarki
          </note>
          <note>
            KOM(2016) 862 Förslag till E uropaparlamentets och rådets förordning
            om riskberedskap inom elsektorn och om upphävande av direktiv
            2005/89/EG
          </note>
          <note>
            § 9 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 10 januari
          </note>
          <note>
            av Jesper Skalberg Karlsson (M)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:616 Fyrverkerirelaterade brott
          </note>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <note>
            av Jens Holm (V)
          </note>
          <note>
            till statsrådet Isabella Lövin (MP)
          </note>
          <note>
            2016/17:618 Migrationsverkets rutiner vid mottagandet av asyl
            ­ sökande
          </note>
          <note>
            av Laila Naraghi (S)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:619 Övergripande konsekvensanalyser
          </note>
          <note>
            av Helena Bouveng (M)
          </note>
          <note>
            till finansminister Magdalena Andersson (S)
          </note>
          <note>
            2016/17:620 Medborgargarden
          </note>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <note>
            2016/17:621 Utvisning efter avtjänat straff
          </note>
          <note>
            av Roger Haddad (L)
          </note>
          <note>
            till justitie- och migrationsminister Morgan Johansson (S)
          </note>
          <note>
            av Cecilia Widegren (M)
          </note>
          <note>
            till statsrådet Peter Eriksson (MP)
          </note>
          <note>
            2016/17:623 Våld och trakasserier på allmän plats
          </note>
          <note>
            av Boriana Åberg (M)
          </note>
          <note>
            till statsrådet Anders Ygeman (S)
          </note>
          <note>
            § 10 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 10 januari
          </note>
          <note>
            av Ewa Thalén Finné (M)
          </note>
          <note>
            till finansminister Magdalena Andersson (S)
          </note>
          <note>
            av Sten Bergheden (M)
          </note>
          <note>
            till finansminister Magdalena Andersson (S)
          </note>
          <note>
            av Jörgen Warborn (M)
          </note>
          <note>
            till statsrådet Peter Eriksson (MP)
          </note>
          <note>
            av Saila Quicklund (M)
          </note>
          <note>
            till statsrådet Peter Eriksson (MP)
          </note>
          <note>
            av Ewa Thalén Finné (M)
          </note>
          <note>
            till statsrådet Peter Eriksson (MP)
          </note>
          <note>
            av Elisabeth Svantesson (M)
          </note>
          <note>
            till statsrådet Peter Eriksson (MP)
          </note>
          <note>
            den 11 januari
          </note>
          <note>
            av Lotta Finstorp (M)
          </note>
          <note>
            § 11 Kammaren åtskildes kl. 16.02.
          </note>
          <note>
            Sammanträdet leddes
          </note>
          <note>
            av talmannen från dess början till och med § 1 anf. 72 (delvis),
          </note>
          <note>
            av förste vice talmannen därefter till och med § 6 anf. 151 (delvis),
          </note>
          <note>
            av talmannen därefter till ajourneringen kl. 13.11 och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            KATHRIN FLOSSING
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Partiledardebatt
          </note>
          <note>
            Anf. 2 ANNA KINBERG BATRA (M)
          </note>
          <note>
            Anf. 3 JIMMIE ÅKESSON (SD)
          </note>
          <note>
            Anf. 4 Utbildningsminister GUSTAV FRIDOLIN (MP)
          </note>
          <note>
            Anf. 5 ANNIE LÖÖF (C)
          </note>
          <note>
            Anf. 6 JONAS SJÖSTEDT (V)
          </note>
          <note>
            Anf. 7 JAN BJÖRKLUND (L)
          </note>
          <note>
            Anf. 8 ANDREAS CARLSON (KD)
          </note>
          <note>
            Anf. 14 JIMMIE ÅKESSON (SD) replik
          </note>
          <note>
            Anf. 16 JIMMIE ÅKESSON (SD) replik
          </note>
          <note>
            Anf. 18 ANNIE LÖÖF (C) replik
          </note>
          <note>
            Anf. 26 JAN BJÖRKLUND (L) replik
          </note>
          <note>
            Anf. 28 JAN BJÖRKLUND (L) replik
          </note>
          <note>
            Anf. 32 ANDREAS CARLSON (KD) replik
          </note>
          <note>
            Anf. 34 ANNA KINBERG BATRA (M)
          </note>
          <note>
            Anf. 39 JIMMIE ÅKESSON (SD) replik
          </note>
          <note>
            Anf. 41 JIMMIE ÅKESSON (SD) replik
          </note>
          <note>
            Anf. 51 JIMMIE ÅKESSON (SD)
          </note>
          <note>
            Anf. 53 JIMMIE ÅKESSON (SD) replik
          </note>
          <note>
            Anf. 55 JIMMIE ÅKESSON (SD) replik
          </note>
          <note>
            Anf. 57 JIMMIE ÅKESSON (SD) replik
          </note>
          <note>
            Anf. 58 ANNA KINBERG BATRA (M) replik
          </note>
          <note>
            Anf. 59 JIMMIE ÅKESSON (SD) replik
          </note>
          <note>
            Anf. 61 JIMMIE ÅKESSON (SD) replik
          </note>
          <note>
            Anf. 63 JIMMIE ÅKESSON (SD) replik
          </note>
          <note>
            Anf. 64 ANNIE LÖÖF (C) replik
          </note>
          <note>
            Anf. 65 JIMMIE ÅKESSON (SD) replik
          </note>
          <note>
            Anf. 66 ANNIE LÖÖF (C) replik
          </note>
          <note>
            Anf. 67 JIMMIE ÅKESSON (SD) replik
          </note>
          <note>
            Anf. 69 JIMMIE ÅKESSON (SD) replik
          </note>
          <note>
            Anf. 71 JIMMIE ÅKESSON (SD) replik
          </note>
          <note>
            Anf. 72 JAN BJÖRKLUND (L) replik
          </note>
          <note>
            Anf. 73 JIMMIE ÅKESSON (SD) replik
          </note>
          <note>
            Anf. 74 JAN BJÖRKLUND (L) replik
          </note>
          <note>
            Anf. 76 ANDREAS CARLSON (KD) replik
          </note>
          <note>
            Anf. 77 JIMMIE ÅKESSON (SD) replik
          </note>
          <note>
            Anf. 78 ANDREAS CARLSON (KD) replik
          </note>
          <note>
            Anf. 87 ANNIE LÖÖF (C) replik
          </note>
          <note>
            Anf. 91 JONAS SJÖSTEDT (V) replik
          </note>
          <note>
            Anf. 92 Utbildningsminister GUSTAV FRIDOLIN (MP) replik
          </note>
          <note>
            Anf. 93 JAN BJÖRKLUND (L) replik
          </note>
          <note>
            Anf. 94 Utbildningsminister GUSTAV FRIDOLIN (MP) replik
          </note>
          <note>
            Anf. 95 JAN BJÖRKLUND (L) replik
          </note>
          <note>
            Anf. 96 Utbildningsminister GUSTAV FRIDOLIN (MP) replik
          </note>
          <note>
            Anf. 97 ANDREAS CARLSON (KD) replik
          </note>
          <note>
            Anf. 98 Utbildningsminister GUSTAV FRIDOLIN (MP) replik
          </note>
          <note>
            Anf. 99 ANDREAS CARLSON (KD) replik
          </note>
          <note>
            Anf. 101 ANNIE LÖÖF (C)
          </note>
          <note>
            Anf. 105 ANNIE LÖÖF (C) replik
          </note>
          <note>
            Anf. 107 ANNIE LÖÖF (C) replik
          </note>
          <note>
            Anf. 109 ANNIE LÖÖF (C) replik
          </note>
          <note>
            Anf. 111 ANNIE LÖÖF (C) replik
          </note>
          <note>
            Anf. 113 ANNIE LÖÖF (C) replik
          </note>
          <note>
            Anf. 119 ANNIE LÖÖF (C) replik
          </note>
          <note>
            Anf. 121 ANNIE LÖÖF (C) replik
          </note>
          <note>
            Anf. 123 ANDREAS CARLSON (KD) replik
          </note>
          <note>
            Anf. 124 JONAS SJÖSTEDT (V) replik
          </note>
          <note>
            Anf. 125 ANDREAS CARLSON (KD) replik
          </note>
          <note>
            Anf. 127 JAN BJÖRKLUND (L)
          </note>
          <note>
            Anf. 129 JAN BJÖRKLUND (L) replik
          </note>
          <note>
            Anf. 131 JAN BJÖRKLUND (L) replik
          </note>
          <note>
            Anf. 133 JAN BJÖRKLUND (L) replik
          </note>
          <note>
            Anf. 134 Utbildningsminister GUSTAV FRIDOLIN (MP) replik
          </note>
          <note>
            Anf. 135 JAN BJÖRKLUND (L) replik
          </note>
          <note>
            Anf. 137 JAN BJÖRKLUND (L) replik
          </note>
          <note>
            Anf. 138 JONAS SJÖSTEDT (V) replik
          </note>
          <note>
            Anf. 139 JAN BJÖRKLUND (L) replik
          </note>
          <note>
            Anf. 140 ANDREAS CARLSON (KD)
          </note>
          <note>
            Anf. 141 Utbildningsminister GUSTAV FRIDOLIN (MP) replik
          </note>
          <note>
            Anf. 142 ANDREAS CARLSON (KD) replik
          </note>
          <note>
            Anf. 144 ANDREAS CARLSON (KD) replik
          </note>
          <note>
            § 2 Justering av protokoll
          </note>
          <note>
            § 3 Avsägelse
          </note>
          <note>
            § 4 Anmälan om kompletteringsval
          </note>
          <note>
            § 5 Ärenden för hänvisning till utskott
          </note>
          <note>
            § 6 Ökad tillgänglighet till sprututbytesverksamheter i Sverige
          </note>
          <note>
            Socialutskottets betänkande 2016/17:SoU4
          </note>
          <note>
            Anf. 145 ANN-BRITT ÅSEBOL (M)
          </note>
          <note>
            Anf. 146 KARIN RÅGSJÖ (V)
          </note>
          <note>
            Anf. 147 EMMA HENRIKSSON (KD)
          </note>
          <note>
            Anf. 148 ANNA-LENA SÖRENSON (S)
          </note>
          <note>
            Anf. 149 PER RAMHORN (SD)
          </note>
          <note>
            Anf. 151 BARBRO WESTERHOLM (L)
          </note>
          <note>
            Anf. 152 RASMUS LING (MP)
          </note>
          <note>
            Anf. 153 STEFAN NILSSON (MP)
          </note>
          <note>
            (Beslut fattades under § 7.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 7 Beslut om ärende som slutdebatterats vid dagens sammanträde
          </note>
          <note>
            § 8 Bordläggning
          </note>
          <note>
            § 9 Anmälan om frågor för skriftliga svar
          </note>
          <note>
            § 10 Anmälan om skriftliga svar på frågor
          </note>
          <note>
            § 11 Kammaren åtskildes kl. 16.02.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
