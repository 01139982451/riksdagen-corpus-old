<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--44</head>
          <docDate when="2012-01-01">2012-01-01</docDate>
        </div>
      </front>
      <body>
        <div>
          <note xml:id="i-6fa7f8852c29ac4c-0">
            ﻿
          </note>
          <note xml:id="i-af71c9c9049a16ad-0">
            Riksdagens protokoll
          </note>
          <note xml:id="i-7c1ad86a99bd5a01-0">
            2012/13:44
          </note>
          <note xml:id="i-0faf6f7b94c074fc-0">
            Fredagen den 14 december
          </note>
          <note xml:id="i-4309f7d97e8edf93-0">
            Kl. 09:00 - 13:46
          </note>
          <note xml:id="i-0568618001878e6b-0">
            1 § Ledighet
          </note>
          <note xml:id="i-a28db2d96beb0d3f-0">
            Förste vice talmannen meddelade att Roza Güclü Hedin (S) ansökt
            om ledighet under tiden den 15 januari31 juli 2013.
          </note>
          <note xml:id="i-93383cd9511cc00e-0">
            Kammaren biföll denna ansökan.
          </note>
          <note xml:id="i-1413d15c24801218-0">
            Förste vice talmannen anmälde att Hans Unander (S) skulle tjänstgöra
            som ersättare för Roza Güclü Hedin.
          </note>
          <note xml:id="i-f2033e11fc513001-0">
            2 § Beslut om senaste dag för avlämnande av propositioner
          </note>
          <note xml:id="i-d0e76f5eb5d94d85-0">
            I enlighet med 3 kap. 3 § riksdagsordningen hade talmannen föreslagit
            att propositioner som regeringen avsåg skulle behandlas under
            innevarande riksmöte och för vilka särskild tidpunkt inte var
            föreskriven skulle avlämnas senast tisdagen den 26 mars 2013.
          </note>
          <note xml:id="i-5fb21ec9602ea64d-0">
            Kammaren biföll detta förslag.
          </note>
          <note xml:id="i-2420c076b8a2eb90-0">
            3 § Meddelande om preliminär plan för kammarens sammanträden
          </note>
          <note xml:id="i-d7c98055b091212b-0">
            Förste vice talmannen meddelade att en preliminär plan för kammarens
            sammanträden våren 2013 med voteringstider delats ut till riksdagens
            ledamöter.
          </note>
          <note xml:id="i-0f6f63af4c75400d-0">
            4 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-913a9fafbc21e3b0-0">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-25935b4d880659ff-0">
            KOM(2012) 631
          </note>
          <note xml:id="i-576fb675654ca6bc-0">
            5 § Anmälan om inkommen granskningsrapport från Riksrevisionen
          </note>
          <note xml:id="i-e5013ed35af40cff-0">
            Förste vice talmannen anmälde att följande granskningsrapport
            inkommit från Riksrevisionen:
          </note>
          <note xml:id="i-ef2a70b22e199cd7-0">
            6 § Hänvisning av ärenden till utskott
          </note>
          <note xml:id="i-bc18d40831d403bb-0">
            Föredrogs och hänvisades
          </note>
          <note xml:id="i-a6470a916ff6c4b7-0">
            7 § Förnyad bordläggning
          </note>
          <note xml:id="i-3f0969949b516a25-0">
            Föredrogs och bordlades åter
          </note>
          <note xml:id="i-0ae59b6ec31536b5-0">
            8 § Svar på interpellation 2012/13:153 om kränkningarna på Lundsbergs
            skola
          </note>
          <note type="speaker" xml:id="i-3807492138d59a4c-0">
            Anf. 1 Utbildningsminister JAN BJÖRKLUND (FP):
          </note>
          <u who="unknown" xml:id="i-7cac72c28ac6d900-0">
            <seg xml:id="i-f3d35cfef05280dc-0">
              Fru talman! Rossana Dinamarca har frågat mig om jag avser att
              dra tillbaka Lundsbergs skolas ställning som riksinternatskola.
              Dinamarca undrar även vilka åtgärder jag avser att vidta dels
              för att regeringen inte ska besluta om ställning som riksinternatskola
              gällande skolor där kränkande behandling av elever förekommer,
              dels för att inga elever i svensk skola ska utsättas för kränkningar.
            </seg>
            <seg xml:id="i-d9a036eb226ccce0-0">
              Inledningsvis vill jag betona att utbildningen vid alla skolor
              i Sverige ska förmedla och förankra respekt för de mänskliga rättigheterna
              och de grundläggande värderingar som det svenska samhället vilar
              på. Inget annat än nolltolerans ska råda mot kränkningar i skolan.
            </seg>
            <seg xml:id="i-8334de883e1ad8c5-0">
              Regeringen har genomfört en rad insatser på övergripande nivå
              för att stärka värdegrundsarbetet inom skolan och för att höja
              effektiviteten i arbetet mot bland annat mobbning och annan kränkande
              behandling i skolan.
            </seg>
            <seg xml:id="i-0bcd7f9171211d9a-0">
              Statens skolinspektion är ansvarig tillsynsmyndighet och ska
              bland annat se till att huvudmän genomför åtgärder för att förebygga
              och förhindra att elever utsätts för kränkande behandling. Skolinspektionen
              förfogar över olika möjligheter att ingripa och kan exempelvis
              utfärda föreläggande med vite. Bedöms missförhållandena som mycket
              allvarliga har inspektionen även möjlighet att besluta om att
              återkalla godkännandet för enskilda huvudmän och att stänga skolor
              tillfälligt.
            </seg>
            <seg xml:id="i-b0831be3bf60e741-0">
              Jag kan inte kommentera ett enskilt fall, men när det gäller
              riksinternaten kan jag säga att jag har tillsatt en arbetsgrupp
              som bland annat ska se över regelverket. Arbetsgruppen ska redovisa
              sitt uppdrag senast den 31 maj nästa år. Som jag även nämnt i
              tidigare frågesvar till riksdagen avvaktar jag arbetsgruppens
              redovisning innan jag tar ställning till vilka åtgärder som kan
              bli aktuella att vidta.
            </seg>
          </u>
          <note type="speaker" xml:id="i-2b81843088879b47-0">
            Anf. 2 ROSSANA DINAMARCA (V):
          </note>
          <u who="rossana_dinamarca_c267de" next="cont" xml:id="i-1ef552de571b3302-0">
            <seg xml:id="i-335367ff2777349f-0">
              Fru talman! Jag vill börja med att tacka för svaret. Det är en
              väldigt allvarlig fråga som vi har att debattera här i dag.
            </seg>
            <seg xml:id="i-d8bf9e797c54142d-0">
              Som förälder blir jag mycket illa berörd av det som har framkommit
              i anmälningar till Skolinspektionen om grova övergrepp av och
              på barn. Det har handlat om sexuellt våld och gruppvåldtäkter.
              Skolinspektionen upptäckte vid besök på skolan pennalism, misshandel
              och hot. När det blev känt strömmade telefonsamtal in till myndigheten.
              Anonyma personer berättade då även om sexbrott. Det gällde gruppövergrepp
              på flickor och pojkar, som enligt Skolinspektionens anteckningar
              fick trä kondomer på kvastskaft och köra in i varandras ändtarm.
            </seg>
            <seg xml:id="i-211953ecfae9ac09-0">
              Vi måste ha en skola att lita på, en skola som elever och föräldrar
              kan känna sig trygga med. Förekomst av kränkningar över huvud
              taget är oacceptabelt. Att elever dessutom bor på skolan gör dem
              extra utsatta. Det är framför allt på elevhemmen som dessa övergrepp
              och kränkningar har skett.
            </seg>
          </u>
          <note xml:id="i-4ce4dca7d9edb421-0">
            Den 28 april 1994 lämnade Lundsbergs skola in en ansökan till
            Utbildningsdepartementet där skolan anhöll om att få ställning
            som riksinternat.
          </note>
          <u who="rossana_dinamarca_c267de" prev="cont" xml:id="i-ed9aea8dfdd0397a-0">
            <seg xml:id="i-7aad63965457f0b2-0">
              Mindre än en månad senare, den 19 maj, beslutade regeringen att
              Lundsbergs skola skulle få ställning som riksinternatskola. Det
              finns anledning att tro att beslutet inte hade föregåtts av någon
              närmare granskning eller prövning, varför jag undrar vilka åtgärder
              regeringen och utbildningsministern avser att vidta för att regeringen
              inte ska besluta om ställning som riksinternatskola för skolor
              där kränkande behandling av elever förekommer.
            </seg>
            <seg xml:id="i-0abe4f82f2a7e2b9-0">
              Även om det tidigare inte var så öppet som i dag om kränkningarna
              på skolan har det funnits misstankar, eller rykten om man så vill,
              om att det förekommit pennalism. Det borde rimligtvis ha undersökts
              närmare.
            </seg>
            <seg xml:id="i-9bb2d48545ae7d98-0">
              Jag instämmer med utbildningsministern i att inget annat än nolltolerans
              mot kränkningar i skolan ska råda. Vi ska ha en skola att lita
              på. Av den anledningen är det helt orimligt att Lundsbergs skola
              trots anmärkningar från Skolinspektionen och hot om vitesföreläggande
              inte har visat sig vidta tillräckligt med åtgärder för att få
              stopp på kränkningarna, tvärtom. Efter Skolinspektionens återbesök
              i maj misshandlades en grupp elever i sitt rum.
            </seg>
            <seg xml:id="i-159779ac3b0eacb4-0">
              Det är bra att ministern har tillsatt en arbetsgrupp, men på
              Lundsbergs skola får man nog anse att det behövs handling nu för
              elevernas skull. Regeringen är den som beslutar om ställning som
              riksinternat. Det innebär att en skola har rätt till statsbidrag.
              Ett återdragande av ställningen som riksinternat skulle vara ekonomiskt
              kännbart men också en viktig markering av att regeringen menar
              allvar med att det är nolltolerans mot kränkningar i skolan som
              ska gälla.
            </seg>
            <seg xml:id="i-c325fc2da1243d7e-0">
              Avslutningsvis vill jag fråga ministern exakt vilket regelverk
              det är som arbetsgruppen ska se över.
            </seg>
          </u>
          <note type="speaker" xml:id="i-a3f1e9e5001cd8fe-0">
            Anf. 3 Utbildningsminister JAN BJÖRKLUND (FP):
          </note>
          <u who="unknown" xml:id="i-7cac72c28ac6d900-1">
            <seg xml:id="i-b37bb2d96ef8846e-0">
              Fru talman! Jag blir naturligtvis också väldigt illa berörd av
              uppgifter som framkommer i medier och i anmälningar. Samtidigt
              kan vi inte, och det utgår jag från att interpellanten också anser,
              fatta myndighetsbeslut eller lagstiftningsbeslut på basis av medieuppgifter
              eller på basis av uppgifter i en anmälan. Vi har myndigheter och
              rättsväsen för att granska detta, och den granskningen måste få
              ha sin gång.
            </seg>
            <seg xml:id="i-6616fbccc7ff21ac-0">
              Jag har ingen anledning att tro att de uppgifter som kommer fram
              är felaktiga, men jag måste ju veta att de inte är felaktiga eller
              överdrivna när man fattar beslut. Det är därför som Skolinspektionen
              granskar detta. De lägger ned betydande kraft på att granska just
              den skola som interpellanten utgår från i sin interpellation.
            </seg>
            <seg xml:id="i-c99dd109b1f2b468-0">
              Jag vill inte och får inte gå in på detaljerna i granskningen
              av just denna enskilda skola, utan jag nöjer mig med att konstatera
              att jag också blir illa berörd av uppgifterna. I fortsättningen
              av den här debatten tänker jag koncentrera mig på det generella
              regelverket, som jag också uppfattar att interpellanten frågar
              om.
            </seg>
            <seg xml:id="i-959816eabb74a881-0">
              Vi har mycket riktigt i lagstiftningen dels friskolor, dels något
              som heter riksinternatskolor. Alla riksinternat som finns är också
              friskolor. Det finns många friskolor men bara ett fåtal riksinternatskolor.
              I grunden är de tre riksinternatskolorna Lundsberg, Sigtuna och
              Grenna också fristående skolor. De är privatägda och fristående.
              Därutöver är de också riksinternatskolor.
            </seg>
            <seg xml:id="i-c1bf1e2817520a07-0">
              Den historiska bakgrunden till detta var att svenskar som flyttade
              utomlands under en kort period i samband med arbete utomlands
              i näringslivet eller i andra funktioner inte ville flytta med
              barnen till en helt ny skola utomlands med en helt ny läroplan,
              andra språk och så vidare. Därför skulle de kunna gå på internatskolor
              i Sverige. Det var den historiska bakgrunden till dessa skolor.
              Detta ansågs angeläget, men i och med att det finns internat blir
              ju kostnaden för skolan högre. Det är det som är bakgrunden till
              reglerna.
            </seg>
            <seg xml:id="i-272abdaf4f49c150-0">
              Jag menar att det finns skäl att ifrågasätta huruvida riksinternatskolor
              ska ha särskild legal status. Även om man tar bort den statusen
              och de blir vanliga friskolor får de naturligtvis ha internat
              om de vill. Det finns inga förbud mot att man låter sina barn
              bo på internat. Det finns inga hinder för det. Men den särskilda
              legala statusen är inte längre given. För många elever på dessa
              skolor är det inte alls så att föräldrarna bor utomlands, och
              då försvinner det särskilda intresset för Sverige av att ha detta
              av internationella skäl. Vi har inte tagit ställning än, men detta
              är bakgrunden till att jag vill granska om det i dag finns motiv
              att ha en särskild legal ställning för riksinternaten. Det regelverket
              ser arbetsgruppen nu över.
            </seg>
            <seg xml:id="i-67970d65521eef42-0">
              Jag vill understryka att även om man tar bort särställningen
              är de fortsatt friskolor och kan bedriva sin verksamhet, och internaten
              kvarstår väl i den mån skolorna och föräldrarna vill det. Det
              finns alltså inga hinder. Det förändrar inte verksamheten som
              sådan om särställningen i lagstiftningen försvinner. Men naturligtvis
              är det så, som interpellanten säger, att de särskilda statsbidrag
              som utgår för att skolan är internat då skulle avvecklas.
            </seg>
            <seg xml:id="i-bbe720d682389d50-0">
              Det är detta som arbetsgruppen nu tittar på. Den ska återkomma
              till mig under våren.
            </seg>
          </u>
          <note type="speaker" xml:id="i-b9d9528ac67b5bd7-0">
            Anf. 4 ROSSANA DINAMARCA (V):
          </note>
          <u who="rossana_dinamarca_c267de" xml:id="i-e9f5d4332101e2f8-0">
            <seg xml:id="i-f7864c57b1a5ead6-0">
              Fru talman! Jag tvivlar inte på att ministern är lika oroad som
              jag över det som har framkommit. Nu grundas det dock inte bara
              på rykten. Skolinspektionens rapporter har ju varit ganska skarpa.
              Därför menar jag att man borde agera.
            </seg>
            <seg xml:id="i-54291898b9932e70-0">
              Det har tidigare framkommit uppgifter om pennalism. Uppdrag granskning
              har tittat på detta, och även tidigare i dokumentären Prinsarnas
              skola , som filmades under 1997 och 2007, framkom det att det
              fanns pennalism. Även om det är misstankar borde man ha granskat
              den här typen av skolor betydligt tidigare. Också regelverken
              bör man se över med tanke på hur snabbt Lundsberg fick ställning
              som riksinternat. Det var knappt en månads betänketid. Även detta
              behöver ses över.
            </seg>
            <seg xml:id="i-2f76a6f7015d498e-0">
              Det är väldigt bra att man vill se över regelverket och om man
              ska ha den här typen av särställning över huvud taget. Man måste
              nog också titta på hur tillstånden ges, om de över huvud taget
              ska ges.
            </seg>
            <seg xml:id="i-067939b2aa1e0b24-0">
              Jag vill ändå ta utbildningsministern på orden. Det han säger
              i sitt svar är väldigt skarpt, nämligen att det är nolltolerans
              mot kränkningar som ska råda. Vid tidigare tillfällen har utbildningsministern
              också talat om att sätta hårt mot dem som utövar kränkningar eller
              mobbar. I de fall som har uppdagats är det framför allt de som
              har varit utsatta för kränkningarna som har råkat illa ut. Det
              är de som har fått sluta på skolan och som har behandlats som
              illojala mot skolan. Det är allvarligt.
            </seg>
            <seg xml:id="i-a88f23f0c2da8a44-0">
              Även om man har tillsatt en arbetsgrupp för att se över regelverk
              handlar det inte riktigt om att få stopp på den här typen av kränkningar.
              Det vore kännbart för en skola som Lundsberg vi vet att det har
              framkommit även på de andra riksinternaten även om det är allvarligast
              på Lundsberg om man miste sin ställning som riksinternat, bland
              annat för att man då skulle gå miste om statsbidragen. Men naturligtvis
              är det som har framkommit ett hårt slag mot dem och deras status.
              Vi har redan sett hur företag har dragit sig undan från att sponsra
              den här skolan.
            </seg>
          </u>
          <note type="speaker" xml:id="i-777083e82ca7798d-0">
            Anf. 5 Utbildningsminister JAN BJÖRKLUND (FP):
          </note>
          <u who="unknown" xml:id="i-7cac72c28ac6d900-2">
            <seg xml:id="i-99a375f632d7fc6b-0">
              Fru talman! Jag vill problematisera detta. Vi har sedan ett par
              år tillbaka en skollagstiftning med mycket skarpare toleransgänser
              när det gäller kränkningar och mobbning. I någon mening har sådant
              aldrig varit acceptabelt, men det har aldrig förut funnits några
              skarpa regler att ta till när sådant händer i skolväsendet.
            </seg>
            <seg xml:id="i-08ea25917fb2af45-0">
              Den här regeringen har infört en skolinspektion med mycket skarpa
              sanktionsmöjligheter. Här uppmärksammas något som sannolikt är
              mycket allvarligt på en skola. Då kräver Rossana Dinamarca att
              det är jag som ska agera. Men anledningen till att vi har inrättat
              dessa myndigheter är ju att det är de som ska agera, och de agerar
              också. De agerar enligt regelverket och lagstiftningen. De dömer
              ut vite. Det är bland det tuffaste man kan göra. Det har bara
              dömts ut två viten över huvud taget under de år som den nya skollagen
              har gällt. Det ena gäller Lundsberg, och det andra gäller Älvdalens
              kommun.
            </seg>
            <seg xml:id="i-2975f50a450032e6-0">
              Det är en mycket tung åtgärd man vidtar. Jag tycker att det är
              rätt och bra. Men det är konstigt om riksdagen tycker att det
              är regeringen som ska gripa in när myndigheterna nu agerar om
              detta inträffar.
            </seg>
            <seg xml:id="i-d4f5a6adfec7d747-0">
              Att jag säger så beror inte på att jag försvarar det som eventuellt
              har skett på Lundsberg, naturligtvis inte. Redan den första inspektionsrapporten
              var allvarlig. Sedan har det framkommit ytterligare påståenden
              som får prövas och granskas. Om alla dessa påståenden är riktiga
              eller om huvuddelen av dem är riktiga är det mycket allvarligt.
            </seg>
            <seg xml:id="i-ba9257138c5174a6-0">
              Men vi har byggt upp inspektionssystem och lagstiftning för att
              hantera detta. Ytterst kan Skolinspektionen dra in tillståndet
              för skolan, alltså tillståndet som friskola. Då får den lägga
              ned, och då hjälper det inte att vi ger riksinternatbidrag, för
              det finns ingen skola kvar.
            </seg>
            <seg xml:id="i-619a7363e846f47e-0">
              Denna makt har Skolinspektionen fått. Och på den punkten uppfattar
              jag att riksdagen har varit enig. Jag tycker att det vore fel
              om vi, när nu myndigheterna börjar agera enligt den nya skarpa
              lagstiftningen, skulle köra över dem och ta ifrån dem den inspektionsmakt
              som de har fått och om regeringen i stället skulle börja agera.
            </seg>
            <seg xml:id="i-d7c8b3b983c6c67d-0">
              Det blir ett väldigt mediefokus på just denna skola. Det beror
              på att det har skett allvarliga saker. Jag tror inte att man ska
              bortse från faktorn att Lundsberg har en profil som gör att den
              blir extra kontroversiell. När det uppstår problem på andra skolor
              brukar nämligen Dinamarca kräva mer pengar och mer resurser. Men
              just denna skola ska få mindre resurser när det är problem där.
              Var och en får väl spekulera i varför Dinamarca agerar just så
              när det gäller Lundsberg.
            </seg>
            <seg xml:id="i-fa6553a83daa2486-0">
              Men jag kommer inte att lägga fingrarna emellan om frågan kommer
              upp på regeringens bord för att inspektionen säger: Nu krävs det
              tuffa tag, och det är regeringen som ytterst har makten när det
              gäller riksinternat.
            </seg>
            <seg xml:id="i-1e7297d46412a0e6-0">
              Då kommer jag inte att tveka ett ögonblick. Men det är ytterst
              Skolinspektionen som har fått makt och myndighet av riksdagen
              att göra de här granskningarna och vidta åtgärder. De går grundligt
              till väga.
            </seg>
            <seg xml:id="i-5b81c6deccf5c7fb-0">
              Den andra frågan om riksinternatskolornas ställning, legalt,
              är en annan fråga. Riksinternatskolornas ställning, legalt, har
              ju inte primärt att göra med om det har varit kränkningar på en
              av dessa skolor eller inte. Det är två helt olika frågeställningar.
              I det här fallet handlar det om samma skola, men det är två olika
              frågor.
            </seg>
            <seg xml:id="i-381fdc67fed2944e-0">
              Om man har misskött sig så grovt att Skolinspektionen bedömer
              att skolan inte ska få finnas kvar kan Skolinspektionen dra in
              tillståndet för friskolan. Det vore märkligt om åtgärden i stället
              skulle bli att regering och riksdag ska fatta ett beslut att dra
              in riksinternatskolor över huvud taget i Sverige på basis av att
              en skola i så fall har misskött sig. Den relevanta åtgärden är
              att slå till mot just den skolan.
            </seg>
            <seg xml:id="i-31e266f156865dbf-0">
              Däremot är det en annan fråga som Dinamarca väcker, som måste
              hållas isär från den andra. Ska vi över huvud taget ha riksinternatskolor
              i lagstiftningen? Jag är, som sagt, öppen för att se över den
              frågan.
            </seg>
          </u>
          <note type="speaker" xml:id="i-a7a10a404e25ef90-0">
            Anf. 6 ROSSANA DINAMARCA (V):
          </note>
          <u who="rossana_dinamarca_c267de" xml:id="i-e9f5d4332101e2f8-1">
            <seg xml:id="i-3bdfc9cacc5e916a-0">
              Fru talman! Jag vet att Skolinspektionen har fått starkare mandat
              att utöva handlingskraft mot skolor som missköter sig. Men det
              som är skillnaden i det här fallet är att regeringen också kan
              agera. Ni har makten att kunna agera, eftersom det är regeringen
              som ger ställning som riksinternat.
            </seg>
            <seg xml:id="i-0ac7a842080d4556-0">
              Visst kan Lundsberg fortfarande fortsätta som fristående skola.
              Men det är klart att det skulle spela roll för en skola som Lundsberg
              om man förlorade sin ställning som riksinternat, både ekonomiskt
              och statusmässigt.
            </seg>
            <seg xml:id="i-bf1a0efc6093cf9d-0">
              Det är det ansvaret som jag vill att utbildningsministern ska
              ta. Det är en viktig markering mot Lundsbergs skola, att den här
              typen av grova kränkningar och grova övergrepp är helt oacceptabla
              och att den nolltolerans som Jan Björklund talar om ska råda.
            </seg>
            <seg xml:id="i-f42c1662aefc9777-0">
              Det här fallet är speciellt, och det handlar inte om vilka det
              är som sätter sina barn på Lundsbergs skola jag förstår att det
              är det som Jan Björklund är ute efter. De här barnen är extra
              utsatta eftersom de bor på internat. De är kanske långt hemifrån.
              De har inte sina föräldrar i närheten. De går inte hem efter skolan,
              utan de är kvar. Och det är framför allt på elevhemmen som grova
              och sexuella övergrepp och misshandel och annat har förekommit.
            </seg>
            <seg xml:id="i-160ff01e4ce85b47-0">
              Det är det som jag vill komma till. Regeringen har makt. Regeringen
              har möjlighet att göra någonting utöver det som Skolinspektionen
              gör. Om inte de övergrepp och kränkningar som har uppdagats på
              Lundsberg är tillräckliga för att regeringen ska kunna agera undrar
              jag: Vad är det då som krävs?
            </seg>
          </u>
          <note type="speaker" xml:id="i-94903d040ca6f0d1-0">
            Anf. 7 Utbildningsminister JAN BJÖRKLUND (FP):
          </note>
          <u who="unknown" xml:id="i-7cac72c28ac6d900-3">
            <seg xml:id="i-099df8b99440d9b0-0">
              Fru talman! Regeringen har väldigt mycket makt att utöva mot
              enskilda människor. Och det är i varje fall min utgångspunkt att
              vi, när vi utövar den makten mot enskilda människor eller mot
              institutioner som drivs av människor, måste göra det med rättssamhällets
              principer som grund.
            </seg>
            <seg xml:id="i-f472955e090c30f9-0">
              Denna riksdag har bestämt att det är Statens skolinspektion som
              tar emot anmälningar, värderar anmälningar, granskar anmälningar,
              utreder anmälningar och kommer till slutsatser.
            </seg>
            <seg xml:id="i-22463e00f8d9220e-0">
              Om Statens skolinspektion vänder sig till regeringen detta har
              jag gjort klart både i debatten och för Skolinspektionens ledning
              och säger att man bör vidta en åtgärd kommer jag inte att tveka
              att göra det eller att föreslå regeringen att vi ska göra det.
            </seg>
            <seg xml:id="i-2100fece4811945a-0">
              Men jag är inte skolinspektör. Utbildningsdepartementet har inga
              egna skolinspektörer som åker och granskar skolor. Det är Statens
              skolinspektion som gör detta.
            </seg>
            <seg xml:id="i-a5b87f0482073d66-0">
              Jag tänker inte fatta beslut på basis av medieuppgifter eller
              på basis av påståenden i anmälningar förrän de är granskade. Jag
              har ingen anledning att tro att påståendena inte är korrekta,
              men ska man fatta regeringsbeslut måste de värderas och utredas
              av våra myndigheter. Det är så ett rättssamhälle fungerar.
            </seg>
            <seg xml:id="i-1f96afb62f53c112-0">
              Jag kommer inte att tveka att vidta de strängaste åtgärder som
              jag har befogenhet att vidta om det finns skäl att göra det enligt
              den lagstiftning och de rutiner och processer som vi har byggt
              upp. Men jag tänker inte göra det förrän underlaget är färdigt.
              Det får naturligtvis, som interpellanten förstår, mycket långtgående
              effekter om vi vidtar dessa stränga åtgärder. Ska vi göra det
              måste det finnas ett riktigt underlag för detta, och det inväntar
              jag nu. Det är Skolinspektionen som hanterar detta.
            </seg>
            <seg xml:id="i-96ce643ac326aa90-0">
              Skolinspektionen har än så länge vidtagit den strängaste åtgärd
              som man hittills har vidtagit sedan den nya skollagen infördes
              när det gäller just denna skola. Det pågår en fortsatt granskningsprocess.
              Vi får vi se var det landar.
            </seg>
          </u>
          <note xml:id="i-a09f555dc06ad988-0">
            Överläggningen var härmed avslutad.
          </note>
          <note xml:id="i-f54f66500c3410cf-0">
            9 § Svar på interpellation 2012/13:169 om it i undervisningen
          </note>
          <note type="speaker" xml:id="i-2bf11f8b46997e1b-0">
            Anf. 8 Utbildningsminister JAN BJÖRKLUND (FP):
          </note>
          <u who="unknown" xml:id="i-7cac72c28ac6d900-4">
            <seg xml:id="i-c837318fbb948f82-0">
              Fru talman! Monica Green har frågat mig vad jag avser att göra
              för att alla elever i Sverige ska få chansen att ta del av it
              i undervisningen samt för att Statens skolinspektions granskning
              av it i undervisningen ska tas på allvar.
            </seg>
            <seg xml:id="i-b8856c49d08f70c7-0">
              Det är mycket viktigt att eleverna i de svenska skolorna har
              moderna och bra lärverktyg och kan använda dem på ett sätt som
              stöder lärandet. Det är därför som det i skollagen framgår att
              alla elever ska ha gratis tillgång till de lärverktyg som behövs
              för en tidsenlig utbildning. I de nya läroplanerna och i ämnes-
              och kursplaner har dessutom it skrivits fram på ett tydligare
              sätt, och det framgår nu att eleverna ska kunna använda modern
              teknik som ett verktyg för kunskapssökande, kommunikation, skapande
              och lärande. Jag vill dock betona att det är upp till lärarna
              att bestämma hur undervisningen ska läggas upp, det vill säga
              vilka metoder och material som ska användas så att de nationella
              målen och kunskapskraven uppnås.
            </seg>
            <seg xml:id="i-d0af204ddbf96f03-0">
              Skolinspektionens granskning visar att skolledningens roll är
              viktig när det gäller om och hur it används i undervisningen.
              Det krävs ett gott pedagogiskt ledarskap och en strategi för hur
              it och andra lärverktyg bör användas i undervisningen. Sedan måste
              även lärarna ha kunskap i hur it kan användas. Rektor och huvudmannen
              svarar för lärarnas kompetensutveckling.
            </seg>
            <seg xml:id="i-77213599b142f1cf-0">
              Beträffande Skolinspektionens kvalitetsgranskningar är dessa
              nedslag i skolverksamheten där man tittar på olika identifierade
              frågeområden. Myndigheten sprider resultatet av sina granskningar
              brett och på olika sätt, bland annat via sin webbplats, nyhetsbrev
              och seminarier, så att granskningsresultat når huvudmän och rektorer.
              I det fall Skolinspektionen i sina granskningar upptäcker att
              skolförfattningarna inte följs kan Skolinspektionen inleda ett
              tillsynsärende som i sin tur kan leda till att huvudmannen föreläggs
              att åtgärda bristerna.
            </seg>
            <seg xml:id="i-bb5152c688483096-0">
              När det gäller it-användningen i undervisningen har dessutom
              Statens skolverk regeringens uppdrag att kontinuerligt följa upp
              barns, elevers och lärares it-användning och it-kompetens i förskola,
              skola och vuxenutbildning. Regeringen följer utvecklingen på området
              genom detta uppdrag som Skolverket redovisar regelbundet till
              Regeringskansliet.
            </seg>
            <seg xml:id="i-ac61ed7d09f67d23-0">
              I övrigt konstaterar jag att detta är en fråga för huvudmännen.
            </seg>
          </u>
          <note type="speaker" xml:id="i-13f74a00eebeacca-0">
            Anf. 9 MONICA GREEN (S):
          </note>
          <u who="monica_green_e58cbb" xml:id="i-942904ee30b092a7-0">
            <seg xml:id="i-edc26a31f62d0b29-0">
              Fru talman! Det finns flera skäl att förstärka arbetet med it
              i skolan. Ett skäl är det pedagogiska. It är ett mycket bra verktyg
              för att bedriva undervisning. It stöder de flesta ämnen och lärosituationer.
            </seg>
            <seg xml:id="i-c06c7c9f4f84d4d7-0">
              Ett annat skäl handlar om skolans uppdrag att rusta eleverna
              för framtiden, som medborgare som arbetstagare eller som arbetsgivare.
              Kravet på att behärska it är väldigt stort redan i dag, och det
              kommer att vara en självklarhet i framtiden. Det är viktigt att
              skolan hjälper till att överbrygga de digitala klyftor som finns
              och kompensera för att elever har olika förutsättningar utifrån
              sina olika hemförhållanden.
            </seg>
            <seg xml:id="i-9ec8c96bf9629d10-0">
              Sverige är ett av världens mest teknikutvecklade länder och ska
              så förbli. Därför måste vi fortsätta att överbrygga klyftor och
              se till så att Sverige är en framstående it-nation.
            </seg>
            <seg xml:id="i-7dfa0cd58ce699e1-0">
              Det är alltså oroande att Sverige halkar efter jämfört med andra
              länder när det gäller utvecklandet av lärande med stöd med digital
              teknik. Tillgången till it ökar, men det är också stor skillnad
              mellan skolorna. Det hänger ofta på att det finns någon it-nörd
              bland lärarna, en entusiast som drar med de andra. Det är naturligtvis
              jättebra att det finns sådana, men om det inte finns någon sådan
              på en skola halkar den skolan efter.
            </seg>
            <seg xml:id="i-180a9d1ff74472c9-0">
              Vi vill att vi ska ha en modern skola i hela Sverige för alla
              elever. Elevernas it-tillgång är en viktig del i arbetet med att
              se till att vi fortsätter att ha en modern skola.
            </seg>
            <seg xml:id="i-2a12cf54eb6cad10-0">
              Staten har ett ansvar, och vi tycker att det ska tydliggöras
              genom en nationell it-strategi för skolan. Det skulle stärka Sverige
              som kunskapsnation.
            </seg>
            <seg xml:id="i-2ccc26f3187a6e3f-0">
              Samtidigt hör vi om bristerna. Utbildningsradion säger att det
              är en absurd brist. It-ministern säger att det bara är fläckvis
              digitalt inom skolan, och Skolinspektionen säger att det är oroande
              att alla inte har tillgång. Utbildningsradion säger också att
              bara var fjärde lärare har tillgång till dator i skolan.
            </seg>
            <seg xml:id="i-2c348ba0af1f72c4-0">
              Därför har staten ett ansvar. Det går naturligtvis att, som utbildningsministern
              gör, säga att det är skolans och kommunernas eget ansvar, men
              det finns också politiska signaler som till exempel utbildningsministern
              kan ge för att visa på hur viktigt det här är när vi ska gå in
              i framtiden, bejaka utvecklingen och vara det moderna land som
              vi alltid tycker att vi har varit. Då är den digitala tekniken
              oerhört viktig.
            </seg>
            <seg xml:id="i-e54a705c7ae57eca-0">
              Jag ser den digitala klyftan som ett stort problem. Klyftor har
              alltid funnits i skolan, och skolan har alltid haft i uppdrag
              att överbrygga dem, även om skolan oftast inte har klarat det
              särskilt bra. Det gör man inte nu heller. Hur ska skolan klara
              den digitala klyftan i framtiden om utbildningsministern inte
              ger rätt signaler?
            </seg>
          </u>
          <note type="speaker" xml:id="i-fa5ed68ad9ab9b10-0">
            Anf. 10 Utbildningsminister JAN BJÖRKLUND (FP):
          </note>
          <u who="unknown" xml:id="i-7cac72c28ac6d900-5">
            <seg xml:id="i-a22048cbb3890e0e-0">
              Fru talman! Jag delar uppfattningen att it i skolan har två syften.
              Det ena är naturligtvis att hjälpa till i undervisningen. Då är
              det ett pedagogiskt hjälpmedel bland andra. Det andra är att se
              till att alla elever får lära sig it-användning. Väldigt många,
              säkert huvuddelen, har i dag tillgång till it utanför skolan,
              men alla har det inte, och det är det som interpellanten kallar
              för digitala klyftor. Jag delar uppfattningen att det är skolans
              uppdrag att hjälpa till att överbrygga dem.
            </seg>
            <seg xml:id="i-50b7321e980f8ba4-0">
              Jag menar att vi flyttar fram positionerna högst avsevärt. Den
              nya läroplanen, de nya kursplanerna och de nya ämnesplanerna är
              väldigt tydliga med att användningen av digitala verktyg it, datorer
              ingår i skolans uppdrag. Jag har inte fått någon rapport om att
              någon skola bryter mot det uppdraget. Om interpellanten har det
              är det väl bra om det redovisas vilka de i så fall är, för då
              bryter de mot läroplanen. Men jag har inte fått någon sådan rapport.
            </seg>
            <seg xml:id="i-6f07beb120fae4f9-0">
              Däremot går det alltid att bli bättre. Det ska vi sträva efter
              på det här området också.
            </seg>
            <seg xml:id="i-16ab6a77254618c7-0">
              Jag tycker att det är viktigt att ta del av de faktaunderlag
              som finns. Ett mycket viktigt sådant är den stora PISA-studien
              om digital läsning som kom för ett och ett halvt år sedan och
              som var en stor jämförelse mellan OECD-länderna när det gäller
              it-användning i skolan.
            </seg>
            <seg xml:id="i-289a48d83036d6b0-0">
              Där konstaterade man om Sverige att Sverige är mycket tekniskt
              framstående. Problemet ligger i användningen av it och datorer
              i skolan. Då handlar det inte om den tekniska användningen utan
              om att eleverna inte är tillräckligt källkritiska. Det är där
              problemet ligger, enligt PISA-studien. Man går in på nätet och
              läser något, och så tror man på det utan att ifrågasätta det.
            </seg>
            <seg xml:id="i-c7602c9fe63a80b0-0">
              Jag har ju noterat även tidigare att interpellanten är aktiv
              i den här frågan, och jag vill varna för att det blir en alltför
              teknikfokuserad debatt. Jag tror nämligen inte riktigt att det
              är där skon klämmer. I varje fall ger inte PISA-studien något
              stöd för det.
            </seg>
            <seg xml:id="i-35a0c6a8b14e1424-0">
              Det handlar i stället om att elever, till exempel i ämnet historia,
              går in och försöker läsa något på nätet. Om man då inte själv
              kan historia eller om man inte har lärare som är duktiga i historia
              kommer det inte att spela någon roll att man har it, för man kan
              bli missledd av det som står på nätet. När det gäller orsakerna
              till andra världskriget och Förintelsen finns det många aktörer
              som nu har ett intresse av att vinkla bilder ur sitt perspektiv.
              Det gäller kanske inte vikingatiden, men 1900-talets historia,
              det vill säga den moderna historien och även rader av andra ämnen,
              exempelvis klimatfrågan och så vidare.
            </seg>
            <seg xml:id="i-a7238fba56338630-0">
              Jag tror alltså att vi måste förstå att när det gäller it-användningen
              går det inte att koppla från skolans övriga kunskapsuppdrag. Om
              elever och lärare är kunniga kommer man att kunna använda all
              den information som finns på nätet. Man kan gå in på nätet, hämta
              hem information och värdera den på ett helt annat sätt än man
              måste göra med de läroböcker som en skola köper in, för där har
              naturligtvis lärarna och skolan själv ytterst ett ansvar för att
              de är objektiva, allsidiga och av god kvalitet. Men det är ju
              ingen som har det ansvaret för allt som läggs ut på nätet.
            </seg>
            <seg xml:id="i-03a7545a72a1b91b-0">
              Det är det PISA pekar på. Det är den delen vi i första hand måste
              förbättra i Sverige, inte att köpa in ännu mer ny teknik som man
              inte vet hur man ska använda. Det är inte där bristen finns, även
              om man ständigt måste göra även detta eftersom tekniken utvecklas
              hela tiden.
            </seg>
            <seg xml:id="i-49f5743583cd6e54-0">
              Det är den biten jag är bekymrad över att källkritiken hos eleverna
              inför allt som finns på nätet inte är tillräckligt utvecklad,
              och det är en del av skolans ordinarie kunskapsuppdrag.
            </seg>
            <seg xml:id="i-133cf084b1c4f13f-0">
              Jag delar alltså interpellantens utgångspunkter, men när vi funderar
              på vad vi ska göra måste vi rimligen utgå från de internationella
              studier som finns på området och inte från något som man bara
              tycker verkar intressant.
            </seg>
          </u>
          <note type="speaker" xml:id="i-351d9570d9c9d692-0">
            Anf. 11 MONICA GREEN (S):
          </note>
          <u who="monica_green_e58cbb" xml:id="i-942904ee30b092a7-1">
            <seg xml:id="i-fc07f744bb809581-0">
              Fru talman! Först lät utbildningsministern ganska nöjd och tyckte
              att det här nog löser sig. Men sedan kom utbildningsministern
              in på vikten av källkritik, vilket vi har diskuterat tidigare
              i den här kammaren.
            </seg>
            <seg xml:id="i-4cdf10c6c3b0bbee-0">
              Jag tycker att det är bra. Det är jätteviktigt att lärarna och
              eleverna är källkritiska. Därför skulle det vara väldigt bra att
              ta fram detta i en nationell it-strategi för skolan. Om nu Jan
              Björklund säger att problemet inte är tekniken, för det har vi
              sett till på annat sätt och den tekniska utvecklingen är bra i
              Sverige och så vidare även det varierar, har i alla fall jag märkt,
              över landet utan problemet är källkritiken, varför då inte göra
              en nationell it-strategi för skolan där källkritik är en väldigt
              stor del så att lärare tar till sig det och ser till att det kommer
              med i undervisningen?
            </seg>
            <seg xml:id="i-2ea0345ccde8d49d-0">
              Det är jätteviktigt med källkritik. Tidigare har eleverna lärt
              sig att allt inte är sant som står i tidningen. Nu måste man lära
              sig att inte allt som står på nätet är sant. Dessutom får man
              så väldigt mycket mer information. Det är ju det som är så bra
              med it, att vi kan ta del av hela världen. Men det finns också
              sådana nackdelar, eftersom det finns vissa som vill vinkla.
            </seg>
            <seg xml:id="i-c365c6215fe43fd0-0">
              Om man bara läser en eller två tidningar kan ju det gå an. Då
              klarar man av att vara källkritisk, men får man väldigt mycket
              över sig är det ännu viktigare att man lär sig källkritik.
            </seg>
            <seg xml:id="i-52a6258d3c29bd06-0">
              Nu har jag utbildningsminister Jan Björklund framför mig. Varför
              kan han inte peka med hela handen, som jag tycker att han gör
              ibland, och säga att när nu it blir en så stor del i skolan och
              it är ett så bra undervisningsverktyg måste även källkritiken
              få en väldigt stor del? Det vore väl alldeles utmärkt att lägga
              in det i en nationell it-strategi.
            </seg>
          </u>
          <note type="speaker" xml:id="i-a92560974e9e7c4d-0">
            Anf. 12 Utbildningsminister JAN BJÖRKLUND (FP):
          </note>
          <u who="unknown" xml:id="i-7cac72c28ac6d900-6">
            <seg xml:id="i-22a0be513e0854ea-0">
              Fru talman! Jag är inte säker på att interpellanten förstår begreppet
              källkritik. Källkritik är inte att man ska ifrågasätta så mycket
              som möjligt i största allmänhet.
            </seg>
            <seg xml:id="i-eddace91dca2e7ad-0">
              Man kan förstås i en it-strategi tala om för eleverna att inte
              allt som står på nätet är sant. Men poängen är ju att om man ska
              kunna utöva källkritik i verkligheten måste man ha tillräckligt
              med egna kunskaper för att själv kunna värdera vad som är sant
              och inte sant. Om allting som fanns på nätet inte vore sant hade
              det inte varit någon idé att ha it i skolan. En hel del är ju
              sant också. Eleverna måste kunna skilja på det som är sant och
              inte sant. För att kunna göra det måste man själv ha goda ämneskunskaper.
              Det är inte it-kunskaper man behöver, det är ämneskunskaper man
              behöver.
            </seg>
            <seg xml:id="i-1c7471754dcfceed-0">
              Om det är någon som har intresse av att påstå att Förintelsen
              inte existerade eller att den är överdriven och skriver det på
              en hemsida som eleverna går in och tittar på är ju enda sättet
              för dem att förstå att detta är fel att de själva har goda historiekunskaper.
              Det är det som är källkritik, att man själv kan mycket om olika
              saker. Det är då man kan utöva källkritik.
            </seg>
            <seg xml:id="i-eb99505b9faea52d-0">
              Det räcker inte att säga till eleverna: Men ni ska inte tro på
              det som står på nätet. Då är det ju ingen idé att använda det.
              Det är klart att en hel del av det som finns där också är sant
              och riktigt. Det är ju att kunna värdera och skilja det ena från
              det andra som är källkritik. Där har vi en nationell läroplan.
              Vi har ämnesplaner i vartenda ämne som är utarbetade under flera
              års tid och som precis är antagna. Jag har inte uppfattat att
              det i huvudsak finns någon kritik mot dem från riksdagens partier.
            </seg>
            <seg xml:id="i-79546c89893e10b5-0">
              Jag har inget emot att man antar ytterligare en strategi, men
              lärarna och skolorna kommer att ha det; jag lovar. Det är liksom
              inte ytterligare papper de behöver. Vi kan anta hur många papper
              som helst i regering och riksdag, men det är inte det de efterlyser;
              jag lovar.
            </seg>
            <seg xml:id="i-f3fb98e314bec9f3-0">
              Det finns tydliga uppdrag. Det finns läroplaner och ämnesplaner
              där målet är ämneskunskaper men där det är angivet att man ska
              använda digitala verktyg. Vi kan skriva det på ytterligare en
              massa papper. Jag är inte prestigefylld; jag kan göra det. Tre
              papper till, vi kan kalla dem vad som helst. Men det kommer inte
              att ändra någonting mer än att lärarna upplever att det blir ännu
              mer papper. De här papperen finns redan. Det som Monica Green
              vill att vi ska skriva ett särskilt papper om finns redan i läroplanen.
              Det finns redan där, och Skolinspektionen granskar det.
            </seg>
            <seg xml:id="i-00815928f89b385d-0">
              Sedan är Monica Green upprörd över att det är olika mellan kommunerna.
              Tänk att det sade jag för 20 år sedan. Så här kommer det att bli
              när ni kommunaliserar skolan. Det kommer att bli olika i olika
              kommuner. Så fort det är någonting som är olika står det en socialdemokrat
              i dag är det Monica Green i talarstolen och säger: Det här borde
              utbildningsministern styra upp. Det borde vara lika. Monica Green
              är engagerad därför att hon är talesman i just it-frågor. Därför
              vill hon att det ska vara just it som ska styras upp. Nästa dag
              är det någon annan socialdemokrat som anser att det är något annat
              som ska styras upp.
            </seg>
            <seg xml:id="i-77e45b610c501cd4-0">
              Varför kommunaliserade ni skolan, Monica Green? Kan du inte berätta
              det för de tv-tittare som följer debatten? Om ni vill att allt
              ska vara lika, varför kommunaliserade ni skolan?
            </seg>
          </u>
          <note type="speaker" xml:id="i-6ef0336a6e79d3d9-0">
            Anf. 13 MONICA GREEN (S):
          </note>
          <u who="monica_green_e58cbb" xml:id="i-942904ee30b092a7-2">
            <seg xml:id="i-8e8ca33ad84182b3-0">
              Fru talman! Politik är att vilja. Om man vill någonting kan man
              det, även som utbildningsminister, och ska inte gömma sig bakom
              kommunerna. Vill man att det ska vara mer likvärdigt med it i
              skolan och att lärarna ska ta sig an det pedagogiska hjälpmedel
              som it faktiskt är kan man se till att det blir mer likvärdigt.
              Det kan till och med en utbildningsminister göra. Politik är att
              vilja.
            </seg>
            <seg xml:id="i-641067820f7b5627-0">
              Vill utbildningsministern se till att vi blir mer källkritiska
              på nätet? Jag märker ju att utbildningsministern försöker förlöjliga
              det här med källkritik och säger att allt som står på nätet inte
              är sant, att eleverna måste lära sig att det finns sanning också.
              Utbildningsministern tror att de först måste läsa det i en bok
              det låter ju så i alla fall och sedan kan de gå ut på nätet.
            </seg>
            <seg xml:id="i-c0d7d9218dfb1e43-0">
              Grejen med it i skolan är att man faktiskt kan lära sig via den
              digitala tekniken. Man kan faktiskt gå den genvägen. Man kan lära
              sig mycket mer och snabbare. Det går enklare att göra det via
              it. Man får den teoretiska kunskapen genom it-teknik. Det går
              att göra, men man måste naturligtvis också vara källkritisk.
            </seg>
            <seg xml:id="i-8d95719509ba4169-0">
              När vi fick upp Sverige högst på listan i världen som it-nation
              var det av tre skäl. Det var hem-pc-reformen, det var de kommunala
              it-strategipengarna och det var ITIS, det vill säga It i skolan.
              Jag håller med om att It i skolan sedan skulle ha utvecklats och
              förbättrats, men det var ett stort steg att lärare faktiskt inte
              var rädda för tekniken, att lärare inte kände att de kunde mindre
              än eleverna. Därför var ITIS väldigt bra. Men nu måste det till
              något ännu mer. Det behövs en nationell it-strategi för skolan.
              Jag hoppas att den här debatten har landat i att vi är överens
              om det, ministern.
            </seg>
          </u>
          <note type="speaker" xml:id="i-c20dd955eb41af89-0">
            Anf. 14 Utbildningsminister JAN BJÖRKLUND (FP):
          </note>
          <u who="unknown" xml:id="i-7cac72c28ac6d900-7">
            <seg xml:id="i-6dd3ff49c82a12a8-0">
              Fru talman! Att Sverige blev ledande som it-nation berodde på
              att Sverige var bland de första att avreglera telekomsektorn i
              början av 90-talet. Den reformen var Socialdemokraterna starkt
              emot. Det var den avgörande orsaken till it-bubblan i Sverige
              tio år senare. Den sprack tyvärr sedan, men den gjorde att vi
              under lång tid var ledande och gör att vi fortfarande är ledande.
              Vi är en tekniknation i grunden och en välutvecklad nation. Men
              avregleringen av telekomsektorn var det som verkligen satte fart
              på detta. Jag tror inte att Monica Green ska gå omkring och tro
              att det var något särskilt utvecklingsprojekt som var beslutat
              av regeringen som gjorde att Sverige blev en it-nation, även om
              det inte motverkade syftet. Men det var absolut inte det som var
              avgörande.
            </seg>
            <seg xml:id="i-47208a484bf6d1e5-0">
              Jag var själv ansvarig för skolväsendet i Sveriges största kommun
              under de här åren. Vi satsade mycket på tekniken. Det görs fortfarande,
              och det görs i de flesta kommuner. Man ska dock akta sig för att
              tro att vi först har en skola som har ett undervisningsuppdrag
              och sedan ska it vara någonting vid sidan av. Jag tror att det
              vore väldigt olyckligt. Att man har en läroplan för skolans uppdrag
              och sedan ska ha särskilda it-dokument vid sidan av tror jag är
              fel tänkt.
            </seg>
            <seg xml:id="i-7f300704e98fd738-0">
              Det finns ingen prestige i det; om det är så att det finns ett
              starkt önskemål kan jag skriva ytterligare strategier för skolan.
              Jag lovar det. Det är inte det. Om Monica Green pratar med några
              lärare i sitt eget parti och de säger att det är mer strategier
              de vill ha, berätta gärna för mig när hon har mött de lärarna.
              Jag har aldrig mött dem. Jag har aldrig mött de där lärarna som
              efterlyser ytterligare statliga strategier. De vill bli lämnade
              i lugn och ro för att i fred arbeta med läroplanerna, där it är
              ett mycket viktigt verktyg för att nå framåt.
            </seg>
            <seg xml:id="i-f0a51e572aa98553-0">
              Jag håller med om att det finns många saker som inte är likvärdiga
              i svensk skola och att en av orsakerna, precis som interpellanten
              säger, är kommunaliseringen. Låt oss åtgärda det då, Monica Green.
            </seg>
          </u>
          <note xml:id="i-a09f555dc06ad988-1">
            Överläggningen var härmed avslutad.
          </note>
          <note xml:id="i-635320bc6e3e1010-0">
            10 § Svar på interpellation 2012/13:115 om fattigdomsbekämpning
            genom ett tilläggsprotokoll till ESK-konventionen
          </note>
          <note type="speaker" xml:id="i-6b8e05772066e264-0">
            Anf. 15 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-52dcd4d300cac368-0">
            <seg xml:id="i-6e58d853f87cbcf9-0">
              Fru talman! Lotta Hedström har frågat biståndsministern om hon
              avser att agera för att Sverige ska ta sitt moraliska ansvar för
              reell fattigdomsbekämpning genom att signera och ratificera tilläggsprotokollet
              till FN:s konvention om de sociala, ekonomiska och kulturella
              rättigheterna, ICESCR/ESK.
            </seg>
            <seg xml:id="i-ea9d6fa3473feb3c-0">
              Interpellationen har överlämnats till mig. Frågan om Sverige
              avser att ratificera tilläggsprotokollet har tidigare besvarats
              av mig, 2010, och av utrikesministern 2009.
            </seg>
            <seg xml:id="i-0e4a58b82ccfdce5-0">
              Sverige anslöt sig till konsensus när FN:s generalförsamling
              i december 2008 antog tilläggsprotokollet om enskild klagorätt.
              Vi höll då en röstförklaring som förklarade Sveriges inställning
              till protokollet. I korthet innebar förklaringen att Sverige inte
              var övertygat om att enskild klagorätt var det bästa sättet att
              främja de ekonomiska, sociala och kulturella rättigheterna, bland
              annat därför att de så kallade ESK-rättigheternas karaktär ofta
              gör det svårt att med precision ange när en kränkning ska anses
              ha begåtts. Den bedömningen kvarstår.
            </seg>
            <seg xml:id="i-912fc5b3c907e141-0">
              Sverige tar sina internationella åtaganden på stort allvar. Det
              är viktigt att känna till konsekvenserna av ett avtal innan det
              ingås. Därför är regeringen utifrån nuvarande omständigheter inte
              beredd att signera eller ratificera tilläggsprotokollet. Vi har
              dock inte stängt någon dörr utan kommer att studera den praxis
              som fortsatt utvecklas till följd av individuella klagomål till
              FN, på samma sätt som att vi även ser över andra möjligheter att
              stärka mänskliga rättigheter och bekämpa fattigdom.
            </seg>
          </u>
          <note type="speaker" xml:id="i-2e55b43d36e84e9e-0">
            Anf. 16 LOTTA HEDSTRÖM (MP):
          </note>
          <u who="unknown" xml:id="i-7cac72c28ac6d900-8">
            <seg xml:id="i-d76df423507977b8-0">
              Fru talman! Tack herr minister för svaret, även om jag såklart
              dels tycker att det är lite tunt och lakoniskt, dels naturligtvis
              tycker att Gunilla Carlsson borde ha svarat eftersom jag har ställt
              frågan i en global fattigdomsbekämpningskontext. Men vi två får
              väl försöka bryta saken så långt det låter sig göras.
            </seg>
            <seg xml:id="i-9f21e4d8e7f2a7a4-0">
              Jag är också väl medveten om att andra har ställt frågan tidigare
              och i olika form. Det är ju bra. Carl Bildt svarade till exempel
              min kollega Bodil Ceballos redan 2008, inte 2009 som det står
              i svaret. Han sade: Från svensk sida är vi inte övertygade om
              att enskild klagorätt är det bästa sättet att främja dessa rättigheter.
              Han svarade alltså nästan ordagrant likadant som minister Hägglund
              svarar mig i dag. Det är förhoppningsvis inte så att det inte
              har försiggått något vidare tankearbete eller något processande
              i den här saken i Regeringskansliet under de här fyra åren. Vi
              har faktiskt levt i en period där millenniemålsarbetet världen
              över har intensifierats. Bland annat just rätten till mat, som
              är en av de mest centrala delarna i ESK, kommissionen om de ekonomiska,
              sociala och kulturella rättigheterna, har man i millenniemålen
              som nummer ett.
            </seg>
            <seg xml:id="i-87830bf5e17bc56a-0">
              Vi kommer också snart att gå in i det man kallar Beyond 2015-processen,
              där livsmedelssäkerhet, mattillgång och livsmedelsstyrning är
              väldigt viktiga i en global säkerhetsagenda. De går vanligtvis
              under beteckningarna Food safety, Food security och Food sovereignty.
            </seg>
            <seg xml:id="i-4cf7117b4eb0c63d-0">
              Vi lever i en värld där allt fler svälter eller hungrar samtidigt
              som befolkningar ökar. Optimisterna hävdar, tyvärr, att eftersom
              den procentuella andelen svältande minskar har förd politik ändå
              gjort saken bättre. Det är lite ologiskt.
            </seg>
            <seg xml:id="i-934af53367f80d12-0">
              Rätten att klaga skulle troligen mest användas av individer och
              grupper som är i nöd och som är vapenlösa mot regimer som inte
              förmår se deras behov. Jag har fyra eller fem tänkbara förklaringar
              till regeringens ovilja att skriva under, som ministern gärna
              får svara på.
            </seg>
            <seg xml:id="i-ac8a7cb32a59dab2-0">
              I ministerns svar på en fråga i fjol framgick, ungefär som ministern
              säger i dag, att mot bakgrund av den betydande osäkerhet som finns
              om hur ett framtida tilläggsprotokoll kan komma avses att tillämpas
              är det alltså inte möjligt att skriva under. I dag säger ministern
              att det är viktigt att känna till konsekvenserna av ett avtal
              innan det ingås.
            </seg>
            <seg xml:id="i-2c75e244a79a3679-0">
              Att det faktum att man inte känner till konsekvenserna på förhand
              av vad man instiftar eller förbinder sig till skulle vara utslagsgivande
              gäller väl all lagstiftning och alla ingångna avtal. Det finns
              alltid ett betydande mått av osäkerhet om hur ett regelverk ska
              komma att fungera. Det kan inte vara något riktigt skäl att inte
              skriva under.
            </seg>
            <seg xml:id="i-7fc1b06e49835330-0">
              Det andra jag har funderat över, och som ligger nära till hands
              att misstänka, om ministern ursäktar, är att det kan finnas en
              rädsla att Sverige självt kan komma att ställas till svars här
              hemma, om fattiga individer skulle ges klagorätt för uteblivna
              rättigheter enligt konventionen. Men som jag tog upp i min interpellation
              är det just möjligheten till klagan som kan avgöra att det säkerställs
              drägliga livsvillkor för fattiga människor i korrupta eller svaga
              stater. Det är främst för att skydda dem som Sverige bör ratificera
              det dokument vi talar om.
            </seg>
            <seg xml:id="i-9ec9f19be99d2f9d-0">
              En tredje tänkbar förklaring som är mer generellt tillämplig
              på den rika delen av världen är resursprioriteringen. Organisationen
              Right to Food and Nutrition Watch skriver att när OECD:s medlemsländer
              har spenderat oöverträffat med pengar på att förebygga en eventuell
              kollaps av de finansiella institutionerna har bara några få miljarder
              godkänts av samma länder för att frambringa livsmedelssäkerhet
              och näring. Det vill säga de rika länderna prioriterar sina banksystem
              och finansiella system i stället för att hjälpa de fattiga.
            </seg>
          </u>
          <note type="speaker" xml:id="i-3fbb01aea2c281e0-0">
            Anf. 17 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-52dcd4d300cac368-1">
            <seg xml:id="i-72136cc04fa0cb14-0">
              Fru talman! De frågor vi diskuterar, och det som ligger bakom
              Lotta Hedströms interpellation, är otroligt angelägna. Jag tror
              att hela kammaren, alla ledamöter som är samlade här i dag, delar
              uppfattningen att det här verkligen är av central betydelse. Det
              är det självklart i de rika länderna med en rikare demokratitradition,
              men det är förstås ännu viktigare för alla de människor och folk
              som lever under förtryck av olika karaktär. Det gäller för oss
              i den rika, mer privilegierade delen av världen att fundera på
              hur vi använder vår makt och vårt inflytande till att stärka deras
              rättigheter på det mest ändamålsenliga sättet.
            </seg>
            <seg xml:id="i-211129c741c42618-0">
              Flera departement är inblandade, och fördelningen av interpellationer
              är en vetenskap som utövas huvudsakligen över mitt huvud. Det
              råkar vara så att det här området är Socialdepartementets ansvar.
            </seg>
            <seg xml:id="i-d1ed56e3ebd7b54e-0">
              Att utrikesministern har svarat nästan ordagrant som jag har
              gjort är så det bör vara. Vi har en regering, och regeringen ska
              tala med en röst även om det kan förekomma diskussioner inom regeringen.
            </seg>
            <seg xml:id="i-8039b10c2edfb2aa-0">
              Lotta Hedström spekulerar i skälen till att regeringen inte har
              skrivit under. Jag har angett skälen. Regeringen vill få en bättre
              överblick av vad protokollet innebär.
            </seg>
            <seg xml:id="i-a4cd82dbb35730ad-0">
              Jag tycker att vi ibland har en övertro till dokument och konventioner.
              Det innebär inte att jag säger att alla är meningslösa eller onödiga
              tvärtom men de ska finnas där de är ändamålsenliga. Lotta Hedström
              säger att regeringens skäl är att det är obekant vad protokollet
              ska leda till, och så är det väl alltid. Ja, det är klart att
              det alltid finns ett mått av osäkerhet, men det här gäller alldeles
              särskilt i fråga om internationella konventioner och särskilt
              när det finns en individuell klagorätt. Man måste någorlunda kunna
              förutse effekterna. Det är dels för att uppnå syftet, dels för
              att det inte ska inträffa något annat än det som är syftet. Där
              krävs ytterligare analys.
            </seg>
            <seg xml:id="i-5b505ac9ba1f6f48-0">
              En annan fråga rörde en rädsla att Sverige skulle ställas till
              svars. Om Sverige kränker de rättigheter som finns i konventionen
              ska Sverige ställas till svars. Det är rimligt, och det är grundtanken
              bakom. Det är inget skäl från regeringens sida.
            </seg>
            <seg xml:id="i-7ce9e946ca112bbf-0">
              Jag antar att Lotta Hedström i kommande inlägg kommer tillbaka
              till ytterligare ett par möjliga skäl. Men, som sagt, jag angav
              skälet i mitt interpellationssvar.
            </seg>
          </u>
          <note type="speaker" xml:id="i-480c4864b43620a5-0">
            Anf. 18 LOTTA HEDSTRÖM (MP):
          </note>
          <u who="unknown" xml:id="i-7cac72c28ac6d900-9">
            <seg xml:id="i-c2fbd6aca33c68ea-0">
              Fru talman! Tack för några klarlägganden! Det är skönt att höra
              att ministern och regeringen tycker att det är angelägna frågor
              i det globala perspektivet. Det har vi heller inte haft anledning
              att tvivla på.
            </seg>
            <seg xml:id="i-5eb07110f95bf095-0">
              Det finns en annan aspekt som jag också skulle vilja ventilera,
              om regeringen möjligtvis fortfarande viktar de två grundläggande
              MR-konventionerna lite olika. De politiska och medborgerliga rättigheterna
              framskymtar ibland som att de har större tyngd och prioritet.
              FN har i en mycket entydig och resolut proklamation från 1993
              sagt att konventionerna är inbördes avhängiga varandra och har
              lika värde. Det är lika viktigt att upprätthålla de grundläggande
              politiska medborgerliga rättigheterna som att tillerkänna de ekonomiska,
              kulturella och sociala rättigheterna fullt värde. De hör ihop
              och förstärker varandra och ska aldrig sättas emot varandra. Det
              vore skönt att få avfärda dem från listan.
            </seg>
            <seg xml:id="i-5831b3f0e1b6fff5-0">
              Min huvudpoäng är att det finns två fundamentalt olika synsätt
              på matbistånd. Det är skillnaden mellan dem som jag tror är mer
              avgörande för regeringens tvekan att göra en sådan logisk gest
              som det vore att underteckna det viktiga tilläggsprotokollet.
              Det är två olika matbiståndsparadigm med den vidhängande syn på
              mottagaren som de har.
            </seg>
            <seg xml:id="i-0835004228dfd51f-0">
              Det första kallas för att investera i näring. Det omfattas av
              Världsbanken, FAO och OECD, och det artikulerades så sent som
              i tisdags av Gunilla Carlsson och världsbankschefen i det nummer
              av Dagens Industri som jag har i handen. De menar att det är viktigt
              att barn innan de fyller tre år ska få adekvat näring. Det har
              hela samhället igen i en friskare befolkning. Det är en chans
              som inga myndigheter eller ansvariga bör missa. De bör ha beslutsamhet,
              resurser och godhet nog att ta tag i uppgiften om de vill att
              konsekvenserna ska bli bättre för samhälle, individ och familj.
              Det låter klokt och vällovligt på många sätt, men en viktig komponent
              saknas, nämligen människors egen makt, deras rättigheter och eget
              ansvar att se människan som subjekt.
            </seg>
            <seg xml:id="i-ea40ecc12dda82e8-0">
              I det rättighetsbaserade synsättet är inte människor föremål
              eller objekt för någons godtycke, välvilja, kunskaper eller resurser.
              De är inte förmånstagare eller målgrupp utan rättighetsbärare.
              Andra har då motsvarande skyldigheter.
            </seg>
            <seg xml:id="i-2b268e6dbd761b25-0">
              Som en sådan rättighetsbärare stärks man av rättighetsperspektivet.
              Tanken är att man ska kunna kliva ur sin förhoppningsvis temporära
              beroendeställning tack vare den insats som görs. Jag misstänker
              tyvärr att den globala politik som numera realt sett förs i landet
              i mycket större utsträckning vilar på det förra synsättet, trots
              att det teoretiskt sett ännu är PGU som styr vårt handlande. PGU-modellen
              för global politik och bistånd är ännu inte avskriven, och den
              beröms och härmas fortsättningsvis överallt i världen.
            </seg>
            <seg xml:id="i-32770f2a3cdf8163-0">
              Rättighetsmodellen med klagomålsmekanism efterlyses bland annat
              av Concord, en svensk-europeisk biståndsorganisation, i deras
              gemensamma svar på PGU-skrivelsen av i år. ESK-konventionens tilläggsprotokoll
              erbjuder precis en sådan mekanism. Det paradoxala är att även
              Gunilla Carlsson i artikeln i Dagens Industri efterlyser något
              som kan hålla regeringarna ansvariga.
            </seg>
            <seg xml:id="i-072415b6fa6d0934-0">
              Ja, ministern, frågan kvarstår: Varför inte skriva under ESK-protokollet?
            </seg>
          </u>
          <note type="speaker" xml:id="i-275ca2a8e13009d8-0">
            Anf. 19 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-52dcd4d300cac368-2">
            <seg xml:id="i-cb22cc31276d7823-0">
              Fru talman! Jag ska säga till dem som till äventyrs lyssnar på
              debatten att hittills har 41 länder undertecknat det protokoll
              vi samtalar om. Hittills har åtta av FN:s 193 medlemsstater ratificerat
              protokollet.
            </seg>
            <seg xml:id="i-47994088e86c347c-0">
              Det är naturligtvis bekymmersamt på sitt sätt, och kanske säger
              det något om komplexiteten i materialet i konventionen, att många
              medlemsländer hesiterar och vill göra en mer noggrann analys.
              Det är den uppfattning som den svenska regeringen också har.
            </seg>
            <seg xml:id="i-175ef04dfc293169-0">
              Lotta Hedström ställer frågan om vi viktar konventionerna olika.
              Nej. Jag håller med om Lotta Hedströms beskrivning och syn på
              detta.
            </seg>
            <seg xml:id="i-6e492f5c6227e4c3-0">
              När det gäller mänskliga fri- och rättigheter och andra rättigheter
              som tillkommer människor är min syn att människan inte får rättigheter
              av någon annans godhet, utan varje människa har i grunden rättigheter.
            </seg>
            <seg xml:id="i-82e9f2335db031f8-0">
              Just för att vi är människor har hon, han och vi vissa rättigheter
              som är givna och som ingen kan eller ska inskränka eller äventyra
              på något sätt. Det tillhör människan att vara bärare av de rättigheterna.
              Jag tror att det är svar på det Lotta Hedström var ute efter i
              den senare delen av inlägget.
            </seg>
            <seg xml:id="i-c37bcd6899d6fb80-0">
              I tisdags och onsdags hade vi i Sverige besök av WHO:s generaldirektör
              doktor Chan. Hon är kinesiska och är nu långvarig generaldirektör
              för WHO och gör ett fantastiskt arbete. Hon var också involverad
              i det sammanhang som Lotta Hedström beskriver med Världsbanken
              och Gunilla Carlsson för att föra dessa resonemang tillsammans.
            </seg>
            <seg xml:id="i-097d2cf6cce38c4e-0">
              Detta löses inte enkelt enbart genom WHO:s, enskilda länders
              eller Världsbankens insatser. Det fordras en samordning och en
              samverkan mellan viktiga instanser. Världsbanken har betydande
              kunnande och inte minst betydande resurser som rätt använda kan
              stärka och förbättra möjligheterna att säkerställa de rättigheter
              som bör ankomma på varje människa.
            </seg>
          </u>
          <note type="speaker" xml:id="i-ac084ca152f2a6c7-0">
            Anf. 20 LOTTA HEDSTRÖM (MP):
          </note>
          <u who="unknown" xml:id="i-7cac72c28ac6d900-10">
            <seg xml:id="i-9e8090c88bb11c93-0">
              Fru talman! Det är klart att det finns en tvekan bland världens
              länder. Jag skulle ändå vilja hävda att en stor del av den tvekan
              handlar om att man helt enkelt inte vill stå till svars.
            </seg>
            <seg xml:id="i-e4f2a13cbb955ab7-0">
              Ett fenomen som är otroligt aktuellt och smärtsamt handlar om
              landgrabbing. Vi hade ett annat fint besök häromveckan i riksdagen
              från Kambodja och Moçambique. Det var två talespersoner som berättade
              på ett ytterst smärtsamt sätt hur deras regeringar nonchalant
              åser och godkänner detta. Stora utländska bolag tillåts vräka
              vanligt folk från deras hävdvunna land.
            </seg>
            <seg xml:id="i-eaa47a5ab1171108-0">
              I brist på en pålitlig administration eller pappersbevis på att
              de rättmätigt äger land får till exempel gruvbolag och sockerrörsodlingar
              i det här fallet etablera sig i Kambodja och Moçambique utan hänsyn
              till de civilas rättigheter och försörjningsbehov.
            </seg>
            <seg xml:id="i-aebaee13c43b871e-0">
              Det är stora befolkningsgrupper. I Kambodja var det till exempel
              upp till 400 000 människor som var berörda. De berövas rätten
              att åtminstone kunna klaga hos FN när det inte går att klaga hos
              deras egna regeringar. Som du själv sade fattas två ratificeringar
              för att tilläggsprotokollet ska kunna träda i kraft. Då borde
              vi gå i bräschen och kunna göra det möjligt för dessa människor.
            </seg>
            <seg xml:id="i-d1bc7698235819d6-0">
              Landgrabbing är ett fenomen som just nu sprider sig väldigt mycket
              över världen och väldigt mycket i Afrika just nu. Det finns en
              färsk rapport i ämnet som jag skulle anbefalla både socialministern
              och biståndsministern att läsa.
            </seg>
            <seg xml:id="i-266fd2945ab4e892-0">
              Det är bara att gå hem till regeringen och övertyga den om att
              det är vettigt, logiskt och rättvist att underteckna tilläggsprotokollet.
              Det vore en verklig julklapp för de fattiga världen över från
              den svenska regeringen. Jag tackar därmed för svaret och vissa
              klargöranden.
            </seg>
          </u>
          <note type="speaker" xml:id="i-b4370fcc71c4df27-0">
            Anf. 21 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-52dcd4d300cac368-3">
            <seg xml:id="i-ebf2bec20fc2b6bb-0">
              Fru talman! Tack, Lotta Hedström, för att ha bjudit till diskussionen
              om ett väldigt angeläget ämne som är mångfasetterat och kräver
              långsiktigt och hårt arbete av många för att man ska lyckas steg
              för steg säkra mänskliga fri- och rättigheter runt om i världen.
            </seg>
            <seg xml:id="i-6bdeb91d2f13f741-0">
              Som jag tror har framgått av mina tidigare svar gillar regeringen
              tanken bakom och tycker att den är mer än ängelägen. Men det finns
              skäl att överväga just den här tekniken så att det stärker krafter
              och det som vi vill åstadkomma och inte bli någonting som är mindre
              ändamålsenligt.
            </seg>
            <seg xml:id="i-662a47ab1f722e19-0">
              Lotta Hedström tar upp företeelser som landgrabbing som är ett
              brott mot äganderätt och traditionellt ägande som är förfärligt
              där det förekommer. Kanske skulle konventionen på något sätt kunna
              påverka.
            </seg>
            <seg xml:id="i-3475115c05f3de77-0">
              Det påminner oss om vilket värde vi ser i Europakonventionen
              och möjligheten för enskilda medborgare i vårt samhälle att överklaga
              till Europadomstolen när det uppkommer saker och ting.
            </seg>
            <seg xml:id="i-5b31b49089cff6ee-0">
              Återigen är det viktiga att det finns en klarhet om vad det är
              vi ikläder oss och en möjlighet att överblicka konsekvenserna
              av detta. Sverige står naturligtvis bakom de grundläggande tankarna.
            </seg>
          </u>
          <note xml:id="i-a09f555dc06ad988-2">
            Överläggningen var härmed avslutad.
          </note>
          <note xml:id="i-dd0a89c8ec27a434-0">
            11 § Svar på interpellation 2012/13:156 om eftervård vid svåra
            förlossningsskador
          </note>
          <note type="speaker" xml:id="i-79b72908be6d9b39-0">
            Anf. 22 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-52dcd4d300cac368-4">
            <seg xml:id="i-02adb3221466f6b8-0">
              Fru talman! Hillevi Larsson har frågat mig om när vi i Sverige
              får nationella riktlinjer för att förebygga svåra förlossningsskador
              samt för att upptäcka och behandla förlossningsrelaterade skador
              i eftervården och vad regeringen avser att göra för att säkerställa
              att förlossningsskador inte förbises eller mörkläggs i vården.
            </seg>
            <seg xml:id="i-ed274c1dcdb25068-0">
              Ansvaret för vården är delat mellan stat, kommun och landsting.
              En viktig uppgift för staten är att verka för en effektiv kunskapsstyrning.
              I det ligger bland annat att utveckla, analysera, sammanställa
              och sprida kunskap om effektiva metoder för att främja utvecklingen
              av sjukdomsförebyggande metoder.
            </seg>
            <seg xml:id="i-97be74b460fe6026-0">
              Att öppet redovisa resultat är en förutsättning för att förbättra
              hälso- och sjukvårdens kvalitet, effektivitet och jämlikhet. Regeringen
              kommer under 2013 att vidareutveckla den strategi för kvalitetsutveckling
              genom Öppna jämförelser inom socialtjänsten och hälso- och sjukvården
              som beslutades 2009. Genom Öppna jämförelser möjliggörs ett konkret
              lärande mellan landstingen.
            </seg>
            <seg xml:id="i-cc6a90a59a49c517-0">
              Ett viktigt verktyg för den kunskapsbaserade vården är nationella
              riktlinjer. Under 2011 och 2012 har flera nya och uppdaterade
              riktlinjer publicerats av Socialstyrelsen tillsammans med huvudmännen.
              Att arbetet görs i samverkan innebär att professionerna står bakom
              riktlinjerna när de är klara. Det är en förutsättning för att
              de ska tillämpas i praktiken. Risker inom förlossningsvården ingår
              i flera av de nationella riktlinjer som finns utarbetade, bland
              annat nationella riktlinjer för depression som inkluderar depression
              under graviditet och efter förlossning och ställer krav på att
              screening av kvinnor ska genomföras sex till åtta veckor efter
              förlossning samt nationella riktlinjer för diabetes som inkluderar
              behandling av diabetes typ 1 och även typ 2 under förlossning.
            </seg>
            <seg xml:id="i-72a4586732dbb793-0">
              Regeringen anser att det är angeläget att underlag för kunskapsstyrning
              uppdateras kontinuerligt i takt med att kunskapen om nya behandlingsmetoder
              tillkommer och har därför gett Socialstyrelsen i uppdrag att tillse
              att vägledningar, rekommendationer och kunskapsöversikter för
              bland annat förlossnings- och nyföddhetsvård finns utarbetade,
              tillgängliggörs och hålls uppdaterade. Uppdraget ska redovisas
              i september 2013.
            </seg>
            <seg xml:id="i-cca4889a763079e1-0">
              Som ett led i Socialstyrelsens regeringsuppdrag har myndigheten
              löpande avstämningar med professionen om behovet av nya kunskapsunderlag.
              Dessa möten med professionen har bland annat utmynnat i att Socialstyrelsen
              nyligen har fattat beslut om att ta fram ett nationellt vägledningsdokument
              avseende minskade fosterrörelser.
            </seg>
            <seg xml:id="i-4364c55c563ccf20-0">
              En viktig del av den kunskapsbaserade vården är tillgången på
              kvalitetssäkrad kunskap. Kunskap i detta sammanhang sträcker sig
              från lärande av enheter som har visat bättre resultat genom till
              exempel öppna jämförelser till vetenskapliga sammanställningar
              av aktuell forskning på ett område. I dag saknas till viss del
              aktuella kunskapsöversikter inom mödra- och förlossningshälsovården
              i Sverige. Inom området sfinkterruptur pågår emellertid sedan
              något år tillbaka ett samarbete mellan Svensk förening för obstetrik
              och gynekologi (Sfog), Svenska barnmorskeförbundet och Barnläkarföreningens
              sektion för neonatologi. Arbetet syftar till att ta fram ett nationellt
              styrdokument för svåra förlossningsskador och att skapa ett nationellt
              kvalitetsregister.
            </seg>
            <seg xml:id="i-9e0989d4a3c33cb4-0">
              Nationella kvalitetsregister spelar en viktig roll för den svenska
              hälso- och sjukvårdens utveckling. Regeringen och sjukvårdshuvudmännen
              kommer under 2013 att fortsätta den långsiktiga gemensamma satsningen
              på utveckling och finansiering av kvalitetsregistren som inleddes
              2012.
            </seg>
            <seg xml:id="i-409db2fd00eb31e1-0">
              Regeringen ser patientsäkerheten som ett av sina mest prioriterade
              områden inom hälso- och sjukvården och har under senare år gjort
              ett flertal insatser för att stärka patientens ställning inom
              och inflytande över hälso- och sjukvården. Särskilt kan nämnas
              regeringens satsning på en förstärkt tillsyn av hälso- och sjukvården
              och äldreomsorgen. Som ett led i att stärka tillsynen bildas den
              1 juni 2013 en ny tillsynsmyndighet Inspektionen för vård och
              omsorg.
            </seg>
            <seg xml:id="i-d478fddccb6a3b8f-0">
              För att ytterligare stärka patientens ställning i vården tillsatte
              regeringen under 2011 utredningen Stärkt ställning för patienten
              genom en ny patientlagstiftning . Utredningen ska bland annat
              lämna förslag på hur patientens ställning inom och inflytande
              över hälso- och sjukvården ytterligare kan stärkas. Jag följer
              utredningens arbete med stort intresse.
            </seg>
          </u>
          <note type="speaker" xml:id="i-1e6a1e239c99bff6-0">
            Anf. 23 HILLEVI LARSSON (S):
          </note>
          <u who="hillevi_larsson_81d8b4" xml:id="i-c13269775540b3e0-0">
            <seg xml:id="i-dc8390ba708605b3-0">
              Fru talman! Varje år föds ungefär 100 000 barn i Sverige. Hittills
              har de officiella siffrorna när det gäller andelen mödrar som
              drabbas av svåra förlossningsskador varit 4 procent. Det har nu
              visat sig att det finns mycket som tyder på att andelen är högre,
              och redan 4 procent är en hög siffra. Det är nästan var femte
              mamma som vid förlossningen blir allvarligt skadad.
            </seg>
            <seg xml:id="i-682d6c77e65aa0e0-0">
              I en brittisk ultraljudsundersökning där man har undersökt kvinnor
              efter förlossningar har det visat sig att i ungefär bara hälften
              av fallen har kvinnan fått en diagnos för sin allvarliga förlossningsskada.
              Det är alltså mycket svåra bristningar i underlivet som det handlar
              om. Det här har bekräftats av en svensk studie där man har undersökt
              245 kvinnor efter förlossningen. Det kan vara länge efter förlossningen,
              så det behöver inte vara alldeles färskt. Vid undersökningen har
              man funnit precis samma sak, det vill säga ett stort mörkertal,
              det är bara hälften av dem som har allvarliga skador som har fått
              en diagnos efter förlossningen och som har fått genomgå operation,
              som ju är helt nödvändigt för att skadan ska läka ut.
            </seg>
            <seg xml:id="i-9b01189eeaacf40f-0">
              Det som är intressant i den svenska studien med 245 kvinnor är
              att man med ett mycket enkelt handgrepp har kunnat ställa diagnosen
              på de här kvinnorna. Det är alltså ett mycket enkelt handgrepp
              som en barnmorska kan göra. Det tar några sekunder, och då har
              man svart på vitt. Den mest allvarliga skadan kallas sfinkterruptur.
            </seg>
            <seg xml:id="i-6234cf9a76cc9722-0">
              Det som är tragedin är att många av de här kvinnorna har fått
              sina liv förstörda. Det är illa nog att få en sfinkterruptur då
              alla vävnader i underlivet spricker och man måste genomgå en operation
              efteråt. Det kan ta lång tid att läka och är mycket plågsamt,
              vissa blir aldrig helt återställda. Men det som är helt horribelt
              är att det finns de som inte ens får diagnos och operation efter
              förlossningen. Först blir de misstrodda. De flesta har väldigt
              ont, men de blir inte tagna på allvar av vården. De skickas hem
              utan att ha blivit undersökta av en läkare. Det är inte säkert
              att de blivit ordentligt undersökta av en barnmorska. Vissa skickas
              hem helt utan åtgärd, andra blir sydda lite grann av en barnmorska.
              Det är långt ifrån tillräckligt. Det som krävs är en operation
              av en läkare, och denna ska ske inom ett par timmar efter att
              skadan har uppstått. Om man får denna operation i tid finns det
              ultimata förutsättningar för att skadan läker.
            </seg>
            <seg xml:id="i-81f94c3bc09db339-0">
              Tyvärr har det framkommit att uppemot var tionde kvinna som föder
              barn i Sverige, alltså 10 000 kvinnor varje år, drabbas av denna
              skada. Det är mycket allvarligt, som jag ser det. Det som är viktigt
              är att titta på varför det har blivit så här och vad vi kan göra
              för att rätta till det. Ett problem är att det ses som ett misslyckande
              för vårdpersonalen, inte minst barnmorskorna, när den här skadan
              uppstår. Därför misstänker man att det finns en underdiagnostisering,
              och det finns även de som inte upptäcker skadan. Det händer att
              det är ett medvetet mörkande men även att man inte upptäcker det.
            </seg>
            <seg xml:id="i-f57e6f80872f1938-0">
              Här finns många skrämmande uttalanden, bland annat att man säger
              att det skulle vara ett övergrepp att undersöka kvinnan efter
              förlossningen. Det är viktigt att vi får bort det här tabubeläggandet.
              Det är första steget.
            </seg>
          </u>
          <note type="speaker" xml:id="i-5f614f5851be8bb4-0">
            Anf. 24 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-52dcd4d300cac368-5">
            <seg xml:id="i-d9648d07ccfd1a70-0">
              Fru talman! Tack, Hillevi Larsson, för det första för interpellationen
              och för det andra för engagemanget i en fråga som inte precis
              står överst på den politiska dagordningen men som berör många,
              många kvinnor i vårt land. Det handlar om en skada som de kämpar
              med och som de har långvariga effekter av. Det här är otroligt
              betydelsefullt att belysa.
            </seg>
            <seg xml:id="i-f7c141865c24a7b8-0">
              Hillevi Larsson säger, och jag tror att det är rätt, att när
              en skada uppkommer ses det som ett misslyckande, inte någonting
              som man med en självklarhet vill skylta med inom vården. En bärande
              tanke i patientsäkerhetsarbetet och i förändringen av den nya
              patientsäkerhetslagen är att försöka premiera det omvända, nämligen
              att alla brister, alla misslyckanden, alla skador, alla riskfyllda
              situationer ska anmälas, inte i syfte att utse syndabockar utan
              för att hitta bristerna. Det är först när dessa kommer i dagen
              som man på ett mer metodiskt sätt kan hitta medel för att avhjälpa
              dem och göra bättre nästa gång.
            </seg>
            <seg xml:id="i-3c1876a51dd9d116-0">
              Det här tänkandet finns det en väldigt bred uppslutning omkring
              hos landstingen och hos de fackliga organisationer som organiserar
              vårdpersonalen. Det är bra, men det tar lite tid innan det tränger
              igenom fullt ut. Jag tror att det är en viktig del i att komma
              till rätta med det som Hillevi Larsson nämner, att allting inte
              redovisas när det är problem och att problemets hela vidd därmed
              inte framstår klart, eller för den delen effekterna i övrigt.
            </seg>
            <seg xml:id="i-c0ec137d2b3c6018-0">
              Jag redovisade i mitt svar ganska många arbeten som pågår just
              för att utifrån absolut bästa kunskap kunna skaffa sig kunskapsöversikter
              och riktlinjer på de områden där det är ändamålsenligt. Själva
              idén med detta är att komma dithän att alla de som jobbar i de
              här situationerna ska veta att så här gör vi normalt sett, inte
              att vi gör det i varje enskilt fall, utan grundregeln är att så
              här gör vi. Arbetar man på det sättet metodiskt kommer det att
              få väldigt goda effekter. Att bli skadad i samband med förlossning
              är naturligtvis en stor förlust för kvinnan och för samhället
              i stort. Sådana misslyckanden ska vi försöka pressa tillbaka så
              långt det över huvud taget är möjligt.
            </seg>
          </u>
          <note type="speaker" xml:id="i-a19cf540c6e43f28-0">
            Anf. 25 HILLEVI LARSSON (S):
          </note>
          <u who="hillevi_larsson_81d8b4" xml:id="i-c13269775540b3e0-1">
            <seg xml:id="i-4cf066870138fc1c-0">
              Fru talman! Jag tror att det första steget ändå är att lyfta
              på locket i den här frågan. Det har varit tabubelagt, och dessutom
              har man inte vetat hur många skador det faktiskt handlar om, inte
              ens de berörda kvinnorna har själva vetat det. De har naturligtvis
              vetat att deras liv är förstört, det har de ju märkt. Många vittnar
              om att de inte kan arbeta, deras sexliv är förstört, deras sociala
              liv är förstört, de lider av kroniska smärtor. I stort sett allt
              är ödelagt, men de vet inte vad det beror på eftersom de efter
              förlossningen har fått höra att det ser bra ut, du har en mindre
              bristning. Det får de flesta kvinnor, det är inget farligt och
              läker av sig självt för det mesta. Men de har inte fått veta att
              de har fått den allvarliga stora bristningen som inte läker av
              sig själv.
            </seg>
            <seg xml:id="i-94f4abd836f67db7-0">
              Det gör att dessa kvinnor ofta lever isolerade, många vågar inte
              ens berätta för omgivningen därför att de skäms så mycket, eftersom
              det handlar om intima saker. Det handlar om toalettbesök, problem
              att hålla tätt, problem med sexliv, sådana saker som många inte
              vill prata om. Det förekommer till och med att kvinnor inte ens
              berättar för sin partner, så mycket skäms de. Det är många som
              får sina förhållanden förstörda, sina liv förstörda. Första steget
              är att lyfta på locket.
            </seg>
            <seg xml:id="i-2f3bd4e05327d067-0">
              Det är några kvinnor som har vågat träda fram offentligt, bland
              annat Therese och Mardjillah som var med i Uppdrag granskning
              för ett tag sedan. Jag tycker att det är otroligt modigt av de
              här kvinnorna att våga träda fram. Det är väldigt många som finns
              bakom dem som inte syns utåt. Man kan säga att de ger en berättelse
              som många kvinnor delar och där det är viktigt att det kommer
              fram.
            </seg>
            <seg xml:id="i-30b2e84911d6c02f-0">
              Naturligtvis måste man uppmuntra fler att söka hjälp när man
              har de här besvären, men det ska inte ligga på kvinnorna i första
              hand, utan det är vårdens ansvar att se till att de inte lämnar
              BB förrän de undersökts, den eventuella skadan upptäckts och de
              har opererats. Det som är intressant är att det inte i första
              hand handlar om pengar, utan det handlar om kunskap. Kunskapen
              när det gäller att förebygga den mest allvarliga förlossningsskadan,
              sfinkterruptur, finns redan till stor del. Det finns ett enkelt
              handgrepp som barnmorskan tar till precis i utdrivningsskedet,
              den sista etappen av förlossningen, som gör att man kan halvera
              antal fall av sfinkterruptur. I Finland och Norge tillämpar man
              det. I Norge införde man nationella riktlinjer därför att det
              var så många skador, och man lyckades halvera antalet skador.
              Det första steget är att se till att det blir obligatoriskt vid
              alla förlossningar att ta till det greppet.
            </seg>
            <seg xml:id="i-46586331c7b0d703-0">
              Det är alltså möjligt även vid dramatiska förlossningar, för
              det är ofta vid de mest dramatiska förloppen som de allvarligaste
              skadorna uppstår, till exempel vid förlossning med sugklocka eller
              tång. Men man kan även i den sista etappen ha ett aktivt perinealskydd,
              som det heter.
            </seg>
            <seg xml:id="i-e40d43aac0394a64-0">
              Det andra steget är efter att skadan har uppstått, för även om
              man har ett bra förebyggande arbete kommer det i några fall att
              uppstå skador. Det är oundvikligt. Men då gäller det att man kan
              diagnostisera skadan. Då finns det även i detta fall ett enkelt
              handgrepp som inte kostar några pengar alls. Barnmorskan kan undersöka
              kvinnans underliv manuellt, och om man gör en sådan undersökning
              kan man inte missa en sfinkterruptur. Även detta borde bli obligatoriskt.
              Det är ganska enkelt att införa sådana riktlinjer.
            </seg>
          </u>
          <note type="speaker" xml:id="i-9bd8bae725bab45e-0">
            Anf. 26 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-52dcd4d300cac368-6">
            <seg xml:id="i-c808f73beb3bae51-0">
              Fru talman! Jag har verkligen ingenting att invända mot det som
              Hillevi Larsson har anfört. Som Hillevi Larsson säger är det i
              det här sammanhanget, precis som i många andra sammanhang, egentligen
              inte nya pengar som krävs, utan det är snarare så att det sparar
              pengar. Eftervård, lidande och kanske sjukskrivningar långa tider
              kostar betydligt mer än att förebygga på ett bättre sätt, som
              handlar om att använda en metodik som ger en betydligt bättre
              effekt.
            </seg>
            <seg xml:id="i-effc937371d1841f-0">
              Därmed uppnås två saker. Det första och viktigaste är naturligtvis
              att färre kvinnor drabbas. Det andra är självklart att vi kan
              använda sjukvårdens resurser till andra områden på ett betydligt
              bättre sätt för alla inblandade.
            </seg>
          </u>
          <note type="speaker" xml:id="i-85adfc963a229d57-0">
            Anf. 27 HILLEVI LARSSON (S):
          </note>
          <u who="hillevi_larsson_81d8b4" xml:id="i-c13269775540b3e0-2">
            <seg xml:id="i-6902e1429d8c64f7-0">
              Fru talman! Jag tror, som jag sagt, att vi måste införa de här
              enkla handgreppen både för att förebygga sfinkterruptur och för
              att ställa diagnos.
            </seg>
            <seg xml:id="i-a6da314e67d98c23-0">
              Kunskapen finns när det gäller operation. I de fall där kvinnorna
              får rätt diagnos snabbt efter förlossningen kan operationer utföras,
              i de flesta fall mycket framgångsrika operationer som utförs av
              läkare. Men det viktiga är att det sker så snabbt som möjligt.
            </seg>
            <seg xml:id="i-24c86b1ea10bcb03-0">
              Barnmorskeutbildningen skulle nog också behöva utvecklas, för
              det har visat sig att rätt många nyutexaminerade barnmorskor aldrig
              har sett en sfinkterruptur, det vill säga de vet inte hur den
              ser ut. Det är ändå ett första steg att man vet vad det är för
              något för att kunna ställa diagnos. I många fall kan man till
              och med se utanpå om någon har drabbats av en sfinkterruptur.
              Det är ganska enkelt att se att det är rätt stor skillnad mellan
              bilder av dem som inte har drabbats och dem som har drabbats.
              Men även i de fall där det kan vara svårt att se finns då detta
              handgrepp att använda som gör att det är helt omöjligt att missa
              en sfinkterruptur.
            </seg>
            <seg xml:id="i-cd33bbd1fb1b8d1c-0">
              Jag tror att barnmorskeutbildningen behöver utvecklas så att
              alla kommer i kontakt med det här fenomenet, för det är uppenbarligen
              inget ovanligt fenomen. Det drabbar var tionde kvinna som föder,
              och det vill jag säga är en hög andel. Med tanke på de allvarliga
              konsekvenserna för kvinnorna, för deras familjer och också för
              samhället är det otroligt viktigt att upptäcka detta. Därför hoppas
              jag alltså att man utvecklar barnmorskeutbildningen.
            </seg>
            <seg xml:id="i-e87ea571f3a3c0ce-0">
              Jag tror också att nedskärningar inom förlossningsvården är livsfarligt.
              Det måste vara tillräckligt mycket personal så att de som är oerfarna
              kan kalla in en expert som känner igen en sfinkterruptur och på
              det sättet upptäcka den.
            </seg>
          </u>
          <note type="speaker" xml:id="i-4aeff9aca41ac43b-0">
            Anf. 28 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-52dcd4d300cac368-7">
            <seg xml:id="i-cba31e6f2f52f8e2-0">
              Fru talman! Jag vill tacka Hillevi Larsson för att hon tar upp
              ett väldigt angeläget ämne. Jag tror att det finns skäl att följa
              det under ett antal år framöver för att se att vi går rätt väg,
              framför allt för kvinnornas skull men också för att få en säkrare
              och bättre vård.
            </seg>
            <seg xml:id="i-52456ffd4f09c859-0">
              Det är ju egentligen inget konstigt kvinnor föder barn att det
              gäller att begränsa de skador som alltför många kvinnor i dag
              drabbas av. Och där finns ett antal enkla saker att göra, och
              jag har redovisat dem i mitt inledande svar. Jag tror att de kommer
              att ge god effekt, men jag kommer att fortsätta följa detta mycket
              noga.
            </seg>
          </u>
          <note xml:id="i-a09f555dc06ad988-3">
            Överläggningen var härmed avslutad.
          </note>
          <note xml:id="i-d6e90603d6554b4d-0">
            12 § Svar på interpellation 2012/13:173 om SLU i Skara
          </note>
          <note type="speaker" xml:id="i-cf05441faaa46058-0">
            Anf. 29 Landsbygdsminister ESKIL ERLANDSSON (C):
          </note>
          <u who="unknown" xml:id="i-7cac72c28ac6d900-11">
            <seg xml:id="i-5263b7a7774f1f3b-0">
              Fru talman! Monica Green har frågat mig vad jag avser att göra
              för att ha kvar kompetensen som finns i Skara på Sveriges lantbruksuniversitet.
              Vidare har Monica Green frågat vad jag avser att göra för att
              kompensera Skara om SLU läggs ned.
            </seg>
            <seg xml:id="i-12ec008b407b0d2f-0">
              Låt mig först och främst slå fast att det inte finns några planer
              på att lägga ned SLU i Skara. Det finns i dag inte heller något
              beslut av SLU om att flytta några utbildningar från Skara.
            </seg>
            <seg xml:id="i-73dc9230002ad658-0">
              SLU i Skara har, förutom utbildningar inom djurområdet, en omfattande
              och livskraftig forskningsverksamhet som håller hög kvalitet och
              är mycket värdefull för de gröna näringarna och samhället i stort.
              Där bedrivs forskningen i nära samverkan med näringen. Denna samverkan
              mellan akademi och näring är, enligt regeringens mening, en viktig,
              lagstadgad uppgift för våra lärosäten. Jag vill åter poängtera
              att det inte finns några förslag om att SLU ska avveckla hela
              sin verksamhet i Skara.
            </seg>
            <seg xml:id="i-f389a5160f2a8ba4-0">
              SLU har internt initierat en utbildningsutredning som har gjort
              en bredare belysning av SLU:s utbildningar. Utredningens uppdrag
              har varit att analysera och föreslå ett framtida utbildningsutbud
              som motsvarar samhällets behov och som kan bedrivas på ett effektivt
              sätt. Utredningen föreslår att de utbildningar som i dag är förlagda
              till campus Skara flyttas till campus Ultuna. SLU beslutar själv
              om den interna organisationen inom universitetet och administrerar
              denna med utgångspunkt i kravet på en hög kvalitet och resurseffektivitet
              i verksamheten.
            </seg>
            <seg xml:id="i-9e2c203a17f642f7-0">
              Utredningens förslag fokuserar enbart på utbildningsutbudet.
              Några förslag i utredningen om förflyttning av övriga verksamheter
              från Skara finns inte. Enligt vad jag erfarit i mina och departementets
              samtal med SLU:s ledning kommer en utredning inom SLU att se över
              hur den övriga verksamheten som i dag finns i Skara kan utvecklas.
            </seg>
            <seg xml:id="i-a6ae626059131880-0">
              Jag ser Skara och SLU i Skara som ett fortsatt viktigt nav i
              Västra Götaland för att upprätthålla ett konkurrenskraftigt jordbruk
              och för att tillgängliggöra och sprida kunskap och forskningsresultat
              till näringen.
            </seg>
          </u>
          <note type="speaker" xml:id="i-d2a1dcf1a2861096-0">
            Anf. 30 MONICA GREEN (S):
          </note>
          <u who="monica_green_e58cbb" xml:id="i-942904ee30b092a7-3">
            <seg xml:id="i-94a72d794f851771-0">
              Fru talman! Vi som kämpar för att ha kvar SLU i Skara har fått
              lite respit, och det är ju bra, eftersom den utredning som styrelsen
              skulle ta ställning till den 18 december har skjutits på med anledning
              av de remissvar som har kommit in och att man behöver en fortsatt
              analys.
            </seg>
            <seg xml:id="i-cae6011c9f4a657f-0">
              Utredningen har missat väldigt mycket när de har kommit fram
              till att det ska rationaliseras ännu mer. Det är inte bra att
              vi har en sådan centraliseringsiver i samhället i dag. Det är
              inte bra för landet i stort, och det är inte bra att utbildningar
              centraliseras till vissa orter.
            </seg>
            <seg xml:id="i-7c03b30af538bc88-0">
              Nu är SLU i Skara hotat, även högskolan i Skövde har varit hotad,
              och det finns andra saker som den borgerliga regeringen har försämrat.
              De minskade möjligheterna för små kommuner att utvecklas och nedläggningen
              av Djurskyddsmyndigheten i Skara är tydliga exempel på att ni
              försämrar ute i landet. Skara hade möjligheter att växa som kommun
              och tog till vara näringen runt omkring.
            </seg>
            <seg xml:id="i-fdf8a5492a6415a9-0">
              Nu är det SLU den här gången. Jag vill påpeka att utbildningarna
              i Skara inte finns där av en slump, utan de har vuxit fram i ett
              sammanhang. Det är där som djurproduktionen finns i allra högsta
              grad, och det finns en bredd av djurslag. Där finns Nordens Ark,
              inte precis i Skara men i Västra Götaland, och där finns ett fungerande
              kontaktnät mellan djurägare.
            </seg>
            <seg xml:id="i-6d09707a5f581755-0">
              Dessutom har utredningen missat att det finns ett djursjukhus
              på campus i Skara som helt och hållet klarar sin egen ekonomi.
              Utredningen har också missat att veterinärmedicinutbildningen
              och djuromvårdnadsutbildningen är två skilda discipliner och tänker
              heller inte på att det finns utbildningar för utländska veterinärer.
            </seg>
            <seg xml:id="i-fd04a0b779a26523-0">
              Sveriges lantbruksuniversitet i Skara är ett viktigt lärosäte
              som borde utvecklas, inte avlövas.
            </seg>
            <seg xml:id="i-387c4fb58dbd0893-0">
              Det är många som kämpar: Skara kommun, Västra Götalandsregionen,
              LRF, Nordens Ark och de areella näringarna. Jag vet att de har
              uppvaktat ministern, och jag vet att det pågår ett arbete. Ministern
              vill ändå inte riktigt ta ansvaret och säger att styrelsen själv
              får ta ett beslut.
            </seg>
            <seg xml:id="i-f0150c96890a47ab-0">
              Det kanske ligger en del i det. Men när det görs en utredning
              som missar så mycket och när landsbygdsministern ser att utbildningen
              i Skara är av sådan vikt kanske ministern skulle kunna vara tydlig
              med hur viktigt det är att ha kvar utbildningen på flera orter.
              Det går att höja anslaget, och det går också att visa på vikten
              av att ha en bredd i hela landet och inte bara haka på den centraliseringsiver
              som pågår.
            </seg>
          </u>
          <note type="speaker" xml:id="i-269600b236930cd9-0">
            Anf. 31 CARINA OHLSSON (S):
          </note>
          <u who="carina_ohlsson_0e52fb" xml:id="i-657591719e668818-0">
            <seg xml:id="i-a44b96c73ae5a76c-0">
              Fru talman! Jag vill delta i debatten för att visa hur viktig
              denna näring är för oss i Västra Götalands län.
            </seg>
            <seg xml:id="i-f85bbddf7c2bd4a3-0">
              Det är mycket som pekar åt fel håll i Västra Götalandsregionen.
              Eftersom vi är starka i industrisektorn har vi många varsel just
              nu.
            </seg>
            <seg xml:id="i-a58f8491c24d6033-0">
              En annan gren vi har är just livsmedelsproduktion. Det handlar
              också om landsbygdsutveckling. För att stärka den arbetsmarknad
              vi har är det viktigt att det finns tillgång till både utbildning
              och forskning och utveckling. Därför är det viktigt att SLU finns
              kvar med sin utbildning som är en förutsättning för forskning
              och utveckling.
            </seg>
            <seg xml:id="i-06025388baa08aad-0">
              Att det finns ett tydligt samband mellan utbildningsmöjligheter
              och forskning vet vi. Dessa synpunkter kommer inte enbart från
              SLU utan från alla lärosäten. Man behöver ha utbildningsmöjligheter
              för att kunna bedriva bra forskning.
            </seg>
            <seg xml:id="i-79f686ad2a49ad72-0">
              På det område som vi diskuterar finns ett upparbetat samarbete
              och en samverkan mellan näringslivet, kommunsektorn och regionen,
              vilket Monica Green också anförde. Det handlar om att man stöttar
              varandra för att se vilken arbetsmarknad som finns och vilka näringslivsutvecklingsmöjligheter,
              men det har också handlat om ekonomiskt anslag när man har fått
              till stånd de utbildningar som finns på SLU.
            </seg>
            <seg xml:id="i-de7c2d555b2f6887-0">
              Västra Götaland är det i särklass starkaste djurlänet med avseende
              på produktionsdjur. Det finns många positiva företagare med framtidstro.
              Det kan man se på de förprövningar som gjordes förra året, för
              vi har ännu inte kunnat sammanräkna årets. Avseende nötkreatur
              och hästar var det 286 förprövningsärenden i Västra Götaland jämfört
              med 54 i Uppsala dit man säger att man ska flytta utbildningarna.
              När det handlar om grisproduktion var det 6 anläggningar i Västra
              Götaland och inga i Uppsala.
            </seg>
            <seg xml:id="i-8ae7ecef1d6c17ea-0">
              Landsbygdsministern har fått många interpellationer och frågor
              om dessa näringar, och det finns en oro. Det har varit kris i
              grisproduktionen, och det har också handlat om nötkreatur.
            </seg>
            <seg xml:id="i-21f313bbdb7f9ea6-0">
              I Västra Götaland kan vi dock se att det finns mycket framåtanda,
              men vi kan känna ett visst missmod om det inte ska vara möjligt
              att läsa högre utbildningar inom dessa produktionsgrenar i Västra
              Götaland. Vi vet ju att man får jobb på direkten när man har utbildat
              sig till djurskötare eller läst etologi- och djurskyddsprogrammet.
            </seg>
            <seg xml:id="i-084a281d47ac23cb-0">
              Även om ministern inte ska styra precis hur det ska vara behöver
              han göra ordentliga uttalanden om hur viktigt det är att ha utbildningar
              där en arbetsmarknad finns. Det skulle regeringen kunna uttrycka
              starkare.
            </seg>
          </u>
          <note type="speaker" xml:id="i-256c3a9193257e64-0">
            Anf. 32 Landsbygdsminister ESKIL ERLANDSSON (C):
          </note>
          <u who="unknown" xml:id="i-7cac72c28ac6d900-12">
            <seg xml:id="i-2c1c24f077a08499-0">
              Fru talman! Låt mig åter slå fast att SLU i Skara vid sidan om
              sin utbildningsverksamhet inom främst djurområdet bedriver en
              omfattande och, enligt min bedömning, livskraftig forskningsverksamhet.
            </seg>
            <seg xml:id="i-92d9fc4f0de2fb1a-0">
              Låt mig åter slå fast att det inte finns något beslut om att
              SLU ska lämna Skara. Jag vill också ännu en gång framhålla att
              det i dag inte finns några beslut om att flytta några utbildningar
              från Skara.
            </seg>
            <seg xml:id="i-a16574e6e3b3a944-0">
              Det finns dock, fru talman, ett förslag till SLU:s styrelse som
              jag gärna meddelar såväl interpellanten Monica Green som Carina
              Ohlsson. Styrelsen sammanträder i morgon och förslaget innebär
              att föreståndaren i Skara ska få i uppdrag att komma med idéer
              om hur Skara ska kunna utvecklas. Det handlar om utveckling av
              befintliga verksamheter och om hur en redan omfattande samverkan
              mellan SLU i Skara och näringslivet, som omfattar många framför
              allt mindre företag i Skarabygden och Västra Götaland, ska kunna
              utvecklas för framtiden.
            </seg>
            <seg xml:id="i-077af7b7dd9bd5ce-0">
              Det är ett glädjande besked som jag gärna meddelar såväl dem
              som deltar i debatten som kammaren i stort. Jag tror mycket på
              detta eftersom jag ser utvecklingsmöjligheter inom och omkring
              de gröna verksamheterna såväl i Västra Götaland som i övriga delar
              av vårt land.
            </seg>
            <seg xml:id="i-f132c395c9d7693c-0">
              Jag vill betona att SLU inte är ensamt om att behöva ta ett ansvar
              för att alla delar av vårt land ska kunna fortsätta utvecklas.
              SLU ska ta och tar ett ansvar för detta, men det måste också andra
              verksamheter göra för att hela Sverige ska kunna fortsätta utvecklas
              på ett positivt och bra sätt.
            </seg>
          </u>
          <note type="speaker" xml:id="i-21b6250766f6bc79-0">
            Anf. 33 MONICA GREEN (S):
          </note>
          <u who="monica_green_e58cbb" xml:id="i-942904ee30b092a7-4">
            <seg xml:id="i-ca66ee4379ddcb2c-0">
              Fru talman! Det lät spännande att SLU:s styrelse ska få ett nytt
              uppdrag i morgon om hur man ska kunna utveckla verksamheten. Det
              verkar jättebra. Vi som har kämpat för SLU i Skara sedan utredningen
              kom i våras tycker givetvis att sådana besked är välkomna.
            </seg>
            <seg xml:id="i-ff114373aa7c949e-0">
              Det blir dock lite tokigt om man tar med ena handen och ger med
              den andra, eller om man brukar säga tvärtom, och utbildningar
              som är grundläggande för att SLU i Skara ska kunna utvecklas försvinner.
              Forskningen på SLU i Skara har stor nytta av den utbildning som
              nu eventuellt ska försvinna, och vice versa. Man korsbefruktar
              varandra.
            </seg>
            <seg xml:id="i-36ad34a0dafddacf-0">
              Det vore också tacknämligt att man utvecklade de utbildningar
              som finns så att den centraliseringsiver som finns inte får fäste.
            </seg>
            <seg xml:id="i-73be84b2deded1a0-0">
              Precis som Carina Ohlsson sade tidigare har Västra Götaland det
              tufft med alla varsel. Vi har över huvud taget en stor massarbetslöshet
              i Sverige med över 8 procent. Långtidsarbetslösheten har vuxit
              och ungdomsarbetslösheten är högre än EU-genomsnittet. Att i det
              läget dra in och centralisera utbildningar är inte bra. Dessutom
              säger landsbygdsministern att det inte bara är SLU som ska ta
              ansvar för att hela Sverige ska leva. Det håller jag med om. Därför
              är det märkligt att det händer så mycket annat. Ni började med
              att lägga ned Djurskyddsmyndigheten, och ni har hotat utbildningar
              på högskolan i Skövde. Det finns så många andra områden som regeringen
              kan styra över som inte går vår väg. Om SLU i Skara inte har eget
              ansvar har väl regeringen ett visst ansvar i frågan. Jag tycker
              att regeringen har ett stort ansvar för att se till att vi har
              utbildningar och utbildningsmöjligheter i hela landet. Att gömma
              sig bakom en styrelse tycker jag inte är helt rätt. Även om styrelsen
              ska fatta beslut utifrån utredningen går det, precis som Carina
              Ohlsson sade tidigare, att styra med anslag. Det går också att
              peka på vikten av utbildningarna, och det går att se till att
              de areella näringarna i Västra Götaland kan samverka bättre för
              en bättre utbildning och för att ungdomarna här ska kunna få jobb
              framöver. Det finns mycket att göra för att utveckla SLU i Skara.
            </seg>
            <seg xml:id="i-b821d7fd7e9287b9-0">
              Jag välkomnar att landsbygdsministern ger oss ett halmstrå med
              det nya uppdraget. Jag skulle vilja att ministern dessutom säger
              att de utbildningar som är hotade inte längre är hotade.
            </seg>
          </u>
          <note type="speaker" xml:id="i-a754be4a54d047fa-0">
            Anf. 34 CARINA OHLSSON (S):
          </note>
          <u who="carina_ohlsson_0e52fb" xml:id="i-657591719e668818-1">
            <seg xml:id="i-07e65b0fcff58dac-0">
              Fru talman! Det är riktigt som landsbygdsministern säger: Det
              finns inget beslut. Som tur är finns det inte något beslut om
              att man ska flytta utbildningarna, men det fanns ett förslag till
              styrelsen från utredningen. Nu möts vi av att det ska ske ytterligare
              utredningar om hur man ska utveckla den verksamhet som finns i
              Skara.
            </seg>
            <seg xml:id="i-5d581f4041c1814f-0">
              Det samband som jag tog upp tidigare fick jag ingen kommentar
              till. Ser inte landsbygdsministern sambandet mellan utbildningar
              på en ort och möjligheten att bedriva relevant forskning? Varenda
              högskola och universitet säger att det måste finnas både forskning
              och utbildning eftersom de är beroende av varandra.
            </seg>
            <seg xml:id="i-fd87b8cb3670e1bd-0">
              Jag tyckte att det fanns en underton när ministern sade att andra
              verksamheter också måste ta sitt ansvar. Betyder det både i Skara
              och Uppsala? Är det ytterligare saker som vi ska göra i Västra
              Götalandsregionen och Skaraborg? Det vore bra om vi fick signaler
              om vad vi ska göra utöver det som vi redan gör. Vi bygger ut biogasanläggningar
              där man har ett samarbete mellan näringsliv, företag och kommuner.
              Man samverkar över blockgränserna i de omgivande kommunerna. Vi
              har anslag från regionen för att det ska finnas utbildningsmöjligheter.
              Agroväst går in från hela näringen. Vad mer ska vi göra för att
              leva upp till de villkor som tydligen är så fantastiska i Uppsala?
              Ska vi ha ännu fler djur inom produktionen för att vi ska kunna
              ha utbildningen?
            </seg>
          </u>
          <note type="speaker" xml:id="i-b9ec485fcc06074e-0">
            Anf. 35 Landsbygdsminister ESKIL ERLANDSSON (C):
          </note>
          <u who="unknown" xml:id="i-7cac72c28ac6d900-13">
            <seg xml:id="i-4438f59db0717c1b-0">
              Fru talman! Ungefär likalydande skrivningar har varit vid handen
              sedan i varje fall 1977 när det gäller förordningstexter om vem
              som beslutar om utbildningar på högskolor och universitet. Från
              1977 fram till nu har det funnits rika möjligheter för den som
              har velat ändra på vem som ska fatta beslut om saker och ting.
              I stort sett likalydande skrivningar har alltså gällt sedan 1977,
              det vill säga att styrelserna och universiteten och högskolorna
              själva beslutar om hur de ska uppfylla det andra kravet, som också
              har funnits under den tid som jag har kunnat studera, nämligen
              att man ska vara resurseffektiv i användandet av statens pengar.
            </seg>
            <seg xml:id="i-7fdf20eff86a5f44-0">
              SLU har gjort en genomlysning av sin verksamhet för att kunna
              uppfylla de krav som regeringar över åren och riksdagen har ställt
              sig bakom utan att det har varit ifrågasatt såvitt jag känner
              till. Därför är jag övertygad om att jag har kammarens stöd och
              att jag har rätt när jag säger att vi inte ska lägga oss i detta
              från vare sig riksdagens eller regeringens sida. Vi vill ha autonoma
              självständiga akademier i vårt land.
            </seg>
            <seg xml:id="i-e3c7b206f96df0aa-0">
              Jag vill korrigera mig. SLU:s styrelse sammanträder tisdagen
              den 18 december, inte i morgon. De har då att ta ställning till
              ett förslag om hur man kan utveckla verksamheten i Skara. Det
              finns alltså ett sådant förslag på styrelsens bord att ta ställning
              till för att sedan ge ett uppdrag till föreståndaren i Skara.
            </seg>
            <seg xml:id="i-e5e3bcea2208a089-0">
              Både vid SLU och vid andra universitet och högskolor bedrivs
              ibland forskning utan att den är knuten till utbildningsverksamhet.
              Jag kan inte på rak arm säga hur många orter SLU har forskningsverksamhet
              på. SLU bedriver verksamhet på i storleksordningen 1520 orter,
              oftast forskningsverksamhet. Endast fyra av dem är stora utbildningsorter.
              SLU har en väl spridd verksamhet i vårt land. Det är viktigt speciellt
              för det här universitetet eftersom det har verksamheter som är
              areella. De areella näringarna finns över hela vårt land med lite
              olika förutsättningar. Numera inkluderas det område som tidigare
              låg på andra myndigheter och utbildningsinstitutioner, nämligen
              vatten och fiske.
            </seg>
          </u>
          <note type="speaker" xml:id="i-272a7067579d43bf-0">
            Anf. 36 MONICA GREEN (S):
          </note>
          <u who="monica_green_e58cbb" xml:id="i-942904ee30b092a7-5">
            <seg xml:id="i-ac3d01097f1e0dfc-0">
              Fru talman! De areella näringarna och de gröna jobben tillhör
              framtiden. Vi har massarbetslöshet i Sverige. Vi har en långtidsarbetslöshet
              som växer, och vi har en ungdomsarbetslöshet som är högre än EU-genomsnittet.
              Därför behöver vi satsa mer på de gröna jobben och de gröna utbildningarna.
            </seg>
            <seg xml:id="i-3aa793efa9ff7cae-0">
              Det ska vara resurseffektivt, säger jordbruksministern. Bra då
              vinner Skara. Skara är det mest resurseffektiva lantbruksuniversitet
              vi har i Sverige. Skara har utbildningen nära forskningen. Skara
              har nära till produktionen. Skara har en bredd när det gäller
              djurslag. Skara har Nordens Ark i närheten. Där finns ett djursjukhus
              som är helt och hållet självfinansierat. Där finns utbildningar
              för veterinärmedicin och djuromvårdnad och där finns utbildning
              för utländska veterinärer. Skara är det mest resurseffektiva lantbruksuniversitet
              vi har. Det gläder mig att ministern säger att det mest resurseffektiva
              ska vara kvar. Det tar jag som intäkt för att vi klarar SLU i
              Skara för framtiden.
            </seg>
            <seg xml:id="i-d0924fc8cede4df6-0">
              Vi har kämpat sedan i våras. Ministern och jag hade en första
              interpellationsdebatt i maj när utredningen hade kommit. Nu har
              många uppvaktat ministern. Vi har kämpat tillsammans för att få
              ha kvar SLU i Skara och kunna utveckla det. Om ministern står
              fast vid att det är det mest resurseffektiva universitetet som
              ska få vara kvar tar jag det som intäkt för att utbildningarna
              kommer att finnas kvar.
            </seg>
          </u>
          <note type="speaker" xml:id="i-d072bdea3b4edb40-0">
            Anf. 37 Landsbygdsminister ESKIL ERLANDSSON (C):
          </note>
          <u who="unknown" xml:id="i-7cac72c28ac6d900-14">
            <seg xml:id="i-62ecab45348c0433-0">
              Fru talman! Jag tackar för interpellationen och debatten. Det
              är viktigt att diskutera de gröna näringarnas utvecklingsmöjligheter
              i alla delar av vårt land eftersom det är där, precis som interpellanten
              säger, som utvecklingsmöjligheter finns. Jag tror att den biobaserade
              ekonomin ligger framför oss, apropå att vi på vår planet inte
              har hushållat tillräckligt med de resurser som är ändliga, vilket
              de gröna näringarnas verksamhet är motsatsen till. De är hållbara
              och ständigt förnybara.
            </seg>
            <seg xml:id="i-b73e49bf7f5319bb-0">
              Låt mig avslutningsvis återigen slå fast att styrelserna för
              våra universitet och högskolor är autonoma, men de har att ta
              hänsyn till vissa grundläggande skrivningar i såväl förordningstexter
              som de regleringsbrev som regeringen ger sina myndigheter, universitet
              och högskolor varje år när de fattar sina beslut. En av de saker
              som de har att ta hänsyn till är resurseffektivitetsbegreppet.
              Men de ska också se till att de skapar synergier mellan sina egna
              verksamheter men kanske också mellan omgivande verksamheter som
              må vara såväl offentliga som privata verksamheter.
            </seg>
            <seg xml:id="i-bc176bfc5e39f9cb-0">
              Det har också kommit till min kännedom, vilket kanske inte har
              framgått klart i denna debatt, att läget i denna fråga, vad jag
              har förstått, beror på att man har fått in många synpunkter både
              från området som berörs och från näringens sida och organisationer.
              Såvitt jag känner till kommer något ställningstagande inte att
              göras under det styrelsemöte som äger rum den 18 december.
            </seg>
          </u>
          <note xml:id="i-abaaa6d8f3c90388-0">
            God jul, fru talman och i kammaren närvarande ledamöter och tjänstemän!
          </note>
          <note xml:id="i-a09f555dc06ad988-4">
            Överläggningen var härmed avslutad.
          </note>
          <note xml:id="i-d137d542f62ecaaf-0">
            13 § Svar på interpellation 2012/13:125 om miljöbilar och fossila
            bränslen
          </note>
          <note type="speaker" xml:id="i-33dd2cec82e32d9e-0">
            Anf. 38 Finansminister ANDERS BORG (M):
          </note>
          <u who="unknown" xml:id="i-7cac72c28ac6d900-15">
            <seg xml:id="i-5fb293aff694e2af-0">
              Fru talman! Johan Löfstrand har frågat miljöministern vilka politiska
              styrmedel hon avser att ta initiativ till för att se till att
              en större andel av miljöbilarna använder förnybara bränslen. Interpellationen
              har överlämnats till mig.
            </seg>
            <seg xml:id="i-e7c40b5d0f9f48f9-0">
              Som Johan Löfstrand påpekar har antalet miljöbilar ökat de senaste
              åren. Det tycker jag är glädjande. Det är bra att våra styrmedel
              fungerar och att fler väljer att köpa bilar med låga växthusgasutsläpp.
              Jag håller med om att det inte räcker med att bilköpare väljer
              en etanolbil eller en gasbil. Vi måste också verka för att bilen
              faktiskt tankas med förnybara drivmedel.
            </seg>
            <seg xml:id="i-1a99af4331be6d4b-0">
              Johan Löfstrand nämner att en stor andel av försäljningen av
              miljöbilar är dieselbilar. Jag vill då framhålla att det numera
              finns diesel med stora andelar förnybart som fungerar i vanliga
              dieselmotorer. Jag tänker på hydrerade vegetabiliska oljor, det
              vi brukar kalla HVO. Här krävs det alltså inga flexifuelmotorer.
            </seg>
            <seg xml:id="i-7b768f0e18a35436-0">
              Det är viktigt att fordons- och biodrivmedelsmarknaden ges långsiktiga
              och förutsägbara villkor. Ett led i det arbetet är att skattebefrielsen
              för biodrivmedel regleras i lag i stället för genom årliga dispensbeslut
              som skett tidigare. Regeringen har också bedömt att ett kvotpliktssystem
              bör införas 2014 för att säkerställa låginblandade volymer på
              marknaden. Om biogas och höginblandade biodrivmedel, till exempel
              E85, inte inkluderas i kvotplikten ska dessa ges fortsatt goda
              förutsättningar.
            </seg>
            <seg xml:id="i-b0d69ed0684f1ecb-0">
              Ett kvotpliktssystem utreds för närvarande inom Regeringskansliet.
              Jag vill inte föregå det arbetet.
            </seg>
          </u>
          <note type="speaker" xml:id="i-1f7de3f2fd80fdec-0">
            Anf. 39 JOHAN LÖFSTRAND (S):
          </note>
          <u who="johan_lofstrand_94e598" xml:id="i-24340a7d0f7bc1d1-0">
            <seg xml:id="i-d68658ed1a87888c-0">
              Fru talman! Jag vill börja med att tacka ministern för svaret.
              Tyvärr fanns det inte speciellt mycket konkret kring vilka styrmedel
              som regeringen tänker vidta för att uppnå målet om en fossiloberoende
              fordonsflotta 2030.
            </seg>
            <seg xml:id="i-c7a1f2f3548de781-0">
              Lösningen verkar enligt Anders Borg vara fler dieselbilar och
              ökad låginblandning. Låginblandning är självklart bra, men det
              räcker inte på långa vägar för att vi ska klara de utmaningar
              som vi står inför, och framför allt är det inte riktigt så enkelt
              som jag tycker att ministern vill få det att framstå.
            </seg>
            <seg xml:id="i-3e8013972ad1e96c-0">
              Även om vi kan komma upp i 20, 27 eller kanske till och med 30
              procents inblandning av biobränsle i dieseln är det fortfarande
              mycket kvar. 7075 procent av bränslet kommer fortfarande att vara
              fossilt. Hur ska vi då få en fossiloberoende fordonsflotta?
            </seg>
            <seg xml:id="i-7883a2625362a742-0">
              Vidare finns det i dag inte tillräckligt med vare sig producenter
              eller substrat för att göra tillräckligt med HVO, och konkurrensen
              om det substrat som finns är stenhård. Jag tror inte att marknaden
              där kommer att bli bättre med tiden.
            </seg>
            <seg xml:id="i-096c2badfadc4ab2-0">
              Slutligen är dieseln i sig smutsig och innebär många problem.
              Dieseln har i dag stora problem med stora utsläpp av kolväten,
              kväveoxider och partiklar. Detta leder till stora problem till
              exempel här i Helsingfors.
            </seg>
            <seg xml:id="i-79ebaecfd9309a25-0">
              Anders Borg säger i sitt svar att E85 och biogas fortsatt måste
              ges goda förutsättningar. Men regeringen har redan förstört, eller
              i alla fall försämrat, förutsättningarna för dessa förnybara bränslen.
              Reduktionen av förmånsvärdet för etanolbilar har försvunnit. Framtiden
              för förmånsbeskattningen av gasbilar är oklar, och man säger inte
              vad som kommer att hända där. Vad som kommer att gälla i framtiden
              i fråga om skattebefrielsen för båda dessa bränslen är mycket
              oklart och otydligt.
            </seg>
            <seg xml:id="i-5d73af6453c402db-0">
              Alla dessa icke-besked har inneburit drastiska förändringar och
              minskad försäljning av dessa bilar. Andelen nyregistrerade gas-
              och etanolbilar har, från att ha legat på över 50 procent under
              de senaste åren, minskat till mindre än 5 procent av miljöbilarna.
              Man har i stort sett marginaliserat etanolbilarna och gasbilarna.
            </seg>
            <seg xml:id="i-395cfdf7d4910115-0">
              Flera aktörer, bland andra Eon och Fortum, har stoppat stora
              investeringar i biogasprojekt och andra projekt för att det inte
              finns någon tydlig framtid. Man vågar inte satsa. Marknaden står
              handfallen och väntar. Vad är det regeringen vill? Så länge regeringen
              inte pekar ut en färdriktning kommer ingen att våga satsa.
            </seg>
            <seg xml:id="i-0d2e320d1f69d8b6-0">
              Utvecklingen ser dyster ut. Gas- och etanolbilarna har marginaliserats.
              Dieselbilarna premieras. Detta leder till att vi inte minskar
              utsläppen tillräckligt mycket och att vi får stora partikelproblem
              i våra städer.
            </seg>
            <seg xml:id="i-a71a495802280b33-0">
              Anders Borg, hur ska regeringen uppnå målet om en fossiloberoende
              fordonsflotta till 2030? Det är inte speciellt långt kvar. Och
              hur ska vi klara partikelproblematiken i Helsingfors med alla
              nya dieselbilar?
            </seg>
          </u>
          <note type="speaker" xml:id="i-cad9407d7cff86f7-0">
            Anf. 40 Finansminister ANDERS BORG (M):
          </note>
          <u who="unknown" xml:id="i-7cac72c28ac6d900-16">
            <seg xml:id="i-f189a6b24b0ffae7-0">
              Herr talman! Den socialdemokratiska politiken och strategin är
              alltid likadan nästan oavsett vilken fråga vi diskuterar. Man
              beskriver Sverige som ett land i ett närmast förfallsliknande
              förlopp där ingenting fungerar som det ska. Även på detta område
              är det naturligtvis en helt felaktig bild.
            </seg>
            <seg xml:id="i-b26fd04d563d04ab-0">
              Sverige är bland de absolut ledande länderna när det gäller klimatpolitik.
              När det handlar om de utmaningar som vi har att minska växthusgaser
              och utsläpp är Sverige bland de absolut mest framgångsrika länderna.
              Det beror på att vi har använt mycket bra och väl fungerande styrmedel
              under lång tid. Vi har en CO2-skatt som är högre än i nästan alla
              andra länder. Det är det absolut viktigaste incitamentet för människor
              att köpa miljöbilar och att köra alla de bilar som vi har på ett
              så bra sätt som möjligt. Det är nämligen det som har störst effekt
              på utsläppen. Det är inte andra styrmedel som spelar så stor roll,
              utan det avgörande är CO2-skatten.
            </seg>
            <seg xml:id="i-b9c7df5a3be14638-0">
              Vi har gröna certifikat som gör att vi får en mycket högre grad
              av förnybar energi i vår fordonsflotta, och vi har en högre grad
              av förnybara energikällor än nästan alla länder.
            </seg>
            <seg xml:id="i-5b46539bc0ff7a14-0">
              Vad är det då vi ska göra framåt? Är regeringen passiv, ointresserad
              och inte gör någonting?
            </seg>
            <seg xml:id="i-b0376bdb29c9d1a5-0">
              Låt mig bara nämna några saker. Nu kommer förslaget om kvotplikt
              som vi håller på att arbeta med. Det kommer att innebära att det
              blir mer inblandning framöver.
            </seg>
            <seg xml:id="i-2c0e6f8ba8f5e85f-0">
              Vi håller på att titta på frågeställningen om nettodebiteringen
              för att vidga den, och där ska utredningsförslag så småningom
              komma. Det kommer att ha en avgörande betydelse för utbyggnaden
              av förnybara energikällor och påskynda den väldigt kraftiga ökning
              vi nu har av vindkraften.
            </seg>
            <seg xml:id="i-14a2f38378ae0a55-0">
              Vi håller på att titta på de rena och höginblandade bränslena,
              och även där kommer det naturligtvis så småningom bra förslag.
            </seg>
            <seg xml:id="i-8adce202a1599ffb-0">
              Vi har en minskning av nedsättningarna på de tidigare lättnader
              på koldioxidskatten vi hade. Socialdemokraterna hade ju förslaget
              att man skulle återbetala dieselskatterna till jordbruket. 2015
              får vi en ny minskning av nedsättningen, och sedan ska vi titta
              på vad vi gör med detta framåt.
            </seg>
            <seg xml:id="i-c5fd2a2b10d98343-0">
              Sedan har vi naturligtvis miljöbilsdefinitionen, som förändras
              nu vid årsskiftet och som vi ska fortsätta att jobba med.
            </seg>
            <seg xml:id="i-168c062013ab3c70-0">
              På en lång rad områden på skatteområdet har det alltså skett
              förändringar, och vi har en lång rad olika förslag som ligger
              i pipeline och naturligtvis ska beredas i noggrann ordning. Det
              kommer att bidra till att Sverige framgent är ett världsledande
              land när det gäller klimatfrågan.
            </seg>
          </u>
          <note type="speaker" xml:id="i-02bbc0d86469751b-0">
            Anf. 41 JOHAN LÖFSTRAND (S):
          </note>
          <u who="johan_lofstrand_94e598" xml:id="i-24340a7d0f7bc1d1-1">
            <seg xml:id="i-bab1ae1feca3bfab-0">
              Herr talman! Anders Borg har rätt Sverige ligger långt fram.
              Vi har dock fortfarande väldigt mycket att göra. Sverige kommer
              bara att lyckas uppnå 2 av de 16 miljömål riksdagen har satt upp.
            </seg>
            <seg xml:id="i-68682f989b654f86-0">
              Sverige kommer på transportsidan inte att lyckas uppnå ett enda
              av de mål vi har satt upp. Den stora utmaningen ligger på transportsektorn,
              och där är det faktiskt så att regeringen inte gör speciellt mycket.
              Det mest förvånande var i somras när regeringen helt plötsligt
              bestämde sig för att man var tvungen att utreda vad de mål man
              redan hade satt upp innebar. Det gjorde att man tog alla ambitioner
              och stoppade i en malpåse i två år, för att vänta på utredningen
              som skulle utreda vad målet kring en oberoende fordonsflotta egentligen
              innebar.
            </seg>
            <seg xml:id="i-0d24b53c2114309d-0">
              När det gäller kvotpliktsutredningen och förslagen kring kvotplikt
              finns det mycket spännande där, och där kan det säkert komma att
              hända en del. Det går dock alldeles för långsamt. Just nu står
              väldigt många aktörer och trampar och väntar på vad som kommer
              och vad som kommer att hända. Framför allt har vi väldigt många
              företag som vill investera i denna sektor men inte vågar på grund
              av att regeringen bara hattar och fattar beslut om till exempel
              skattebefrielser ett år i taget.
            </seg>
            <seg xml:id="i-d618a1e383fa8d85-0">
              Varför inte tydliggöra vad som kommer att gälla på två års sikt,
              på fem års sikt eller på tio års sikt, för att på så sätt skapa
              en marknad som fungerar? Jag tror att det finns aktörer som vill,
              och jag tror att Sverige kan väldigt mycket. Men för att klara
              detta måste det finnas tydliga spelregler. Den enda spelregeln
              som har varit tydlig de senaste åren är att vi inte vill ha biogasbilar
              eller etanolbilar. Man har i stället drivit en politik som bara
              har premierat dieselbilar.
            </seg>
            <seg xml:id="i-65c7f9ea7e8433c3-0">
              Jag ställer frågan en gång till: På vilket sätt kommer alla de
              dieselbilar vi på grund av regeringens politik har fått de senaste
              åren att premiera miljön i de större städerna, med de stora partikelutsläpp
              som finns? Hur kommer de att medverka till att vi klarar målet
              kring en fossiloberoende fordonsflotta 2030?
            </seg>
          </u>
          <note type="speaker" xml:id="i-48eb0ee7fe13b783-0">
            Anf. 42 Finansminister ANDERS BORG (M):
          </note>
          <u who="unknown" xml:id="i-7cac72c28ac6d900-17">
            <seg xml:id="i-1b92d7c711bf02f8-0">
              Herr talman! Nu är alltså bilden från Johan Löfstrands sida att
              Sverige ligger långt fram. Det var inte riktigt den bild vi fick
              i det första inlägget, men det är den mer korrekta bilden. Sverige
              ligger mycket långt fram när det gäller klimatpolitiken.
            </seg>
            <seg xml:id="i-2ea3251c5c1f10f4-0">
              Vi har mindre utsläpp per capita än de flesta andra länder. Vi
              gör större internationella insatser. Vi har den högsta koldioxidskatten.
              Vi har mer gröna certifikat än andra. Vi har mer av förnybara
              energikällor. Vi har en helt annan situation än övriga Europa
              när det gäller energiförsörjning. Vi har en mycket snabb utbyggnad
              av vindkraften. Mycket av detta kommer naturligtvis att förstärkas
              under de kommande åren genom de olika förslag jag nämnde kvotplikten,
              nettodebitering, rena och höginblandade bränslen, nedsättning
              för miljöbilar och miljöbilsdefinitionen. Allt detta är under
              beredning och kommer vartefter.
            </seg>
            <seg xml:id="i-89a9281cf08815a8-0">
              Jag tycker att det är bra att vi fortsätter med transportsektorn.
              Jag tror att det kommer att vara en av huvudfrågorna i valrörelsen,
              om jag ska vara helt ärlig. Vi har nämligen ett rödgrönt alternativ
              som föreslår mycket omfattande skattehöjningar. Socialdemokraterna
              har 5 miljarder på lastbilar, men sedan tillkommer naturligtvis
              Miljöpartiets kraftiga höjningar av bensinskatten och kraftiga
              höjningar för flyget. Om jag minns siffrorna rätt är det 17,3
              miljarder som Miljöpartiet föreslår i bensinskatte- och energiskattehöjningar.
            </seg>
            <seg xml:id="i-29d7ae458245dec9-0">
              Det är klart att detta kommer att vara en huvudfråga i valrörelsen.
              Huruvida Socialdemokraterna får stöd av sina väljare det gäller
              framför allt de som bor i glesbygden och är beroende både av att
              det finns en skogsindustri där det körs timmer och av biltransporter
              för de kraftiga bensinskattehöjningar och miljöskattehöjningar
              man uppenbarligen så småningom kommer att enas med Miljöpartiet
              om tycker jag är en mycket intressant fråga.
            </seg>
          </u>
          <note type="speaker" xml:id="i-f117cd4ee3bbe39c-0">
            Anf. 43 JOHAN LÖFSTRAND (S):
          </note>
          <u who="johan_lofstrand_94e598" xml:id="i-24340a7d0f7bc1d1-2">
            <seg xml:id="i-dbc157b231ff9b47-0">
              Herr talman! Anders Borg har en förmåga att prata om saker som
              denna interpellation inte handlar om. Vi diskuterar transportsektorn
              just nu, och vi diskuterar miljöbilar och fossila bränslen. Där
              finns det inte speciellt många förslag. Däremot finns det väldigt
              många förslag som bereds inom Regeringskansliet.
            </seg>
            <seg xml:id="i-ae9689ad6a0ad013-0">
              På detta område har Sverige lika stora problem som alla andra
              länder. Här kan vi alltså inte slå oss för bröstet och säga att
              vi ligger före och har gjort massor med saker, för det har vi
              inte. Inom transportområdet har vi minst lika stora problem som
              övriga världen, och dessa frågor måste vi ta på allvar. Detta
              är det område där de stora utmaningarna ligger och där regeringen
              har utrett och utrett men där det inte finns några konkreta förslag.
              Man har passiviserat hela biobränslemarknaden genom att inte komma
              med tydliga spelregler.
            </seg>
            <seg xml:id="i-4464d7ab0a738d17-0">
              Anders Borg har fortfarande inte svarat på frågan hur man ska
              hantera den explosion av dieselbilar som har blivit följden av
              den borgerliga politiken. Det går ju inte att köra bil på ett
              antal av gatorna i Helsingforss innerstad i dag på grund av att
              det är för mycket partiklar. Hur kommer det att bli i framtiden?
            </seg>
            <seg xml:id="i-398820fafbe3045f-0">
              Den straffskatt Anders Borg talar om att socialdemokratiska företrädare
              har lagt har Anders Borg i stället snarare lagt på tågtrafiken,
              genom att mångdubbla banavgifterna och på så sätt skjuta transporter
              från järnväg till väg.
            </seg>
            <seg xml:id="i-94f8523814641ae8-0">
              Slutligen: Hur ska vi klara av partikelproblematiken i Helsingforss
              innerstad, och hur ska vi klara av att nå målet om en fossiloberoende
              fordonsflotta 2030 utan konkreta åtgärder?
            </seg>
          </u>
          <note type="speaker" xml:id="i-56b50f50393237c0-0">
            Anf. 44 Finansminister ANDERS BORG (M):
          </note>
          <u who="unknown" xml:id="i-7cac72c28ac6d900-18">
            <seg xml:id="i-a151fb48443a3e5b-0">
              Herr talman! Sverige är ett av de ledande länderna när det gäller
              att hantera riskerna för en stigande temperatur och de problem
              vi har med växthusgaser. Detta beror på att vi har de mest omfattande
              systemen utbyggda för att minska och ge ekonomiska styrmedel.
              Det gäller framför allt koldioxidskatten.
            </seg>
            <seg xml:id="i-1a3a2607f2e943cf-0">
              Såvitt jag förstår, herr talman, påverkar koldioxidskatten transportsektorn.
              Såvitt jag förstår är koldioxidskatten ett avgörande styrmedel
              och det bästa styrmedel vi har när det gäller att få transportsektorn
              att minska sina koldioxidutsläpp. Nu ska vi göra en avstämning
              2015 och framåt för att se var vi står i förhållande till de mål
              vi har satt upp. Jag delar inte bilden att vi ligger långt ifrån
              dem eller har stora bekymmer här. Både hållbarhetsutredningen
              och andra studier har visat att vi ligger relativt väl i linje
              med att ha en god måluppfyllelse med den politik vi har.
            </seg>
            <seg xml:id="i-948dd71b41554f12-0">
              Sedan behöver den säkert kompletteras, och jag nämnde fem viktiga
              kompletteringar för att få svensk klimatpolitik att bli bättre
              kvotplikten, nettodebiteringen, rena och höginblandade bränslen,
              nedsättningarna och miljöbilsdefinitionen. Allt detta är frågor
              vi jobbar med. Det har också skett en betydande förändring av
              beskattningen både i transportsektorn och i andra delar för att
              förbättra koldioxidpolitiken.
            </seg>
            <seg xml:id="i-c2b5f646418439fe-0">
              När det gäller transportsektorn, som är det vi debatterar, väljer
              Johan Löfstrand att helt förbigå det faktum att Miljöpartiet,
              Socialdemokraterna och Vänsterpartiet ska bilda en regering tillsammans
              om man vinner valet. Då kommer man naturligtvis att behöva förhålla
              sig till de 17,3 miljarder som är kärnan i Miljöpartiets politik.
              Det är kärnan i deras mandat från väljarna, och det kommer naturligtvis
              att innebära att det blir stora skattehöjningar framför allt på
              bensin, diesel och transporter.
            </seg>
          </u>
          <note xml:id="i-a09f555dc06ad988-5">
            Överläggningen var härmed avslutad.
          </note>
          <note xml:id="i-6cd24f252409ec48-0">
            14 § Svar på interpellationerna 2012/13:140 och 161 om läxhjälp
            till alla barn
          </note>
          <note type="speaker" xml:id="i-9a7accb8eed0e1cc-0">
            Anf. 45 Finansminister ANDERS BORG (M):
          </note>
          <u who="unknown" xml:id="i-7cac72c28ac6d900-19">
            <seg xml:id="i-e5cb90132fb6d246-0">
              Herr talman! Pia Nilsson har frågat utbildningsministern mot
              bakgrund av vilka fakta och omständigheter som han avvisar Skolverkets
              och lärarfackens kritik om att RUT-avdrag för läxhjälp hotar en
              likvärdig skola. Pia Nilsson har även frågat vilka initiativ utbildningsministern
              avser att ta i fråga om hur skolor och lärare ska förhålla sig
              till att ge betald läxhjälp till vissa av sina elever. Arbetet
              inom regeringen är så fördelat att det är jag som ska besvara
              dessa frågor.
            </seg>
            <seg xml:id="i-08179adec1efb3a8-0">
              Eva-Lena Jansson har frågat mig om jag avser att vidta några
              åtgärder i skattepolitiken för att komma till rätta med ett, enligt
              henne, otydligt regelverk avseende RUT-avdraget.
            </seg>
            <seg xml:id="i-b190fb1ac42df173-0">
              Sedan RUT-avdraget infördes 2007 har det vuxit kraftigt i omfattning,
              och på lång sikt antas det leda till 17 000 fler sysselsatta.
            </seg>
            <seg xml:id="i-f174ba78960cdae2-0">
              RUT-avdraget för barnpassning har medfört svåra gränsdragningsproblem
              i fråga om vad bestämmelsen är avsedd att omfatta när det gäller
              läxhjälp. Nu har det blivit ett förtydligande om att både barnpassning
              och läxhjälp omfattas av avdraget. Läxhjälpen omfattar inte undervisning.
              Kvalitetskrav på undervisningen i skolan påverkas därmed inte.
              Hur skolor och lärare ska förhålla sig till att ge läxhjälp till
              vissa av sina elever är något som får bedömas utifrån reglerna
              i skollagen och reglerna om förtroendeskadliga bisysslor.
            </seg>
            <seg xml:id="i-ac7afcfedb7d6660-0">
              Vad gäller frågan om otydligt regelverk är utgångspunkten att
              all lagstiftning ska vara förutsägbar och tydlig. Om tillämpningsproblem
              ändå förekommer är det i första hand en fråga för de rättstillämpande
              myndigheterna att hantera detta.
            </seg>
            <seg xml:id="i-ef9ebff42cecdcbe-0">
              Om ett företag, i avsikt att utnyttja RUT-avdrag, anger att ett
              arbete omfattas av avdraget trots att det inte gör det är det
              en fråga om fusk. Jag har förtroende för att Skatteverket genomför
              relevanta kontroller och prioriterar bekämpning av fusk. Därutöver
              arbetar regeringen kontinuerligt för att minska skattefusket.
            </seg>
            <seg xml:id="i-1ac0a47c9fe9305d-0">
              Mot denna bakgrund avser jag inte att vidta några åtgärder.
            </seg>
          </u>
          <note type="speaker" xml:id="i-087f4c278d22a816-0">
            Anf. 46 PIA NILSSON (S):
          </note>
          <u who="pia_nilsson_f6a18a" xml:id="i-2160fc3229efad53-0">
            <seg xml:id="i-0d823f6503be160f-0">
              Herr talman! I förra veckan beslutade Alliansen tillsammans med
              Sverigedemokraterna att införa skatteavdrag för läxhjälp till
              de elever vars föräldrar har råd att betala ungefär 220 kronor
              i timmen. Beslutet har fattats utan att man har belyst några konsekvenser
              över huvud taget för elever och skola. Anders Borg försöker göra
              läxhjälpsavdraget till en skatteteknisk fråga och inte en utbildningsfråga,
              som det faktiskt är.
            </seg>
            <seg xml:id="i-2428ab903a1b6603-0">
              Avdraget handlar inte bara om läxhjälp hör och häpna! Det omfattar
              även allt annat skolarbete. Det är ren och skär privatundervisning,
              med andra ord. Döm om min förvåning när det i finansministerns
              svar står att läxhjälpsavdraget inte omfattar undervisning. I
              betänkandet, herr talman, står det klart och tydligt att hjälp
              med läxor och annat skolarbete som hänför sig till läroplaner,
              kursplaner och ämnesplaner uttryckligen ska omfattas av skattereduktion
              för hushållsarbete. Det beslutet har Anders Borg själv föreslagit.
              Har inte finansminister Anders Borg koll på innehållet i de skattebeslut
              som regeringen föreslår? Det är högst anmärkningsvärt, herr talman.
            </seg>
            <seg xml:id="i-d2afafe4597b6a5d-0">
              När avdraget för hushållstjänster infördes 2007 var argumentationen
              att det handlar om tjänster som människor utan större yrkesutbildning
              kunde utföra och att man skulle göra en svart marknad vit. Däremot
              var man då noga med att påpeka att avdrag för privatlärare eller
              liknande inte skulle omfattas. Det är då fråga om specialistkunskaper
              och uppgifter som normalt inte utförs av hushållen själva, sade
              Anders Borg då. Men så byter regeringen fot, och det är bråttom.
              Plötsligt ska all undervisning för alla elever som sker i hemmet
              bli avdragsgill. Något har uppenbarligen hänt, och Skatteverket,
              Skolverket och andra remissinstanser fick mindre än en vecka på
              sig att lämna synpunkter. Varför denna brådska?
            </seg>
            <seg xml:id="i-55eb4e4bdc7e2153-0">
              Menar Anders Borg att det finns en utbredd svart läxhjälpsmarknad
              som undandrar staten mångmiljonbelopp varje år i uteblivna skatteintäkter?
              Enligt Skatteverket föreligger inga sådana problem. Eller menar
              Anders Borg att det nu plötsligt saknar betydelse om det är behöriga
              lärare som undervisar eller inte? Går det lika bra med vem som
              helst bara man har en F-skattsedel? Behörighet och lärarlegitimation,
              som har varit skolministerns käpphäst sedan han tillträdde, verkar
              plötsligt sakna betydelse.
            </seg>
            <seg xml:id="i-47ce9e6a0239deb7-0">
              Skulle Anders Borg här och nu vilja precisera vilka som ska få
              utföra privatundervisning i hemmet? Både Skolsverige och Skatteverket
              undrar, nämligen.
            </seg>
            <seg xml:id="i-a6f5173f898f28a0-0">
              Såvitt jag förstår finns det ingenting i reglerna som förhindrar
              att en lärare som hjälper sina egna elever sedan kan ta betalt
              för denna tjänst. Det kommer att finnas möjlighet, för de föräldrar
              som har råd, att köpa läxhjälp av samma lärare som sedan ska sätta
              betyg på eleven. Borde inte Anders Borg vara orolig över att detta
              skatteavdrag riskerar att undergräva skolans och lärarnas trovärdighet?
            </seg>
            <seg xml:id="i-f955ae8e7b4843c3-0">
              Det mest alarmerande, herr talman, är att det här försämrar likvärdigheten
              i skolan ytterligare. Skolan har i uppdrag att uppväga skillnader
              i elevernas förutsättningar. Läxhjälpsavdraget träffar inte de
              elever som bäst behöver hjälp. Det handlar om att skattesubventionera
              privatundervisning till de elever vars föräldrar kan betala ungefär
              220 kronor i timmen. Det handlar inte om att förstärka stödet
              till de elever som har störst behov. Är likvärdigheten helt ointressant
              i Moderaternas Sverige? Vi har föreslagit 110 miljoner kronor
              till läxhjälp åt alla, men ni har sagt nej. Varför?
            </seg>
          </u>
          <note type="speaker" xml:id="i-408c792db5ccbd83-0">
            Anf. 47 EVA-LENA JANSSON (S):
          </note>
          <u who="eva-lena_jansson_13df82" xml:id="i-488db7991ee981d5-0">
            <seg xml:id="i-798a1618a29327de-0">
              Herr talman! Jag börjar med att tacka finansminister Anders Borg
              för svaret. Regeringen har nyligen lagt fram förslaget om skatteavdrag
              för läxhjälp. En av orsakerna till förslaget var att dagens regelverk
              har skapat gråzoner som företag har utnyttjat och därför bidragit
              till avdrag för tjänster som det egentligen inte var avsett för.
            </seg>
            <seg xml:id="i-04342a1c10b25fe6-0">
              Med nämnda förslag till skatteavdrag täpper regeringen inte till
              smyghålen utan öppnar i stället upp för privata företag att få
              ännu större del av skatt skatt som i stället skulle kunna fördelas
              till skolor där elever med behov av hjälp och stöd i sitt skolarbete
              skulle kunna få det.
            </seg>
            <seg xml:id="i-abf70f6aefe08598-0">
              ABC-nytt har avslöjat att ett företag som erbjuder barnpassning
              som omfattas av RUT-avdrag också erbjuder exklusiva barnkalas
              med RUT-avdrag. Även här kan man se att det finns gråzoner som
              företagen utnyttjar genom att kalla barnkalas för barnpassning.
              Dessutom har det uppmärksammats att företag marknadsför tjänster
              som kock och bartender med möjlighet till RUT-avdrag. Därav min
              fråga: Avser finansministern att vidta några åtgärder i skattepolitiken
              för att komma till rätta med det otydliga regelverket? Döm om
              min förvåning, herr talman, när finansministern säger: När det
              gäller frågan om otydligt regelverk är utgångspunkten att all
              lagstiftning ska vara förutsägbar och tydlig. Det tycker jag är
              bra, men sedan fortsätter han: Men om tillämpningsproblem ändå
              förekommer är det i första hand en fråga för rättstillämpande
              myndigheter att hantera. Regeringen lägger alltså fram lagstiftning
              som är så otydlig att vem som helst snart kan ta ut RUT-avdrag
              för nästan vad som helst, och regeringen säger: Det är skattemyndigheternas
              sak att hantera!
            </seg>
            <seg xml:id="i-a3bfac4b72632807-0">
              Jag trodde att politik var till för att göra saker och för att
              vara tydlig med vad man vill åstadkomma. Men uppenbarligen tycker
              regeringen att man ska kunna använda skattepengar för barnkalas
              på McDonalds och för att hyra in en bartender i hemmet.
            </seg>
            <seg xml:id="i-1d0d51360278e592-0">
              Skatteavdraget för läxor blir dyrt och ojämlikt. Vi tycker att
              läxhjälpen borde äga rum i skolorna i stället, men Anders Borg
              tycker att man ska använda detta i hemmen trots att det inte finns
              någonting som tyder på att det finns en betydande svart marknad
              för privatundervisning.
            </seg>
            <seg xml:id="i-84e4ffebaab36463-0">
              När fusk upptäcktes i ersättningssystemen för sjukförsäkringen
              och a-kassan sade vi från Socialdemokraterna att det är viktigt
              att komma till rätta med de personer som fuskar. De ska inte ha
              de här pengarna. Men vi hade inte för avsikt att försämra för
              dem som är sjuka eller arbetslösa. Regeringen försämrade för alla.
              De sänkte ersättningen för arbetslösa, och 65 000 personer som
              har varit sjuka utförsäkrades från sjukförsäkringen.
            </seg>
            <seg xml:id="i-2828080831043e13-0">
              Men när det fuskas med svartarbete inför regeringen i stället
              skattebidrag till enskilda. Man vill komma till rätta med svartarbete
              till exempel inom städbranschen, där vi vet att det finns tunga
              moderata företrädare i Helsingfors som trots att det fanns skatteavdrag
              köpte tjänsterna svart. Det handlade då om ett hushåll som hade
              inkomster i halvmiljonklassen. Tydligen har man inte blivit av
              med dessa svarta arbeten. Det finns tydliga gråzoner som företag
              utnyttjar, men då vill inte finansministern göra någonting åt
              det utan öppnar upp för vem som helst att ta ut skattebidrag för
              nästan vad som helst.
            </seg>
            <seg xml:id="i-ac28b011ef1d6f8f-0">
              Min fråga till finansministern är: Är finansministern verkligen
              nöjd med att man kan ta ut skattebidrag för barnkalas och för
              bartender? Vad blir nästa möjlighet? Vad ska det vara? Kan man
              använda skatteavdrag till allting nu för tiden?
            </seg>
          </u>
          <note type="speaker" xml:id="i-a1c66d6339125b15-0">
            Anf. 48 Finansminister ANDERS BORG (M):
          </note>
          <u who="unknown" xml:id="i-7cac72c28ac6d900-20">
            <seg xml:id="i-4b6461cce91fe6eb-0">
              Herr talman! Det kan finnas skäl att här redovisa hur Skatteverket
              redovisar fördelningen av olika kategorier av RUT-tjänster. 89
              procent av RUT-tjänsterna utgörs av städtjänster, runt 8 procent
              av trädgårdstjänster och 3 procent av barnpassning och annat omsorgsarbete.
              Om vi antar att en tredjedel av barnpassning och omsorgsarbete
              skulle utgöras av läxhjälp är det alltså 1 procent. Vi diskuterar
              alltså i ett relativt högt tonläge 1 procent av RUT-verksamheten.
            </seg>
            <seg xml:id="i-8a5c57fe089a4f71-0">
              Om vi sedan tittar på vad det här skulle motsvara av våra offentliga
              medel till utbildningssystemet tror jag med en snabb huvudkalkyl
              att det handlar om en tiondel av de samlade utbildningsresurserna
              som vi nu ägnar en interpellationsdebatt.
            </seg>
            <seg xml:id="i-84d8c422478551b9-0">
              Jag vill inte förringa frågans betydelse, men jag tror inte att
              vi har den här debatten därför att Socialdemokraterna är så bekymrade
              om läxhjälpen i sig. Jag tror att vi har den därför att socialdemokratiska
              riksdagsledamöter i grund och botten tycker att RUT är ett dåligt
              system. Man vill inte att vi ska ha ett system som skapar sysselsättning
              i tjänstesektorn, och då väljer att man att hitta olika delfrågor
              och fäster mycket stor vikt vid dem.
            </seg>
            <seg xml:id="i-cec87787793178d1-0">
              Det här är en mycket enkel fråga. Vi har haft ett gränsdragningsproblem
              i skattesystemet. Det har varit oklart om en barnvakt också får
              läsa igenom engelska glosor eller titta igenom en läsebok från
              skolan. Vi har sagt att det verkar helt orimligt att barnvakten
              inte kan få läsa igenom glosorna tillsammans med barnen. Därför
              har vi gjort ett förtydligande av det. Det är alltså inte en ny,
              stor, principiell frågeställning, utan det handlar helt enkelt
              om att räta ut en teknisk fråga i skattesystemet.
            </seg>
            <seg xml:id="i-a211037b990c78a6-0">
              Jag delar naturligtvis Pia Nilssons syn att skolan är oerhört
              central när det gäller den sociala rörligheten och sammanhållningen
              i samhället. Ett av skälen till att Sverige är ett av de samhällen
              som har högst social rörlighet är att vi har ett utbildningssystem
              som vi har lagt stora resurser på.
            </seg>
            <seg xml:id="i-97b8feb06374f060-0">
              Men vi vet att nyckelfrågorna där är helt andra frågor än den
              här läxhjälpen. Det är frågan om att ge betyg tidigt så att vi
              får en bra information. Från IFAU-studier vet vi att framför allt
              killar med arbetarklassbakgrund har fått sämre möjligheter till
              utbildning på grund av att vi har avvecklat betygssystemet. Vi
              är ett av de länder i världen där betygen kommer senast. Vi har
              haft för få nationella prov, och det har varit för lite utvärdering.
              Det har vi börjat göra någonting åt nu för att få mer ordning
              och struktur på detta.
            </seg>
            <seg xml:id="i-edd27fabebe7f22e-0">
              Vi har haft för dåligt utbildade lärare med alldeles för dåligt
              betalt. Nu har vi infört de här kvalificerade lärartjänsterna,
              och vi har påbörjat en vidareutbildning av lärarkåren via valideringsutbildningarna.
              Vi har ökat undervisningstiden i matematik för årskurs 13. Det
              är viktiga åtgärder om man vill ha social sammanhållning.
            </seg>
            <seg xml:id="i-0eb150cca0bfafa5-0">
              Det handlar om att hela skolsystemet är inriktat på kunskap och
              om att man inte låter bristande uppföljning, flum och bristande
              kunskapsinriktning i skolan göra att man undergräver förutsättningarna
              för de pojkar och flickor som inte har föräldrar som är akademiker.
              Jag tror att det är precis det som blir huvudproblemet i ett utbildningssystem
              om man inte har betyg, prov och hårda krav. Då hamnar man i den
              sitsen att de som har föräldrar som står för den här motivationen
              och kämpar på med det klarar sig.
            </seg>
            <seg xml:id="i-ef030469d6decd1d-0">
              I grund och botten är det bra med social rörlighet. Den uppstår
              bland annat genom att vi har ett bra, allmänt, offentligt skolsystem,
              och det är ännu bättre om det allmänna, offentliga skolsystemet
              har en tydlig inriktning på kunskap genom betyg, nationella prov
              och andra viktiga reformer.
            </seg>
          </u>
          <note type="speaker" xml:id="i-3bd3480e87039adf-0">
            Anf. 49 PIA NILSSON (S):
          </note>
          <u who="pia_nilsson_f6a18a" xml:id="i-2160fc3229efad53-1">
            <seg xml:id="i-dd52e13a99074c1d-0">
              Herr talman! Jag är bekymrad, Anders Borg. Det här är mycket
              större än bara en skatteteknisk fråga, som finansministern vill
              reducera den här debatten till. Det handlar om att regeringen
              vill satsa på en grupp elever som redan har det relativt bra förspänt
              och som har föräldrar som stöttar och hjälper, medan de som har
              de största behoven inte alls omfattas av den här skattereformen.
            </seg>
            <seg xml:id="i-d21d14e968d308c4-0">
              Föräldrar till de elever som verkligen behöver hjälpen har inte
              råd att betala 220 kronor i timmen. De är dem som vi måste nå,
              och det gör man inte med den här typen av reformer, Anders Borg.
              Det borde finansministern vara i allra högsta grad medveten om.
            </seg>
            <seg xml:id="i-974e32c5e99ff1ed-0">
              Sedan måste jag återigen fråga: Ingår undervisning eller inte
              i det här skatteavdraget? Anders Borg säger en sak, och beslutet
              en helt annan. Det är högst oroväckande om finansministern inte
              har koll på de skatteförslag som regeringen själv lägger fram.
            </seg>
            <seg xml:id="i-baed10ee341cfc08-0">
              I betänkandet står det klart och tydligt på fyra ställen, på
              s. 5 och på s. 7, att hjälp med läxor och annat skolarbete som
              hänför sig till läroplaner, kursplaner och ämnesplaner ska omfattas
              av skattereduktion för hushållsarbete. Detta känner tydligen inte
              Anders Borg till. Vilka är det som ska få utföra tjänsten, Anders
              Borg? Något sådant svar har vi inte heller fått. Är mannen på
              gatan som visar upp sin F-skattsedel välkommen i hemmet för att
              undervisa om Sokrates försvarstal eller Pythagoras sats? Eller
              är det behöriga lärare? Eller är det studenter? Vilka är det?
              Skatteverket undrar också.
            </seg>
            <seg xml:id="i-c705ce0e64aa32d3-0">
              Herr talman! I dag hoppar 10 000 elever av sina gymnasiestudier.
              De som inte når kunskapsmålen är i första hand pojkar med lågutbildade
              föräldrar och pojkar med invandrarbakgrund. Merparten av de här
              elevernas föräldrar har inte möjlighet att betala 220 kronor i
              timmen. Det vet Anders Borg. Men det är just för de här ungdomarna
              som skattesubventioner kan göra störst nytta. Det är de här ungdomarna
              som är i skriande behov av förstärkt läxhjälp men som inte kan
              betala för den, Anders Borg. Om vi inte stöttar de här ungdomarna
              riskerar de att hamna i Arbetsförmedlingens rullor över långtidsarbetslösa.
            </seg>
            <seg xml:id="i-92571f77cd81fb90-0">
              Herr talman! Alla studier visar att de som inte fullgjort sina
              gymnasiestudier löper betydligt större risk att hamna i långtidsarbetslöshet
              än de som tar sin examen.
            </seg>
            <seg xml:id="i-d9f87690132207ea-0">
              Läxhjälpsavdraget är alltså ytterst en fråga om huruvida man
              vill ha en likvärdig skola eller inte. Finansminister Anders Borg
              bidrar i och med detta till ökade sociala klyftor i skolan.
            </seg>
            <seg xml:id="i-75d8e011b36c878e-0">
              Herr talman! Kritiken från Skolverket, lärarfacken och Skatteverket
              är hård. Lärarfacken ingick inte ens som remissinstans till att
              börja med utan fick komma till tals efter starka påtryckningar
              från oss socialdemokrater. Lärarnas Riksförbund menar att resurserna
              måste gå in i skolan och komma alla till del. Läxhjälp ska ges
              på lika villkor och inte bara till dem som har råd. Skolverket
              menar att beslutet kommer att försämra likvärdigheten ytterligare.
              Alla ges inte samma chans.
            </seg>
            <seg xml:id="i-5823dee9a50214be-0">
              Dessutom är förslaget kostnadsineffektivt. Undervisningskostnaden
              ligger i genomsnitt på 60 kronor per elevtimme i skolan. Subventionen
              för den här privatundervisningen kostar 220 kronor. Subventionen
              är alltså tre fyra gånger högre än kostnaden per elevtimme i den
              offentliga skolan. Är det rimligt, Anders Borg? Är det här ett
              effektivt sätt att använda skattemedel?
            </seg>
          </u>
          <note type="speaker" xml:id="i-af73800ce5004b7c-0">
            Anf. 50 EVA-LENA JANSSON (S):
          </note>
          <u who="eva-lena_jansson_13df82" xml:id="i-488db7991ee981d5-1">
            <seg xml:id="i-4c4c42faabf83033-0">
              Herr talman! Jag fick inget svar från finansministern på min
              fråga. I stället verkar finansministern försöka använda sig av
              så kallade kringgående rörelser för att inte svara på frågorna.
              Finansministern hävdar att det är en så liten del av skattepengarna
              som går till den här verksamheten. Den är så liten att man behöver
              nästan inte bekymra sig om den.
            </seg>
            <seg xml:id="i-c8115e2c2af15c4d-0">
              Majoriteten av skolpolitikerna i landet, de som är ansvariga
              för skolan, säger nej till läx-RUT. Jag hoppas att Anders Borg
              tar sig en titt på den här rubriken, man han kanske har missat
              den. Han har uppenbarligen missat vad både TCO-ordförande Eva
              Nordmark och Lärarförbundets ordförande Eva-Lis Sirén har sagt.
              Läx-RUT gör skolan mindre likvärdig. Att införa Läx-RUT är direkt
              stötande. Känner Anders Borg till den uppfattningen hos dem som
              ska vara med och hjälpa till att göra skolan bättre?
            </seg>
            <seg xml:id="i-c430f26a775b373a-0">
              Jag ställde en fråga om detta att om tillämpningsproblem ändå
              förekommer är det i första hand en fråga för rättstillämpande
              myndigheter att hantera. Varför tycker Anders Borg att det bara
              är skattemyndigheterna som ska hantera det här? Varför lägger
              inte regeringen fram lagförslag som täpper till de här hålen?
            </seg>
            <seg xml:id="i-1f44b92db393cf4c-0">
              Att vi diskuterar RUT och framför allt läx-RUT är för att vi
              tycker att skolan är viktig som kompensatorisk faktor. Då kan
              det vara intressant om Anders Borg, när han ändå deltar i interpellationsdebatten,
              lyssnar på vad vi här i talarstolen försöker säga. Vi har ju också
              RUT-förslag, men vi har sänkt nivån men inte för läx-RUT, för
              där har vi sagt nej.
            </seg>
            <seg xml:id="i-54ac112e4dc0d7f9-0">
              Jag vill visa upp en skala här över vilka som utnyttjar RUT-avdragen
              i störst omfattning. Det är de som tjänar en halv miljon eller
              mer per år, det vill säga de som har inkomster i nivå med riksdagsledamöter
              eller finansministrar. Det är de som utnyttjar RUT i störst omfattning.
            </seg>
            <seg xml:id="i-18365331c2f11574-0">
              Om man nu ser till att de barn som har sämst förutsättningar
              för att klara sig i skolan inte får det stöd som de behöver i
              skolan därför att finansministern väljer att flytta pengar får
              det en effekt som vi inte gillar. Det är också därför som tunga
              fackliga organisationer säger att det här är fel, nämligen att
              det gör skolan mindre likvärdig. Då är det obegripligt att finansministern
              säger att det är skattemyndigheternas fråga.
            </seg>
            <seg xml:id="i-244d052925c20085-0">
              Jag tycker att regeringen hade kunnat täppa till de här hålen,
              men i stället öppnar man för att kunna köpa bartendrar eller läxhjälp
              till sitt hem eller för att ha barnkalas på McDonalds med skattebidrag.
              Jag tycker inte att det är någon bra politik. Kan inte Anders
              Borg förklara vad det är som är så bra med att få skatteavdrag
              för barnkalas, bartendrar och läxhjälp? Vad är det som gynnar
              samhället och sammanhållningen? Hur gynnar det jämlikheten i det
              svenska samhället? Vad är det som är så bra med det här?
            </seg>
            <seg xml:id="i-94a58580905e820a-0">
              Jag hoppas att finansministern kan svara på några av de här frågorna.
            </seg>
          </u>
          <note type="speaker" xml:id="i-479fa1320b39a9be-0">
            Anf. 51 PETER PERSSON (S):
          </note>
          <u who="peter_persson_b021b6" xml:id="i-3686b0ed8e9e24c1-0">
            <seg xml:id="i-b72326fa9a9d62b7-0">
              Herr talman! När det så kallade RUT-avdraget infördes genom en
              proposition under riksmötet 2006/07 var regeringen tydlig med
              att anlitande av privatlärare eller liknande för barnets räkning
              inte skulle omfattas. Det motiverades med att det krävdes specialistkunskaper
              som normalt sett inte utförs av hushållen själva och att det inte
              är fråga om omsorg eller tillsyn. Vidare anfördes att det är ett
              arbete som inte finns i det som brukar benämnas som den svarta
              marknaden. Det var regeringen väldigt tydlig med.
            </seg>
            <seg xml:id="i-b15ae0a682eaf3e6-0">
              Jag skulle vilja fråga dig, Anders Borg: Av vilket skäl driver
              ni med en sådan hastighet fram en proposition som förändrar detta
              förhållningssätt? Skolhuvudmannen Sveriges Kommuner och Landsting
              fick sju dagar på sig att svara på remiss. Vi från skatteutskottet
              fick driva fram en hearing för att få synpunkter. De synpunkterna
              var: Detta är djupt orättvist och påverkar skolans likvärdighet
              och jämlika förhållanden. Det var lärarnas fackliga organisationer,
              statliga myndigheter som både skolverk och skatteverk och en rad
              frivilligorganisationer Röda Korset och andra som uttryckte den
              samfällda synpunkten att detta är djupt orättvist och missgynnar
              de barn som bäst behöver bättre förutsättningar att klara sin
              skolgång.
            </seg>
            <seg xml:id="i-6fc42a99ce7e5773-0">
              Med en närmast brutal hastighet har ni tagit fram ett förslag
              till riksdagen. Jag ställer det mot interpellationsdebatter som
              jag haft med finansministern om färdiga utredningar som har legat
              i tre år och som handlar om att bekämpa skattefusk, personalliggare
              och annat. Beredning pågår, en noggrann beredning måste göras,
              fler remissinstanser ska höras det är argument man brukar få höra.
              Men i den här frågan är det över huvud taget inte viktigt att
              lyssna på någon.
            </seg>
            <seg xml:id="i-94d3e6bb7a309e5f-0">
              Jag blir också förvånad över att Anders Borg nu uppenbarligen
              har tagit över skolpolitiken i vårt land. Jag ställde en skriftlig
              fråga till utbildningsministern med anledning av skattereduktion
              för läxhjälp och en likvärdig skola. Frågan löd: Innebär den här
              reformen att läxhjälpsföretagen kan hyra en lokal i ett större
              bostadsområde och säga att den ligger i nära anslutning till bostaden
              och ta dit ett antal barn som samtidigt får undervisning? Innebär
              den att man kan plocka hem någon som drillar i tyska inför det
              förestående provet? 1718-åringar, som det talas om här, är kanske
              inte så roade av barnpassning, utan det är andra ingredienser
              i verksamheten, kan man tro.
            </seg>
            <seg xml:id="i-aa226dd835b9f23b-0">
              Anders Borg, det skulle vara intressant att höra varför ni var
              så ivriga att ni med en sådan hastighet i jämförelse med andra
              politiska frågor drev fram detta. Anser du att man kollektivt
              kan undervisa och säga att det är inom systemet för läxhjälp?
              De frågorna vill jag gärna ha svar på.
            </seg>
          </u>
          <note type="speaker" xml:id="i-38cbd7814c2c00c1-0">
            Anf. 52 Finansminister ANDERS BORG (M):
          </note>
          <u who="unknown" xml:id="i-7cac72c28ac6d900-21">
            <seg xml:id="i-ab6ecbbdc5ca6dc7-0">
              Herr talman! Låt mig återigen redovisa hur det ser ut. Strax
              under 90 procent av RUT-avdraget utgörs av städning. Strax under
              10 procent utgörs av trädgårdsarbete, och sedan finns det en liten
              del kvar som är barnpassning och omsorg, och en liten del av det
              är i sin tur läxhjälp. Det handlar kanske om mellan ½ och 1 procent
              av de totala RUT-avdragen som används på det här området.
            </seg>
            <seg xml:id="i-feda320e31e31f57-0">
              Det är alltså inte en stor reform som är av avgörande och principiell
              betydelse, och den kostar inte speciellt mycket pengar. Det handlar
              om i storleksordningen 25 miljoner kronor, och med de självfinansieringskrav
              som vi har på det här området kanske det i slutändan handlar om
              en långsiktig belastning på 56 miljoner kronor för den offentliga
              ekonomin. Det är alltså i allt väsentligt en högst marginell åtgärd.
              Det kan till exempel belysas med att av våra samlade skatteintäkter
              talar vi om 0,002 procent i runda slängar. Det är alltså inte
              en stor förändring av skattesystemet som här har skett, utan det
              är en tekniskt motiverad uträtning av ett gränsdragningsproblem.
            </seg>
            <seg xml:id="i-b44d696eefb010f2-0">
              Skälet till att Socialdemokraterna har bekymmer med det här är
              att de anser att RUT-avdraget som helhet är bekymmersamt. De anser
              inte att vi ska erkänna att det finns problem som beror på att
              vi har väldigt höga skatter i det här landet. De höga skatterna
              gör att vi får breda kilar mellan att själv arbeta och att köpa
              en tjänst. Det har gjort att vi har alldeles för få jobb i tjänstesektorn,
              vilket i sin tur har lett till att vi har alldeles för hög arbetslöshet.
            </seg>
            <seg xml:id="i-a5afb4a3426f46ea-0">
              RUT-reformen har visat sig vara framgångsrik. Den och ROT-reformen
              har bidragit till att skapa många jobb. Det här är alltså inte
              en stor och viktig förskjutning av hur skolsystemet fungerar.
              Den kringgående rörelse som Socialdemokraterna här gör handlar
              om att de egentligen inte vill prata om utbildningspolitik, för
              där är de inte på hemmaplan.
            </seg>
            <seg xml:id="i-f489285b1b5d32f7-0">
              Vi vet vad det är som spelar roll för sammanhållningen i skolan
              och vad som är allra viktigast för social rörlighet. Det är betyg,
              och där har Sverige haft en mycket märklig politik i och med att
              vi sist av alla har betyg i skolan. Det är också prov, och vi
              har för lite av nationella prov och uppföljning i vårt skolsystem.
            </seg>
            <seg xml:id="i-9513640ffd6ffb92-0">
              Vi har haft för dåligt betalda och för dåligt utbildade lärare.
              Det är så som Socialdemokraterna har skött skolpolitiken. Vi har
              haft för lite undervisning i de svåra ämnena. Vi har fallande
              skolresultat i matematik och språk, och det har vi därför att
              vi har för lite undervisning i svåra ämnen. Det är stora och viktiga
              reformer att den borgerliga regeringen alliansregeringen under
              Jan Björklunds ledning åtgärdar det här genom att införa betyg
              tidigare och ha fler nationella prov och mer undervisningstid
              i till exempel matematik.
            </seg>
            <seg xml:id="i-bef6dc0c23be54f6-0">
              Det här är reformer som socialdemokrater under decennier har
              motsatt sig, och nu gör man en kringgående rörelse och talar i
              stället om den stora och viktiga frågan att vi har rätat ut ett
              gränsdragningsproblem i RUT-systemet. Det är en fråga som i huvudsak
              handlar om att tekniskt justera skattesystemet.
            </seg>
          </u>
          <note type="speaker" xml:id="i-f6ae2de346da562e-0">
            Anf. 53 PIA NILSSON (S):
          </note>
          <u who="pia_nilsson_f6a18a" xml:id="i-2160fc3229efad53-2">
            <seg xml:id="i-3ee64bde12dbe48a-0">
              Herr talman! Det här är en marginell åtgärd, säger Anders Borg.
              Det är ingen marginell åtgärd. Det här skatteavdraget utestänger
              de elever som verkligen behöver hjälp. 10 000 elever hoppar av
              gymnasieskolan i år. De allra flesta av dessa 10 000 kommer inte
              att ha någon som helst nytta av skatteavdraget. De kan inte få
              den förstärkta läxhjälp som de så väl behöver eftersom Anders
              Borg inte lagt fram något generellt stöd för läxhjälp i den budgetproposition
              som vi har fattat beslut om. Det har vi socialdemokrater gjort.
              Vi har satsat 110 miljoner. Till det säger Anders Borg nej.
            </seg>
            <seg xml:id="i-5c325a97a3cae33e-0">
              Dessutom påstår Anders Borg nu att skatteavdraget inte omfattar
              undervisning. Jag upprepar frågan: Hur är det, har Anders Borg
              koll på innehållet i de skattebeslut som riksdagen fattar? Vilka
              ska få undervisa i hemmet, Anders Borg? Det har vi inte heller
              fått svar på. Är det behöriga lärare, är det mannen på gatan med
              F-skattsedel, eller vilka är det? Det är en fråga som kräver sitt
              svar.
            </seg>
            <seg xml:id="i-f0ec96b61bc8e131-0">
              Kommer det att ställas krav på behörighet vad gäller lärarlegitimation,
              det som Björklund har drivit så många år och som är så viktigt
              i den offentliga skolan? Ska det helt plötsligt inte gälla när
              det är fråga om privatundervisning som skattesubventioneras med
              220 kronor timmen?
            </seg>
            <seg xml:id="i-4a4239ef278bcdf5-0">
              Merparten av alla de elever som i dag inte når kunskapsmålet
              kommer alltså inte att omfattas av skatteavdraget. Det är oerhört
              beklagligt. Föräldrarna har oftast inte råd med dessa 220 kronor
              i timmen. Det betyder, herr talman, att likvärdigheten i skolan
              försämras ytterligare. Det tycks dock inte bekymra Anders Borg
              det minsta, för det är bara ännu ett i raden av RUT-avdrag.
            </seg>
            <seg xml:id="i-b6ad18e5d172687b-0">
              Alla elever i skolan, herr talman, måste erbjudas förstärkt läxhjälp
              när de så behöver. Plånboken får inte styra.
            </seg>
          </u>
          <note type="speaker" xml:id="i-b6e03be731dd0cb6-0">
            Anf. 54 EVA-LENA JANSSON (S):
          </note>
          <u who="eva-lena_jansson_13df82" xml:id="i-488db7991ee981d5-2">
            <seg xml:id="i-a30825aeef4e50fa-0">
              Herr talman! Jag ställde några frågor i mina två tidigare inlägg.
              Jag tänker ställa samma frågor i detta mitt tredje inlägg eftersom
              jag inte fått några svar från finansministern. Han kanske kan
              välja att svara i sitt fjärde inlägg.
            </seg>
            <seg xml:id="i-bb36b94de137c0ce-0">
              Min fråga var om finansministern avsåg att vidta några åtgärder
              i skattepolitiken för att komma till rätta med ett otydligt regelverk,
              men finansministern hänvisar hela tiden till att det är Skatteverket
              som ska rätta till det. Det måste jag tolka som att finansministern
              är helt nöjd med att man kan göra skatteavdrag för barnkalas,
              att man kan få skattebidrag för det; detsamma gäller när man hyr
              in en bartender i hemmet.
            </seg>
            <seg xml:id="i-7b23042f4f46e0d4-0">
              Uppenbarligen tycker finansministern att det är bra eftersom
              han nu har infört läx-RUT som blir dyrt och ojämlikt. Man kan
              fundera på hur det blir när barnkalaset till exempel hålls på
              en restaurang. Jag vet inte riktigt varför Anders Borg vurmar
              för det. Varför tycker han att det bara är Skatteverkets problem?
              Varför tycker han inte att man politiskt ska göra någonting åt
              saken?
            </seg>
            <seg xml:id="i-c129cc43c8b803b6-0">
              Anders Borg använder dåliga resultat i skolan som förevändning
              för att försvara att en stor del av skatteintäkterna används till
              privat läx-RUT. Jag förstår inte den argumentationen. Om skolan
              inte fungerar så bra som vi vill, och om vi tycker att skolan
              är viktig för att få en likvärdig utbildning för barnen och öka
              jämlikheten i samhället, hur kan Anders Borg då anse att läx-RUT
              är metoden för att komma till rätta med problemen i skolan? Varför
              vill Anders Borg inte satsa pengar på skolan, där barnen finns?
              Varför tycker han att det är bättre att det kommer hem en privatperson
              och undervisar i stället för att satsa på skolan?
            </seg>
            <seg xml:id="i-6f9d0123c2306f64-0">
              Om det är fråga om så lite pengar som det sägs, varför var det
              då så viktigt att satsa de 25 miljonerna på det? Kan inte Anders
              Borg förklara det? Varför är det viktigt att satsa på barnkalas,
              bartendrar och läx-RUT för privat undervisning i hemmet?
            </seg>
          </u>
          <note type="speaker" xml:id="i-ef33cd8fc547bced-0">
            Anf. 55 PETER PERSSON (S):
          </note>
          <u who="peter_persson_b021b6" xml:id="i-3686b0ed8e9e24c1-1">
            <seg xml:id="i-b682253a7ce7c0bc-0">
              Herr talman! Ibland tror jag att den moderatledda regeringen
              är en smula generad över att det som man genomför är så uppenbart
              orättvist. Därför vill man inte tala om det, utan man talar om
              andra saker.
            </seg>
            <seg xml:id="i-6ceed0ff02c879f9-0">
              Det som förra veckan drevs igenom i kammaren handlar om att de
              som har råd att rekvirera läxhjälp, timdebitering 440 kronor,
              ska få hälften betalat av oss andra. Samtidigt drev regeringen
              2012 igenom besparingar i gymnasieskolan på 675 miljoner och planerar
              att göra det med 1 360 000 000 kronor 2014. De resurserna tas
              bort från det gemensamma, från alla barnen, och en del av dem
              ställs till de föräldrars, familjers, disposition som har ekonomiska
              resurser att själva köpa sig bättre. Det är en skam att alla andra
              ska vara med och bidra.
            </seg>
            <seg xml:id="i-f0db1bf5ec57f176-0">
              Konstruktionen är finurlig avdrag på skatten. Den utförsäkrade
              från arbetslöshetsförsäkringen, som lever på försörjningsstöd,
              ska inte, även om han knaprade ihop pengarna, få göra avdraget.
              300 000 utnyttjar RUT. 300 000 har i dag försörjningsstöd. Dessa
              grupper ställs sida vid sida. Sedan överför man resurser från
              de allra fattigaste. Det är djupt orättvist, Anders Borg.
            </seg>
          </u>
          <note type="speaker" xml:id="i-86c059acf0824ebe-0">
            Anf. 56 Finansminister ANDERS BORG (M):
          </note>
          <u who="unknown" xml:id="i-7cac72c28ac6d900-22">
            <seg xml:id="i-e6838670852e85ea-0">
              Herr talman! Återigen talar vi alltså om en teknisk förändring
              av skattesystemet för att lösa ett gränsdragningsproblem som rör
              en relativt marginell fråga. Är det orimligt att en flicka eller
              pojke som sköter barnpassningen kommer hem till familjen, läser
              igenom läxorna, tittar igenom glosorna? Är det någonting farligt
              för samhället att det läses lite läxor?
            </seg>
            <seg xml:id="i-a16483b25746ad2e-0">
              Av RUT-avdragen är 89 procent, nästan 90 procent, städning, och
              8 procent är trädgårdsarbete. 23 procent är omsorg och barnpassning.
              Här handlar det om kanske en halv procent av det samlade RUT-avdraget.
              Det är i allt väsentligt en mycket liten förändring av systemet
              som görs.
            </seg>
            <seg xml:id="i-8c9a0a780181a8bf-0">
              Skälet till att vi har den här debatten och att frågan engagerar
              Socialdemokraterna är att de är emot RUT-systemet. RUT handlar
              nämligen om att vi har för höga skattekilar i Sverige, och det
              problemet har vi eftersom Socialdemokraterna har drivit upp inkomstskatterna
              för mycket. RUT är bra, för det bidrar till att det blir fler
              ingångsjobb. Det är framför allt för ungdomar och invandrare,
              och inte minst för kvinnor, som sektorn kan spela stor roll. Vi
              vet att det varit en av de effektivaste åtgärderna för att skapa
              fler jobb.
            </seg>
            <seg xml:id="i-e5e769f8729c7f0f-0">
              Det positiva med RUT- och ROT-systemet är dessutom att vi ser
              att legitimiteten för skattesystemet har ökat radikalt, vilket
              har skett under alliansregeringens tid. Människor uppfattar att
              skattesystemet är mer legitimt. Det är mer problematiskt att betala
              svarta löner. Vi har ett bättre system.
            </seg>
            <seg xml:id="i-d5bf0a1a219bb684-0">
              Vi ska komma ihåg att Socialdemokraterna inte vågar avskaffa
              RUT-avdraget, och därför kommer även Socialdemokraterna att ha
              RUT-avdrag för bartendrar. Här får vi intrycket att Socialdemokraterna
              hittat någon speciallagstiftning som gör att om man häller upp
              vin i glaset och det kallas servering är det tillåtet, men om
              man häller upp vin i glaset och kallar det för barservering är
              det inte tillåtet. Så fungerar naturligtvis inga system. Socialdemokraterna
              är emot RUT, och det är väl lika bra att erkänna det.
            </seg>
          </u>
          <note xml:id="i-a09f555dc06ad988-6">
            Överläggningen var härmed avslutad.
          </note>
          <note xml:id="i-75fb62bd07c5d02b-0">
            15 § Svar på interpellationerna 2012/13:138, 141 och 158 om oroväckande
            många varsel
          </note>
          <note type="speaker" xml:id="i-289c2c6a2d5e341e-0">
            Anf. 57 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-7cac72c28ac6d900-23">
            <seg xml:id="i-a532bc2aeb71ef75-0">
              Herr talman! Agneta Gille har frågat mig vilka åtgärder jag tänker
              vidta mot de ökande varslen i Uppsala län och i övriga landet.
            </seg>
            <seg xml:id="i-8e0003e7f64e6638-0">
              Eva-Lena Jansson har frågat mig dels om jag är beredd att vidta
              några nya åtgärder, liknande Kunskapslyftet, för att ge fler arbetslösa
              möjlighet att möta framtidens arbetsmarknad, dels vilka åtgärder
              jag och regeringen planerar att vidta med anledning av höstens
              varselvåg.
            </seg>
            <seg xml:id="i-b43698db519c76a1-0">
              Lars Mejern Larsson har frågat mig vilka åtgärder jag avser att
              vidta med anledning av det ökande antalet varsel i Värmlands län.
            </seg>
            <seg xml:id="i-b76e79dfe72f7b5a-0">
              Jag väljer att svara på de tre interpellationerna i ett sammanhang.
            </seg>
            <seg xml:id="i-b444dd6aa1818052-0">
              Vi ser nu att arbetsmarknadsläget försämras, med ett ökat antal
              varsel om uppsägningar. Regeringen är naturligtvis bekymrad över
              den senaste tidens varsel. Jag och mina regeringskolleger reser
              mycket i landet och träffar många som är oroade över den senaste
              tidens utveckling. Det är dock viktigt att komma ihåg att inte
              alla varsel leder till uppsägningar, eftersom en del varsel tas
              tillbaka. Alla uppsägningar behöver i sin tur inte heller leda
              till arbetslöshet.
            </seg>
            <seg xml:id="i-21218018c10b1b2a-0">
              I budgetpropositionen för 2013 gjorde regeringen bedömningen
              att den internationella skuldkrisen dämpar svensk ekonomi och
              att det råder stor osäkerhet om den framtida konjunkturutvecklingen.
              Regeringen har också föreslagit en rad åtgärder för att möta den
              svagare utvecklingen. I budgeten satsar regeringen 23 miljarder
              kronor extra som stärker svensk ekonomi på lång sikt och stöder
              återhämtningen i ekonomin. Det handlar om reformer för att öka
              möjligheterna att driva företag och stärka svensk konkurrenskraft,
              bland annat en sänkning av bolagsskatten och införandet av ett
              investeraravdrag. Regeringen har också nyligen presenterat såväl
              en forsknings- och innovationsproposition som en infrastrukturproposition.
              Även dessa insatser stimulerar jobb och företagande runt om i
              Sverige.
            </seg>
            <seg xml:id="i-870fb56ab7ff6a5a-0">
              Eva-Lena Jansson har frågat mig om jag är beredd att vidta ytterligare
              åtgärder. Regeringen har redan vidtagit ett flertal åtgärder i
              syfte att motverka att arbetslösheten biter sig fast. Regeringen
              har därför tillfälligt förstärkt de arbetsmarknadspolitiska insatser
              som görs tidigt i arbetslösheten. Regeringen har också föreslagit
              bland annat fler praktik- och utbildningsplatser avsedda för personer
              som riskerar långtidsarbetslöshet.
            </seg>
            <seg xml:id="i-937c40705c4d9ce6-0">
              Även i samband med budgetpropositionen för 2012 genomfördes satsningar
              för att förhindra långtidsarbetslöshet. Det innebar bland annat
              förstärkt förmedlingsstöd, ökad uppföljning av arbetslösas arbetssökande
              och fler programinsatser. Dessa satsningar följs nu upp och fortsätter
              under 2013.
            </seg>
            <seg xml:id="i-793c7ef090923afd-0">
              Som jag vid ett flertal tillfällen har svarat i tidigare interpellationsdebatter
              kan jag konstatera att varsel runt om i landet innebär en ökad
              utmaning för Arbetsförmedlingen på regional nivå, men det finns
              resurser, erfarenhet och väl upparbetade rutiner hos myndigheten
              för att hantera detta. Det kan exempelvis innebära att skriva
              in arbetssökande direkt på plats eller att genomföra matchningsinsatser
              som ger snabb hjälp åt den arbetssökande. Det är Arbetsförmedlingens
              uppdrag att se till att de medel som myndigheten förfogar över
              fördelas så effektivt och bra som möjligt.
            </seg>
          </u>
          <note type="speaker" xml:id="i-162010c2c65c2c2c-0">
            Anf. 58 AGNETA GILLE (S):
          </note>
          <u who="agneta_gille_1953e9" xml:id="i-00e58d585c581679-0">
            <seg xml:id="i-f500b70a54ae5e3e-0">
              Herr talman! Jag tackar arbetsmarknadsministern för svaret. Tyvärr
              tycker jag väl inte att svaret visar att regeringen skulle ha
              tagit till sig de problem som finns och de problem vi står inför.
              Situationen är oroväckande.
            </seg>
            <seg xml:id="i-1365adf0fafebda8-0">
              Min interpellation påvisar den faktiska situationen, hur det
              ser ut bland annat i norra Uppland, som just nu är hårt drabbat
              av varsel och arbetslöshet. Från redan höga siffror ökar arbetslösheten
              och antalet varsel.
            </seg>
            <seg xml:id="i-7e14bc77d6b0479a-0">
              Jag vet att ministern känner till det här området, eftersom hon
              brukar vara ute i kustbandet där. Älvkarleby och Skutskär har
              en av de högsta siffrorna i landet när det gäller arbetslösheten.
              Situationen börjar bli väldigt svår, ministern. Människor har
              det supertufft. Vi går mot jul. Det ska firas och försökas få
              fram julklappar. Människor blir utförsäkrade och tvingas till
              underhållsstöd eller socialbidrag, vilket gör att bidragslinjen
              är det som gäller i de kommuner som har det så här.
            </seg>
            <seg xml:id="i-9e31a4719d3e456a-0">
              Min fråga var om ministern är införstådd med den svåra situation
              som råder och vad ministern tänker vidta för åtgärder. Vi ser
              ingenting av det i den budget som är framlagd. Vi ser inga åtgärder
              för att stimulera, få till stånd arbetstillfällen och ge de människor
              som är arbetslösa möjlighet att utbilda sig och gå vidare.
            </seg>
            <seg xml:id="i-faa1abdc30ded908-0">
              Ministern säger att inte alla varsel leder till uppsägningar.
              Så kan det vara. Men att regeringen hela tiden upprepar detta
              är en klen tröst. I och med ökningen av antalet varsel ökar väl
              också antalet människor som blir uppsagda och arbetslösa.
            </seg>
            <seg xml:id="i-cff247adb66e0d37-0">
              Vi ser när vi tittar på statistik att det var över 10 000 varsel
              i oktober och nästan lika många i november. 20 000 personer har
              varslats om uppsägning på bara två månader. Och bedömarna säger
              att det kommer att bli ännu värre. I går fick vi en arbetskraftsundersökning
              från Statistiska centralbyrån. Där ser vi att arbetslösheten ökar
              med nästan 1 procent, ministern. I tidigare undersökningar kunde
              vi i alla fall se att sysselsättningsgraden och sysselsättningen
              hade ökat. Men nu är det inte längre så. Sysselsättningen har
              också stannat av, och sysselsättningsgraden har minskat. Det är
              bara arbetslösheten och varslen som ökar.
            </seg>
            <seg xml:id="i-3697211fced28419-0">
              Det här är oerhört skrämmande. Det verkar som att regeringen
              tror att konjunkturen är som solen. Den når sitt vintersolstånd
              nästa fredag. Sedan blir det bara ljusare och ljusare fram till
              valet. Med den prognosen är det svårt att vidta rätt åtgärder.
            </seg>
            <seg xml:id="i-588f357157f96815-0">
              Vi socialdemokrater menar att lösningen måste vara nya företag
              och satsningar. Företagen måste få växa, och de anställda måste
              få möjlighet att utvecklas. Vi ska rusta arbetskraften till att
              kunna ta de jobb som växer fram. Det handlar om utbildning, möjlighet
              till vidareutveckling och vidareutbildning, utbildningskontrakt
              för unga, praktikplatser och introduktionsprogram. Så ska vi möta
              framtiden.
            </seg>
            <seg xml:id="i-67276b44a4671d3a-0">
              Min fråga kvarstår: Vad har ministern för åtgärder mot detta?
            </seg>
          </u>
          <note type="speaker" xml:id="i-b468dbcccca83dfa-0">
            Anf. 59 LARS MEJERN LARSSON (S):
          </note>
          <u who="lars_mejern_larsson_d5501c" xml:id="i-c02545d35dfa5a51-0">
            <seg xml:id="i-e0f8bdab39fd2793-0">
              Herr talman! Jag tackar ministern för svaret.
            </seg>
            <seg xml:id="i-831b38ba49199c25-0">
              I dag är drygt 12 600 värmlänningar arbetslösa. Det är nästan
              lika många som bor i hela Arvika kommun. Deras vardag och framtid
              ser inte särskilt ljus ut. Värmland drabbas av nya varsel, nya
              uppsägningar och även nedläggningar av hela industrier, som Volvos
              bussfabrik i Säffle. Men även Wenmec, Fimek och Värmlands Chark
              är drabbade. I går, herr talman, rapporterades det om ytterligare
              varsel, då Tieto varslade 65 personer. Som alla nog förstår skapar
              varslen oro och osäkerhet hos de anställda.
            </seg>
            <seg xml:id="i-a81433c3744117f8-0">
              Jag skulle med största säkerhet kunna slå fast att vi står inför
              en allvarlig situation på den svenska arbetsmarknaden. Prognoser
              som vittnar om någonting annat måste granskas noga. I regeringens
              senaste budgetproposition spår man tillväxt och sjunkande arbetslöshet.
              Det känns inte som att prognosmakaren i Regeringskansliet har
              träffat rätt denna gång.
            </seg>
            <seg xml:id="i-f84826a6601a47f8-0">
              Man skulle nog kunna påstå att dessa prognoser inte riktigt har
              någon trovärdighet. Man möter en lågkonjunktur med ytterligare
              skattesänkningar. Bolagsskatten sänks med 16 miljarder, när det
              i stället krävs en politik med förslag på åtgärder som kan möta
              lågkonjunkturen och varselvågen. Jobb skapas genom utbud och efterfrågan,
              inte genom att man får en coach eller blir utplacerad på vuxendagis
              i fas 2 eller 3, där 12 000 unga i dag är placerade i passivitet.
            </seg>
            <seg xml:id="i-37194432f414aa4c-0">
              Vi socialdemokrater vill bedriva en aktiv näringspolitik med
              investeringar, innovationer, forskning och utveckling som möjliggör
              att nya jobb kan växa fram.
            </seg>
            <seg xml:id="i-d565adf64d65cf12-0">
              Herr talman! Det är tufft att vara arbetslös. Jag har själv varit
              det. Det handlar om känslan att inte duga till, oron över ekonomin
              och utanförskapet, om att inte kunna dela gemenskapen och kanske
              inte kunna köpa en lussekatt vid fikat. Men har man aldrig upplevt
              den situationen är det svårt att vara trovärdig.
            </seg>
            <seg xml:id="i-cddac3fa811fe8e2-0">
              Jag undrar om arbetsmarknadsministern vet hur det känns, herr
              talman. Uppenbarligen vet näringsminister Annie Lööf inte det.
              I en intervju med Strömstedt svarade hon på frågan om hon varit
              utan jobb och pengar: Jag har också stått i matkön på Netto.
            </seg>
            <seg xml:id="i-14f1d5b82ee65165-0">
              Är det verklighetsförankring? Nej speciellt inte när man driver
              en politik som innebär att en arbetslös har sig själv att skylla.
            </seg>
            <seg xml:id="i-c10cf40bb2912fa1-0">
              Jag får många samtal från både kvinnor och män som är arbetslösa,
              som beskriver att de har svårt att få vardagen att gå ihop och
              som upplever att de beskylls av regeringen för att inte göra vad
              de kan för att ta sig ur sin arbetslöshetssituation.
            </seg>
            <seg xml:id="i-2a6fc1acb127cc12-0">
              Vi socialdemokrater är oroade över utvecklingen och känner mycket
              starkt med alla drabbade familjer. Det är inte roligt att fira
              jul med en klump i magen.
            </seg>
            <seg xml:id="i-e426efb1a135ff2e-0">
              Herr talman! Med utgångspunkt i arbetsmarknadsläget och varselsituationen
              i Värmland har Region Värmland och länsstyrelsen tagit fram förslag
              på åtgärder och insatser som har förmedlats till regeringen, som
              bör ansöka om ett stöd till regionen från Europeiska globaliseringsfonden.
              Ansökan tar sin utgångspunkt i Volvokoncernens varsel i Säffle
              och Arvika men bör omfatta andra företag inom samma bransch som
              varslat under hösten 2012.
            </seg>
            <seg xml:id="i-1f6fe9d3dba87950-0">
              Herr talman! För att göra detta möjligt måste regeringen omgående
              ge AF ett uppdrag att ta fram en ansökan. Jag vill därför fråga
              ministern: Kommer ministern att ge Arbetsförmedlingen ett uppdrag
              att ta fram en ansökan?
            </seg>
          </u>
          <note type="speaker" xml:id="i-5ac24863e95115a1-0">
            Anf. 60 EVA-LENA JANSSON (S):
          </note>
          <u who="eva-lena_jansson_13df82" xml:id="i-488db7991ee981d5-3">
            <seg xml:id="i-06cea474e5593c49-0">
              Herr talman! Jag vill börja med att tacka arbetsmarknadsministern
              för svaret på interpellationen.
            </seg>
            <seg xml:id="i-cd8c2ce7b25220ae-0">
              Under 2012 har ca 2 000 personer i Örebro län varslats om uppsägning
              från sina jobb. Den här interpellationen skrevs den 27 november,
              och då hade vi inte statistiken för november än. Under denna period
              har 755 personer varslats, i augusti, september och oktober. I
              november var det 602 personer, alltså nästan lika många som under
              tre månader tidigare.
            </seg>
            <seg xml:id="i-a8154afa1716f07e-0">
              Det är inte bara de personer som har varslats som påverkas av
              den rådande konjunkturen. Innan varsel sker slutar många av dem
              som är inhyrda via bemanningsföretag, men också tim- och visstidsanställda
              har redan fått sluta.
            </seg>
            <seg xml:id="i-9dbb8f3d321ca9ff-0">
              Samtidigt som dessa varsel sker ser vi att långtidsarbetslösheten
              ökar dramatiskt. Den grupp som är inskriven i fas 3 ökar och fortsätter
              att växa. Den tidigare prognosen från Arbetsförmedlingen var att
              det 2014 kommer att vara mellan 45 000 och 48 000 personer som
              är inskrivna i fas 3. Vi får se om den siffran kommer att rättas
              till eller förändras av Arbetsförmedlingen.
            </seg>
            <seg xml:id="i-eada3ef7d19cb483-0">
              Regeringen verkar var helt handfallen och förlitar sig på att
              skattesänkningar i alla former ska vara lösningen på ekonomiska
              kriser och massarbetslöshet.
            </seg>
            <seg xml:id="i-90b06f01fbc3010e-0">
              Därför ställde jag frågan, herr talman, till arbetsmarknadsministern:
              Är arbetsmarknadsministern beredd att vidta några nya åtgärder,
              liknande Kunskapslyftet, för att ge fler arbetslösa möjlighet
              att möta framtidens arbetsmarknad? Vilka åtgärder planerar regeringen
              att vidta med anledning av höstens varsel?
            </seg>
            <seg xml:id="i-0f71d4e488e5b281-0">
              När jag läser svaret kan jag inte se att regeringen tänker göra
              någonting, mer än att man reser runt i landet och träffar oroade
              människor. Det är bra att man reser runt i landet och träffar
              oroade människor, men jag förväntar mig att regeringen ska agera.
            </seg>
            <seg xml:id="i-2abb7d60a2ebf15b-0">
              Den budget som är på plats bygger ju, precis som Lars Mejern
              Larsson och Agneta Gille har redovisat, på helt felaktiga prognoser.
            </seg>
            <seg xml:id="i-36e55c6eb9e51d84-0">
              Vi har varselrekord. I Örebro län är det Linde Maskiner, Volvo
              i Hallsberg, Eon, Ericsson i Kumla, Bharat Forge i Karlskoga,
              Meritor i Lindesberg och Atlas Copco i Örebro. Det är bara några
              av de företag som har varslat.
            </seg>
            <seg xml:id="i-97a84ff6d7db8dab-0">
              Det här får följdeffekter på arbetsmarknaden.
            </seg>
            <seg xml:id="i-7a3b5506ed785cd2-0">
              I Karlskoga redovisade man i veckan att socialbidragskostnaderna
              skenar. Man har inte pengar till skolan, barnomsorgen och äldreomsorgen
              i samma omfattning därför att unga arbetslösa går på socialbidrag.
              Då tänker jag så här: Då borde regeringen tycka att det är viktigt
              att man gör någonting med arbetsmarknadspolitiken. Det blir konstigt
              när de unga arbetslösa lämnas åt sitt öde att söka socialbidrag.
            </seg>
            <seg xml:id="i-f6bdaa5ec38ae98c-0">
              Jag läser i svaret från arbetsmarknadsministern att hon kan konstatera
              att varsel runt om i landet innebär en ökad utmaning för Arbetsförmedlingen.
              Ja, tro sjutton det! Men borde inte ministern inse att det innebär
              en ökad utmaning även för regeringen? Borde inte regeringen komma
              med några som helst konkreta förslag? Kan verkligen regeringen
              tycka att det räcker med den budget som man har lagt fram? Den
              stora andelen av de 23 miljarder man har anslagit där handlar
              ju om att sänka skatterna för bolagen, och det kan inte få någon
              som helst konjunktureffekt. Vad tänker regeringen göra? Tänker
              man bara hänvisa till den nuvarande budgeten och att man reser
              runt?
            </seg>
            <seg xml:id="i-ea4f3c8d058274d0-0">
              Herr talman! Jag tror inte att de arbetslösa, de varslade eller
              de som är inskrivna i fas 3, eller ens vi andra, är speciellt
              nöjda med svaret. Jag förväntar mig att arbetsmarknadsministern
              utvecklar sitt svar.
            </seg>
          </u>
          <note type="speaker" xml:id="i-afe94f67a362dfe2-0">
            Anf. 61 GUNNAR SANDBERG (S):
          </note>
          <u who="gunnar_sandberg_d88799" xml:id="i-93329b0b054ba8a7-0">
            <seg xml:id="i-4948947d0143b1ae-0">
              Herr talman! Arbetsmarknadsminister Hillevi Engström! Byggnads
              förbundsordförande besökte Jämtland i början av veckan och kunde
              konstatera att även där duggar varslen tätt just nu, och allt
              fler blir utan arbete. I byggbranschen, som Mejern och jag kommer
              ifrån, är det många ungdomar som drabbas. Byggbranschen är en
              av de branscher som drabbas oftast i början av en lågkonjunktur.
            </seg>
            <seg xml:id="i-f695de5de6d29baf-0">
              I början av 90-talet började jag mitt fackliga arbete på Byggnads
              i Jämtland, och det var samma då. Ungdomar blev utan jobb, och
              mitt uppdrag var att stötta och hjälpa unga arbetslösa byggnadsarbetare
              att hitta nytt arbete eller omskola sig till något annat yrke.
              Det var tufft. Jag kunde prata i timmar med medlemmar som höll
              på att ge upp och då menar jag bokstavligen ge upp allt trots
              att det då ändå erbjöds yrkesutbildningar via AMU, andra vuxenutbildningar,
              komvux och beredskapsjobb. Det ordnades kurser för att stärka
              byggnadsarbetarnas kunskaper, till exempel selektiv rivning, ritningsläsning,
              datautbildningar med mera.
            </seg>
            <seg xml:id="i-14fa5ccf474368ee-0">
              Vi idrottade mycket och ordnade kraftigt subventionerade priser
              på olika ställen och till olika aktiviteter, så trots att de var
              drabbade av arbetslöshet fick de en social närvaro och självkänslan
              stärktes.
            </seg>
            <seg xml:id="i-057e3f4eaf249969-0">
              Arbetsförmedlingen, länsarbetsnämnden och branschens parter,
              tillsammans med statliga medel, gick också in och ordnade stimulanser
              för att få ned arbetslösheten. Det renoverades, och det tidigarelades
              olika byggnader. Man gick in med ett projekt som kallades turist-rot.
              Det gjordes kultursatsningar och andra åtgärder. Allt detta gjordes
              för att få ned arbetslösheten och stärka de arbetslösa. Grundtryggheten,
              som a-kassan, stimulanser från samhället till jobb och jobbskapande
              aktiviteter, var bättre då.
            </seg>
            <seg xml:id="i-cce148d238d23cee-0">
              Vi har en skogsindustri som har det tungt och en byggbransch
              i kris. Varför inte stimulera byggandet nu så att det blir lättare
              för bägge branscherna? Vi har miljonprogramsområden som står och
              förfaller, och vi har ett klimatmål som ska uppfyllas 2020. Genomför
              energieffektiviseringar!
            </seg>
            <seg xml:id="i-05b56ddce51f56b5-0">
              I dag och nästa vecka kommer Mejerns och mina gamla arbetskamrater
              på Byggnads regionkontor runt om i Sverige att få samtal från
              oroliga medlemmar som upptäcker att de har en a-kassa som inte
              är värd namnet. De märker att de drabbas stenhårt ekonomiskt.
              De känner sig lurade, ministern. Det jäser ute på arbetsplatserna,
              och många undrar vad regeringen tar för ansvar.
            </seg>
          </u>
          <note type="speaker" xml:id="i-5b6a9f3813bd433e-0">
            Anf. 62 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-7cac72c28ac6d900-24">
            <seg xml:id="i-f16f6b5e58125fa9-0">
              Herr talman! Tack för interpellationerna!
            </seg>
            <seg xml:id="i-bea52fc0e8352e3f-0">
              Ja, det är en orolig tid i Sverige. Vi är väldigt beroende av
              vår omvärld. De senaste åren har den svenska ekonomin vuxit tre
              gånger så mycket som ekonomierna i EU. Vi kan se att av allt det
              vi producerar i Sverige går drygt hälften på export, och EU är
              en viktig marknad.
            </seg>
            <seg xml:id="i-02e3148496f09c20-0">
              De varsel som kommer nu slår mot tillverkningsindustrin och dess
              underleverantörer. Det är oroväckande. Vi är beroende av att efterfrågan
              ska ta fart igen. Under tiden måste vi vidta åtgärder på hemmaplan.
              Så är det definitivt.
            </seg>
            <seg xml:id="i-2267b8fbaf87e5ee-0">
              Vi går in i det femte året av krisen. Vi kan se när vi jämför
              Sverige med övriga Europa att vi har klarat oss väldigt väl jämfört
              med andra länder. Vi har lägst långtidsarbetslöshet bland alla
              EU:s 27 länder. Vi har en arbetslöshet under genomsnittet i EU.
            </seg>
            <seg xml:id="i-5971a97982b97f6d-0">
              Det är klart att jag inte är nöjd, och just av det skälet lade
              regeringen fram en väldigt expansiv budget. Vi satsar alltså mer
              pengar 2013 än vad Socialdemokraterna gör i sin budget.
            </seg>
            <seg xml:id="i-67e39ee868889e9d-0">
              Tittar man på Socialdemokraternas förslag kan man se att 60 procent
              av era förslag för 2013 går till höjda ersättningar. Ni satsar
              bara 8 procent av er budget på stimulanser till företagen och
              bara 15 procent på utbildning. Ni gör kraftiga skattechocker mot
              enskilda och mot företag. Att höja kostnaden för att anställa
              och behålla ungdomar skulle leda till att färre ungdomar fick
              chansen att få ett arbete och att fler slogs ut.
            </seg>
            <seg xml:id="i-01afbac7fabf017b-0">
              Nu krävs det i stället det som regeringen lägger fram förslag
              om. Det är ROT- och RUT-avdragen, där Socialdemokraterna föreslår
              lägre subvention. Ni föreslår en höjning av momsen på restauranger.
              Det kommer att slå ut arbeten. Vi vet att många ungdomar och utrikes
              födda jobbar just i restaurangnäringen.
            </seg>
            <seg xml:id="i-9d634267bde1f317-0">
              Regeringen lägger stora resurser på infrastruktur som stimulerar
              byggande och investeraravdrag. Därutöver satsar regeringen på
              ett ungdomspaket på 8 miljarder och på ett paket för att minska
              långtidsarbetslösheten på 2 miljarder.
            </seg>
            <seg xml:id="i-a666bbb7ddaf0922-0">
              Det är en oroväckande tid på så sätt att konsekvensen blir att
              de som redan är arbetslösa hamnar längre bak i kön. Därför måste
              vi göra flera saker samtidigt.
            </seg>
            <seg xml:id="i-47759ebe66c93361-0">
              Jag besökte Trollhättan för en vecka sedan och kunde se att sedan
              Saab i Trollhättan gick i konkurs den 19 december för ett år sedan
              har 3 150 personer fått arbete. Det är de nyarbetslösa, de som
              precis är på arbetsmarknaden, som har lättast att hitta tillbaka.
              Därför är det viktigt i den här situationen att ge nyarbetslösa
              hjälp och stöd men inte heller glömma bort de många personer som
              har funktionsnedsättningar, som är äldre och som har låg skolunderbyggnad
              och göra flera saker samtidigt.
            </seg>
            <seg xml:id="i-2210105025138023-0">
              Med facit i hand för det senaste året kan vi se att vi har en
              ökad sysselsättning på 16 000 personer trots den mycket allvarliga
              krisen. Därför fortsätter regeringen att göra satsningar som stimulerar
              företagen och gör att de vill växa och har möjlighet att stanna
              kvar i Sverige och att se till att det blir enklare och billigare
              framför allt för våra ungdomar att få ett arbete.
            </seg>
          </u>
          <note type="speaker" xml:id="i-87df43dfaf5f7851-0">
            Anf. 63 AGNETA GILLE (S):
          </note>
          <u who="agneta_gille_1953e9" xml:id="i-00e58d585c581679-1">
            <seg xml:id="i-6ec7bf38983a5525-0">
              Herr talman! Det finns ett glädjeämne, och det är att ministern
              ändå känner oro. Det tycker jag känns glädjande.
            </seg>
            <seg xml:id="i-79309d200c121698-0">
              Men det räcker inte bara med att ha en oro, utan sedan måste
              det också komma åtgärder. Då står ministern här och säger att
              åtgärderna heter bland annat RUT. RUT ska lösa arbetslöshetskrisen.
              RUT ska göra så att alla industriarbetarna i norra Uppland får
              arbetstillfällen.
            </seg>
            <seg xml:id="i-fa06d2f2070c798b-0">
              Ministern säger också att vår budget innehåller en så stor del
              till ersättningssystemet. I dag är det så, ministern, att Bidragssverige
              växer, eftersom fler och fler människor lever på underhållsstöd,
              det som tidigare var socialbidrag. Den summan ökar katastrofalt
              ute i kommunerna, överallt. Det är arbetslösa, utförsäkrade människor
              som inte klarar sitt uppehälle.
            </seg>
            <seg xml:id="i-75640cce2c88df92-0">
              Då kommer vi in på detta med RUT som den förlösande faktorn för
              dessa ökade varsel. De personer som nu bor i Skutskär och Älvkarleby
              och har underhållsstöd, kan också de få underhållsstöd för att
              få läx-RUT? Det skulle jag vilja fråga ministern. Har de möjlighet
              att få stöd till sina barn för att få läxhjälp, eller är den satsningen
              riktad bara till dem som har pengar för att kunna betala, alltså
              dem som har hög lön och dem som har hög inkomst?
            </seg>
            <seg xml:id="i-f326bbef9775bca9-0">
              Här ställer vi varslade, utförsäkrade människor som har en jättetuff
              situation mot dem som har. Vi ser hur fördelningen blir i landet.
              Vi ser hur fördelningen är genom att alla skattemedel ska gå till
              dem som redan är gynnade, medan varslade och utförsäkrade människor
              bara får det tuffare och tuffare. Jag skulle vilja att ministern
              kommenterade det.
            </seg>
            <seg xml:id="i-4c75b56e5a3ee72b-0">
              När man tittar på hur det ser ut i de olika budgetarna kan man
              verkligen läsa det på olika sätt, vilket ministern och jag har
              gjort. Vi kan se att vi från Socialdemokraterna verkligen har
              en budget som håller, en budget som har stimulanser till arbetstillfällen,
              till att se till att det växer, till att se till att det finns
              åtgärder för de arbetssökande.
            </seg>
            <seg xml:id="i-352497c0abe72e49-0">
              Den moderatstyrda regeringen lånar till bolagsskatten, och så
              skriver ministern att en av åtgärderna är sänkningen av bolagsskatten.
              Det är vad man hoppas på. Men det är en långsiktig åtgärd som
              inte kommer att ge ett endaste resultat under den närmaste tiden.
              Det är nu som människor är drabbade, och det är det som gör att
              jag känner mig så oroad över situationen.
            </seg>
            <seg xml:id="i-f6647e1e5512c3da-0">
              Vi har däremot i vår socialdemokratiska budget lagt en buffert.
              Vi har ett antal miljarder som vi kan ha till oförutsedda händelser
              och utgifter, exempelvis en stor varselvåg som sköljer över redan
              hårt drabbade områden och län som vi har hört om.
            </seg>
            <seg xml:id="i-daf75f9a5f7d01ab-0">
              Där skulle jag också vilja höra med ministern vilken buffert
              regeringen har i sin budget. Eller är det så att regeringen bara
              ökar på låneskulden, när man nu har lånat pengar för att sänka
              bolagsskatten, eftersom det är det man tror är lösningen? Jag
              skulle vilja ha ytterligare svar av ministern om detta.
            </seg>
          </u>
          <note type="speaker" xml:id="i-71baf656107b858b-0">
            Anf. 64 LARS MEJERN LARSSON (S):
          </note>
          <u who="lars_mejern_larsson_d5501c" xml:id="i-c02545d35dfa5a51-1">
            <seg xml:id="i-c88a4e3c5b6bd4d2-0">
              Herr talman! Jag uppfattar tystnaden på min fråga om ministern
              vet hur det känns att vara arbetslös som ganska talande.
            </seg>
            <seg xml:id="i-16beb89415401152-0">
              Att ministern så förtjänstfullt undviker problematiken genom
              att berätta för kammaren att alla varsel inte leder till arbetslöshet
              är som ett försvar för att man ingenting gör och att RUT löser
              allt. Men det tvingar fram en ny fråga. Hur många varsel känner
              ministern till som inte leder till arbetslöshet?
            </seg>
            <seg xml:id="i-065714569814ea0b-0">
              Att inte satsa på att vidareutbilda arbetslösa måste väl ändå
              vara ett av regeringens största fiaskon. Man tror knappt att det
              är sant när man får rapporter från Arbetsförmedlingen om att de
              skickar tillbaka miljontals kronor när vi har en arbetslöshet
              som i dag överstiger 400 000 personer. Regeringen har skapat ett
              så osmidigt regelverk att pengar som Arbetsförmedlingen tilldelas
              inte kan användas för att hjälpa de arbetslösa utan måste skickas
              tillbaka till finansministern, som genomför ytterligare skattesänkningar.
            </seg>
            <seg xml:id="i-d4a5e9acc76d532d-0">
              Det som ytterligare komplicerar situationen i Värmland är att
              det finns efterfrågan på arbetskraft. I dagsläget är det en efterfrågan
              med 2 500 lediga jobb som kunde ha gått till någon av de värmlänningar
              som är arbetslösa i dagsläget. Men eftersom dessa inte får tillgång
              till vidareutbildning och kompetenshöjning får de fortsätta med
              sin ökenvandring i arbetslöshetens Sverige.
            </seg>
            <seg xml:id="i-412ae85caed7d590-0">
              Herr talman! Även om ministern inte lyssnar på mig skulle jag
              vilja att ministern lyssnar på vad ordföranden för IF Metall i
              Värmland, Göran Persson, säger. På min fråga om vad som skulle
              skapa framtidstro bland IF Metalls medlemmar i Värmland säger
              han med eftertryck:
            </seg>
            <seg xml:id="i-e5d8b3bf5aa7a4c4-0">
              Det behövs särskilt riktade insatser på arbetsmarknadspolitikens
              område. Vad som behövs är en regering som förstår vardagen bortom
              siffran i budgeten. Det som nu krävs är rejäla satsningar på de
              individer som drabbas av arbetslösheten.
            </seg>
            <seg xml:id="i-121209d389cc1c67-0">
              Herr talman! Vad ordföranden för IF Metall Värmland, Göran Persson,
              pekar på är helt enkelt att det behövs en infrastruktursatsning
              på utbildning. Det skulle göra att vi kunde få Sverige på fötter
              igen. Att sänka skatter och avveckla vuxenutbildning gör inte
              att vi på allvar kan konkurrera om framtidens jobb. Detta säger
              en person som varje dag den senaste månaden har nåtts av beskedet
              att fler och fler industriarbetare blir arbetslösa i Värmland.
            </seg>
            <seg xml:id="i-4456e8992c982562-0">
              Å deras vägnar, herr talman, frågar jag ministern vilka åtgärder
              hon tänker vidta.
            </seg>
          </u>
          <note type="speaker" xml:id="i-e00a908f4d4c8d3f-0">
            Anf. 65 EVA-LENA JANSSON (S):
          </note>
          <u who="eva-lena_jansson_13df82" xml:id="i-488db7991ee981d5-4">
            <seg xml:id="i-a3ece9ec09a7118a-0">
              Herr talman! Jag fick inget svar från statsrådet på min fråga
              om vilka nya åtgärder som regeringen planerar att vidta med anledning
              av höstens varselvåg. Jag försöker beskriva situationen.
            </seg>
            <seg xml:id="i-75854953efedb5eb-0">
              Andelen arbetslösa i Örebro län som har varit arbetslösa i mer
              än sex månader uppgår till 6 730 personer. Andelen arbetslösa
              i mer än tolv månader är 4 646 personer och i 24 månader 2 321
              personer. Långtidsarbetslösheten i Sverige har gått från 28 000
              personer till 70 000 personer, och det är klart att vi känner
              av detta. Man kan använda siffror för att prata om detta, men
              det handlar om människor av kött och blod.
            </seg>
            <seg xml:id="i-c474504fb455df5d-0">
              En del av dessa människor har a-kassa än så länge. En hel del
              är, precis som Agneta Gille sade, hänvisade till kommunernas försörjningsstöd.
              Kommunerna måste nu hantera de personerna. Det som har hänt är
              alltså att regeringen avhänder sig arbetsmarknadspolitiken och
              för över kostnaderna till kommunen, som får betala försörjningsstöd
              och måste flytta pengar från äldreomsorgen, barnomsorgen och skolan.
              Samtidigt säger regeringen att vi ska prioritera välfärden. Det
              här går inte ihop!
            </seg>
            <seg xml:id="i-9a83030508608965-0">
              Andelen som fick arbetsmarknadsutbildning i januari 2007 uppgick
              till 50 000. De var inskrivna i arbetsmarknadsutbildning. I januari
              2012 var motsvarande siffra 10 000 personer. Hur kan man då från
              regeringens sida säga att man ger Arbetsförmedlingen de verktyg
              som behövs? Det är färre som får gå arbetsmarknadsutbildning.
            </seg>
            <seg xml:id="i-362f42d9e829beb2-0">
              Jag pekade i mitt tidigare inlägg på att vi tycker att det är
              viktigt att satsa på åtgärder. Därför framhöll jag Kunskapslyftet,
              för det var en viktig satsning för att få människor att komma
              närmare jobb och för att de ska få den utbildning som krävs för
              att ta jobb i dag.
            </seg>
            <seg xml:id="i-7b7c0261562e4954-0">
              Regeringen har valt att satsa på fas 3. Man har satsat 3 miljarder
              på jobbcoacher, som ju ger ett väldigt tvivelaktigt resultat förutom
              att det möjligtvis är en arbetsmarknadspolitisk åtgärd att ett
              antal personer blir anställda som jobbcoacher.
            </seg>
            <seg xml:id="i-113781ed200f6323-0">
              I vår budget har vi lagt 400 miljoner bara nästa år på drift
              och underhåll av järnvägen. Detta kan vara bra att komma ihåg
              en dag som denna. Vi har föreslagit att företag ska slippa betala
              andra sjuklöneveckan, något som applåderas av företag. Vi väljer
              att satsa 5 miljarder på att arbetslösa ungdomar ska komma i jobb.
              Vi lägger resurser på yrkesintroduktion och utbildning i bristyrken
              att satsa på kunskap och arbete för att bygga Sverige starkare
              för framtiden. Men vad vill regeringen egentligen göra? Ska man
              hänvisa till att man sänker bolagsskatten med 16 miljarder och
              vara nöjd med det? Ska man hänvisa till en budget som man lade
              på riksdagens bord i september när vi den här hösten har rekordmånga
              varsel och sedan säga att man inte behöver göra något utan att
              det är upp till Arbetsförmedlingen att agera? När ska regeringen
              ta sitt ansvar?
            </seg>
          </u>
          <note type="speaker" xml:id="i-00a04b79fe094138-0">
            Anf. 66 GUNNAR SANDBERG (S):
          </note>
          <u who="gunnar_sandberg_d88799" xml:id="i-93329b0b054ba8a7-1">
            <seg xml:id="i-4901f0a22ff5d5a1-0">
              Herr talman! I lördagens upplaga av Östersunds-Posten kunde vi
              läsa om två unga människor i ett hårdare samhälle där tryggheten
              urholkas. De sökte själva upp tidningen för att försöka få hjälp.
              Så ser det ut för många arbetslösa i dag. De har svårt att hitta
              arbete samtidigt som varsel, uppsägningar och konkurser ökar.
            </seg>
            <seg xml:id="i-6df63e2f31ba6f77-0">
              Vi har en arbetslöshet på 8 ½ procent, och på den nivån ser den
              ut att ligga kvar även över 2014. Det är mer än 70 000 individer
              som har varit arbetslösa i mer än två år. Bara 150 000 av de omkring
              400 000 arbetslösa har rätt till ersättning från a-kassan.
            </seg>
            <seg xml:id="i-ae168092de2914bb-0">
              Socialbidragen ökar och tvingar fram skattehöjningar eller nedskärningar
              i ett läge där kommunerna egentligen hade behövt investera i välfärden.
              Detta hänger ihop med regeringens nedrustning av arbetslöshetsförsäkringen,
              sjukförsäkringen och arbetsmarknadspolitiken. Regeringens satsningar
              räcker inte.
            </seg>
            <seg xml:id="i-03de4a5eac2c0f8c-0">
              Satsa i stället på högkvalitativ arbetsmarknadsutbildning, en
              arbetslöshetsförsäkring värd namnet, en arbetsförmedling som klarar
              sitt uppdrag, mer vuxenutbildning och fler högskoleplatser.
            </seg>
            <seg xml:id="i-a5dd6c04787ea470-0">
              Jag önskar talmannen och ministern en god jul!
            </seg>
          </u>
          <note type="speaker" xml:id="i-29bf8807bd88dc06-0">
            Anf. 67 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-7cac72c28ac6d900-25">
            <seg xml:id="i-e2690945a46cb34a-0">
              Herr talman! Jag tror att Lars Mejern Larsson lyssnade lite dåligt
              på mitt första inlägg. Jag tror inte att HUS-avdragen kommer att
              lösa detta, men det kommer att vara en viktig del. Och varför
              är den då så viktig?
            </seg>
            <seg xml:id="i-c481255111b117e6-0">
              Den sysselsättningsökning som vi kan se sedan 2006 i Sverige
              innebär drygt 200 000 fler sysselsatta. Det är nästan uteslutande
              den privata tjänstesektorn som har ökat. Därför är det betydelsefullt
              att vanliga människor kan köpa tjänster och renoveringar. De som
              inte är byggnadsarbetare själva kan anlita en medlem i Byggnads
              som bygger om en veranda eller något annat. Därför måste vi stimulera
              ROT och RUT. Tjänster som inte flyttar från Sverige är en viktig
              del.
            </seg>
            <seg xml:id="i-0bbddf32b7a2cf7e-0">
              Sedan visar många oberoende bedömare att det är viktigt att vi
              har skatter på konkurrensrimliga nivåer för våra företag. Vi ska
              ha låga bolagsskatter, så att företagen tycker att det är lönt
              att satsa här i Sverige och anställa och vara kvar.
            </seg>
            <seg xml:id="i-a16c26fae227953f-0">
              Det måste också vara viktigt för företagen att det blir billigare
              att anställa en person som inte har så mycket erfarenhet, som
              en ungdom. Om man får välja mellan den som är dyr eller billig
              är det klart att jobben riskerar att slås ut om det blir dubbelt
              så dyrt att anställa ungdomar. Den skattechock på 14 miljarder
              i höjda avgifter för ungdomar som ni föreslår kommer att slå ut
              ungdomsjobb.
            </seg>
            <seg xml:id="i-3c91ebf8068feac4-0">
              Jag tror också att det är väldigt viktigt att göra många saker
              samtidigt. Det handlar om att satsa på utbildning. Regeringen
              lägger i sin budgetproposition fram ett förslag om 18 000 fler
              platser på yrkesutbildningar, högskolor, universitet och yrkesvux.
              Jag håller med er i oppositionen om att det är viktigt med utbildning
              och att man rustar sig för framtiden, men det ska vara utbildning
              med kvalitet, som efterfrågas av arbetsgivaren.
            </seg>
            <seg xml:id="i-d81ef3e4152fe617-0">
              Min erfarenhet från besök på arbetsförmedlingar är att man har
              resurser för arbetsmarknadsutbildning. Jag var senast i veckan
              i Nyköping. Där berättade man att man hade bra arbetsmarknadsutbildningar.
              Det var inte någon efterfrågan på att tillföra mer medel för arbetsmarknadsutbildning.
              Kommer det så kommer vi också att vara lyhörda.
            </seg>
            <seg xml:id="i-0931352f74cea144-0">
              Vi lägger också fram ett ungdomspaket om drygt 8 miljarder de
              närmaste åren och ett paket för att förhindra långtidsarbetslösheten
              på ungefär 2 miljarder.
            </seg>
            <seg xml:id="i-aa6d1e7c02f08097-0">
              Sedan ställde Lars Mejern Larsson en fråga om ansökan till EU:s
              globaliseringsfond. Jag vet att det har kommit in en sådan ansökan,
              och den behandlas nu i Regeringskansliet, inom Näringsdepartementet,
              Utbildningsdepartementet och Arbetsmarknadsdepartementet. För
              mig är det lite för tidigt att säga hur vi kommer att ställa oss
              till den.
            </seg>
            <seg xml:id="i-1340727bb7923b88-0">
              Rent allmänt kan jag säga att vi vid flera tillfällen har ansökt
              om medel ur globaliseringsfonden. Min uppfattning är den att om
              kriterierna uppfylls ska vi försöka att hämta hem medel från EU:s
              strukturfonder, för det har visat sig vara positivt. Till exempel
              kan man i Trollhättan se att många tidigare Saabmedarbetare utbildar
              sig inom helt andra branscher. Jag träffade en Saabmedarbetare
              som var väldigt glad över att få gå en utbildning till undersköterska
              och ville jobba inom psykiatrin för att det var något som var
              meningsfullt. Vi vet också att kommunerna kommer att behöva rekrytera
              ungefär 400 000 medarbetare under de närmaste åren. Inom vård-
              och omsorgsyrken kommer det att finnas en stor efterfrågan.
            </seg>
            <seg xml:id="i-ea89a6a3014577ee-0">
              Jag håller med er om att utbildning är viktig, och det är viktigt
              att människor rustar sig och passar på att faktiskt ta de lediga
              jobb som också växer fram.
            </seg>
          </u>
          <note type="speaker" xml:id="i-45938b53b2a0393b-0">
            Anf. 68 AGNETA GILLE (S):
          </note>
          <u who="agneta_gille_1953e9" xml:id="i-00e58d585c581679-2">
            <seg xml:id="i-d7186804cae79299-0">
              Herr talman! Först vill jag för protokollet säga att jag utryckte
              mig fel om underhållsstöd. Det ska vara försörjningsstöd. Det
              tror jag att alla förstod, men för protokollet är det viktigt
              att det blir rätt. Det ska benämnas försörjningsstöd och inget
              annat.
            </seg>
            <seg xml:id="i-2f992c03030a9d24-0">
              Jag var inne och läste på Arbetsförmedlingens hemsida i morse.
              Där läste jag att antalet varsel fortsätter att öka. Precis som
              vi har sagt tidigare här ökar de mycket mer nu än de gjorde för
              ett år sedan. Det totala antalet inskrivna arbetslösa har ökat
              och uppgick i slutet av oktober till 400 000 personer enligt Arbetsförmedlingen.
              Den aktuella arbetslöshetsnivån motsvarar nu 8,6 procent av den
              registerbaserade arbetskraften.
            </seg>
            <seg xml:id="i-6f4ee9282e686f5c-0">
              Det blir allt tydligare att det undan för undan sker en försvagning
              på arbetsmarknaden. Den totala arbetslösheten ökar allt tydligare.
              Till detta kommer de snabbt stigande varselvolymerna, säger Clas
              Olsson, Arbetsförmedlingens analyschef.
            </seg>
            <seg xml:id="i-f9b897262c12d255-0">
              Det är mycket, mycket skrämmande.
            </seg>
            <seg xml:id="i-e9a063a292b37f61-0">
              Till det kommer den situation vi har. Då säger ministern att
              det finns möjligheter att utbilda sig. Men det finns också ett
              regelverk på Arbetsförmedlingen, som ministern och regeringen
              ansvarar för, som säger att man måste ha gått arbetslös ett visst
              antal månader eller ett visst antal år för att kunna komma till
              de här åtgärderna. Det är det som är bromsen. Det bromsar allt
              i detta.
            </seg>
            <seg xml:id="i-d106b7d52be4ac0b-0">
              Nära Tierp, Älvkarleby och Skutskär ligger Östhammar. Där finns
              det arbetstillfällen, till exempel i Dannemora gruvor och i Forsmark.
              Där finns det möjligheter. Men de arbetslösa matchar inte arbetstillfällena,
              ministern. Arbetstillfällena och de arbetssökande måste matcha
              varandra.
            </seg>
            <seg xml:id="i-9d3793e7f672c27d-0">
              Det är det som är uppdraget. Det är därför vi försöker pressa
              ministern till att inse detta. Jag hoppas på det för framtiden.
            </seg>
          </u>
          <note type="speaker" xml:id="i-c88cb322f09c713c-0">
            Anf. 69 LARS MEJERN LARSSON (S):
          </note>
          <u who="lars_mejern_larsson_d5501c" xml:id="i-c02545d35dfa5a51-2">
            <seg xml:id="i-67e314a9d17a64c1-0">
              Herr talman! Som jag har försökt beskriva i dag har jag under
              några veckor åkt runt hemma i Värmland och besökt både små och
              stora företag som har varit drabbade och som har varslat.
            </seg>
            <seg xml:id="i-a2334143a5c22aac-0">
              Kamrater har fått gå hem. Några har vänt på själva utvecklingen.
              Men det är ändå lätt att beskriva samma oro. De är rädda för arbetslösheten.
              De vet inte vad det innebär. Försörjningen uteblir. Order kommer
              inte in till de här småföretagarna. Och de som går hem beskriver
              den uteblivna möjligheten till utbildning. De kan kanske inte
              köpa julklappar till barnen. Det är tufft. Det är jobbigt att
              träffa dem.
            </seg>
            <seg xml:id="i-c8fff1dbb33a312d-0">
              När jag besökte Säffle var det flera som vittnade om näringsministerns
              besök i slutet av oktober, när hon träffade uppgivna Volvoarbetare
              och Säfflebor. De beskrev att ministern inte hade någonting att
              komma med till dem som förlorat sitt arbete, utan den här politiken
              var den bästa. Hon var inte alls lyhörd. Det är vad de beskriver.
            </seg>
            <seg xml:id="i-527dc101d7f05384-0">
              Men, herr talman, jag måste bekänna att jag, så här i juletid,
              hyser större tilltro till arbetsmarknadsministern. Visst är det
              så att ministern kommer att leverera ett paket. Låt oss kalla
              det en julklapp. Det är ett besked om ett avskaffande av fas 3,
              ett besked om att taket när det gäller arbetslöshetsersättningen
              höjs till 25 000 kronor och ett beslut om att AF inte ska sända
              tillbaka pengar utan använda dem till utbildning, så att vi kan
              vara med och konkurrera. Till sist är det ett besked till Värmland
              om att ansökan till globaliseringsfonden är insänd.
            </seg>
          </u>
          <note type="speaker" xml:id="i-30dfc236d6196287-0">
            Anf. 70 EVA-LENA JANSSON (S):
          </note>
          <u who="eva-lena_jansson_13df82" xml:id="i-488db7991ee981d5-5">
            <seg xml:id="i-c4ca3ca1cb44ec1e-0">
              Herr talman! Med en dåres envishet fortsätter jag att ställa
              frågor till ministrar som inte gärna vill svara.
            </seg>
            <seg xml:id="i-39ea779f59c6652f-0">
              Kan man vara nöjd med en budget som man lägger fram i september
              som sedan visar sig vara helt felaktig? Kan man vara nöjd med
              en budget där den stora satsningen handlar om att sänka bolagsskatten
              med 16 miljarder, varav 8 miljarder är lånade pengar?
            </seg>
            <seg xml:id="i-12a524d8f1f288b6-0">
              Hur kan man vara nöjd med det? Är det så att arbetsmarknadsministern
              redan har förlorat kampen mot finansministern om att det behövs
              mer pengar för att komma till rätta med arbetslösheten?
            </seg>
            <seg xml:id="i-303e7262c9580590-0">
              Lars Mejern Larsson är en förtjusande människa. Han har stor
              tilltro till människor. Det beundrar jag. Men jag är inte riktigt
              lika optimistisk, även om jag naturligtvis hoppas att regeringen
              ska ta sitt förnuft till fånga och inse att man måste satsa på
              människor.
            </seg>
            <seg xml:id="i-cbc023021f196683-0">
              När Socialdemokraterna hade regeringsmakten valde vi att satsa
              på Kunskapslyftet. Det handlade om att lyfta människor ur arbetslöshet
              och ge människor möjlighet att växa. Människor växer av utbildning.
              Att då satsa, som vi gör, närmare 5 miljarder på yrkesintroduktion
              och utbildning i bristyrken är viktigt för att fler ungdomar ska
              få jobb. Det är viktigt att ungdomar inte tappar fokus. Men detta
              är också viktigt för att man ska kunna möta de människor som i
              dag har blivit varslade och som riskerar arbetslöshet.
            </seg>
            <seg xml:id="i-5ecf309f0d29cdf3-0">
              Vi vet att alla varsel inte leder till arbetslöshet, men det
              är ingen tröst just nu. Väldigt många människor är oroade. Man
              vet inte om man kommer att ha ett jobb nästa år.
            </seg>
            <seg xml:id="i-3f6e1adeed3463c5-0">
              Med tanke på de försämrade trygghetssystemen och det faktum att
              socialbidragen ökar och att pengar försvinner från välfärden borde
              regeringen ta sitt ansvar och satsa på viktiga reformer i stället
              för att bara ha en enda fråga på sin dagordning sänkt skatt.
            </seg>
          </u>
          <note type="speaker" xml:id="i-0d9f0ffae90dd670-0">
            Anf. 71 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-7cac72c28ac6d900-26">
            <seg xml:id="i-faee5e5fe12b1977-0">
              Herr talman! Det här är en viktig debatt. Vi har haft flera viktiga
              debatter kring just arbetsmarknadssituationen. Det är klart att
              det här är en av regeringens mest prioriterade frågor, det vill
              säga att man ska kunna arbeta om man har möjlighet att göra det.
            </seg>
            <seg xml:id="i-22ba126869c9c4c5-0">
              Det är några saker som jag vill reflektera över.
            </seg>
            <seg xml:id="i-71ab95145b6afa91-0">
              Den 1 januari i år införde Arbetsförmedlingen ett nytt sätt att
              arbeta jag säger detta som ett svar till Agneta Gille. Om man
              kommer in på Arbetsförmedlingen ska man bli bedömd utifrån ett
              bedömningsverktyg. Är man nyarbetslös och har en dålig skolunderbyggnad
              man kanske bara har gått i grundskolan ska man kunna få hjälp
              från första dagen. Det kan då handla om utbildningsinsatser. Riskerar
              man långtidsarbetslöshet ska man få hjälp från första dagen. Det
              är vi väldigt tydliga med.
            </seg>
            <seg xml:id="i-fe1d9dc0103d8a4a-0">
              Det är också viktigt att man utnyttjar möjligheterna till pendlingsstöd
              och flyttbidrag.
            </seg>
            <seg xml:id="i-eefa305db054bd58-0">
              I Uppsala län har man lägst arbetslöshet i landet, men det är
              väldigt olika i olika kommuner. Samtidigt finns det möjligheter
              att pendla från olika orter. I Östhammars kommun har man till
              exempel en låg arbetslöshet. Det handlar om att se till att man
              får en arbetsmarknadsutbildning som matchar behoven på den lokala
              arbetsmarknaden. Det är viktigt att det sker.
            </seg>
            <seg xml:id="i-bdfac633f9258a32-0">
              När det gäller Arbetsförmedlingens anslag man har totalt ungefär
              67 miljarder kronor är den större delen avsatt för a-kassa och
              aktivitetsstöd. Arbetsförmedlingen kan inte och får inte använda
              pengar hur som helst det tror jag inte heller att någon inom socialdemokratin
              föreslår. Det gjorde man inte när ni hade makten heller. Man har
              vissa anslag för program och utbildningar, vissa för personal
              och lokaler och vissa för ersättningar.
            </seg>
            <seg xml:id="i-e8f4206ff7c319f8-0">
              Det här är en mycket angelägen fråga, om arbetsmarknadssituationen,
              som vi följer noga. Vi lägger fram budgetar vid två tillfällen.
              Vi har möjligheter att vid behov vidta också andra åtgärder. Det
              här är en fråga som vi följer, och för mig är det viktigt att
              veta att alla som blir arbetslösa får ett individuellt och professionellt
              bemötande på Arbetsförmedlingen så att de kan komma tillbaka till
              ett arbete.
            </seg>
            <seg xml:id="i-ab1157d01192690c-0">
              Jag önskar er en god jul.
            </seg>
          </u>
          <note xml:id="i-a09f555dc06ad988-7">
            Överläggningen var härmed avslutad.
          </note>
          <note xml:id="i-9ff237e47f16a568-0">
            16 § Svar på interpellation 2012/13:149 om att vända på alla
            stenar även i skogen
          </note>
          <note type="speaker" xml:id="i-f5cf5c3b5200b1a0-0">
            Anf. 72 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-7cac72c28ac6d900-27">
            <seg xml:id="i-9ffbf760e84197ec-0">
              Herr talman! Meeri Wasberg har frågat mig om jag är beredd att
              överväga ett undantag gällande arbetsmarknadsutbildning inom de
              gröna näringarna. Om inte undrar hon om jag avser att vidta några
              andra åtgärder för att kunna tillvarata de arbetstillfällen som
              skulle kunna erbjudas inom de gröna näringarna.
            </seg>
            <seg xml:id="i-5e7783895eb07300-0">
              Som jag har sagt flera gånger tidigare här i kammaren utgår arbetslinjen
              från att alla som kan arbeta ska arbeta efter egen arbetsförmåga.
              Regeringens mål är full sysselsättning. Vi eftersträvar en inkluderande
              arbetsmarknad där alla behövs.
            </seg>
            <seg xml:id="i-4c2ab87a4803f45f-0">
              I dag finns det inget i gällande regelverk som hindrar att Arbetsförmedlingen
              anvisar till en arbetsmarknadsutbildning riktad mot gröna näringar.
              Arbetsmarknadsutbildning ska i sin utformning utgå från arbetsgivarnas
              behov, rusta individen och tillgodose bristen på arbetskraft.
              Det är Arbetsförmedlingen som prioriterar vilka utbildningar som
              ska ges. Vidare ska Arbetsförmedlingen underlätta för de arbetsgivare
              som har svårt att rekrytera och ge dem möjligheter att hitta rätt
              kompetens. För närvarande ger Arbetsförmedlingen särskilt stöd
              till arbetsgivare inom näringar där tillgången på arbetskraft
              är begränsad, till exempel lokala gröna näringar inom jordbruk.
            </seg>
            <seg xml:id="i-88ccb8de0637c144-0">
              I budgetpropositionen för 2013 föreslår regeringen dessutom att
              det ska införas en möjlighet till ett praktiskt basår för nyanlända
              som ska omfattas av Arbetsförmedlingens etableringsinsatser. Under
              basåret ska arbetsträning på en arbetsplats kombineras med upphandlad
              utbildning som svarar mot behovet av utbildning på arbetsplatsen.
              Basåret ska bland annat kunna anordnas inom landsbygdens näringar.
            </seg>
            <seg xml:id="i-d181c18719cf4593-0">
              Som jag nyss har sagt finns det inte något i gällande regelverk
              som hindrar att Arbetsförmedlingen anvisar till arbetsmarknadsutbildning
              riktad mot de gröna näringarna.
            </seg>
          </u>
          <note type="speaker" xml:id="i-e199a2c077713755-0">
            Anf. 73 MEERI WASBERG (S):
          </note>
          <u who="meeri_wasberg_99a621" xml:id="i-d9cc1d950e0ec1df-0">
            <seg xml:id="i-1d765fbfb944bea1-0">
              Herr talman! Jag vill gärna tacka arbetsmarknadsministern för
              svaret, trots att jag också kan konstatera att vi har hört förut
              och vi får höra igen att regeringen har gjort allt som går att
              göra och att regeringen dessutom är nöjd med det.
            </seg>
            <seg xml:id="i-7b261da0918b7207-0">
              Varslen ökar. Det har vi precis hört i debatten innan. Flera
              av dem verkställs också med resultatet att arbetslösheten stiger.
              Det här skulle kunna innebära att regeringen lade ned ännu mer
              energi på att sänka arbetslösheten och att verkligen varje arbete
              skulle räknas. Men det kan uppenbarligen också vara så att regeringen
              lutar sig tillbaka och säger att allt är fullbordat.
            </seg>
            <seg xml:id="i-6c812fe2d70ba863-0">
              Skälet till att denna interpellation har lagts fram och formulerats
              på det här sättet är enkelt. När jag har träffat företrädare för
              SLA, Skogs- och lantarbetsgivareförbundet, upplever de att det
              finns regelverk som hindrar och att det fortfarande hänvisas till
              den här förordningen, vilket skedde så sent som i april 2012.
            </seg>
            <seg xml:id="i-8d6253b5039c5603-0">
              Som jag skriver i interpellationen är bristen på arbetskraft
              inom delar av de gröna näringarna stor, och företagen i branschen
              försöker enligt uppgift att hitta nya vägar för att klara kompetensförsörjningen
              för att kunna driva sin verksamhet. Men det uppstår ändå problem,
              eftersom vissa av de här individerna har behov av utbildning.
              Arbetsförmedlingens arbetsmarknadsutbildning skulle kunna vara
              en lösning.
            </seg>
            <seg xml:id="i-9c34280b219f31c5-0">
              Ett problem som SLA, Skogs- och lantarbetsgivareförbundet, uppger
              sig möta är som sagt att arbetsmarknadsutbildning är utesluten
              för sådant som Arbetsförmedlingen räknar som säsongsarbete, alltså
              skogs-, trädgårds- och lantbruksyrken. Men även om arbetstillfällena
              är säsongsberoende återuppstår de ju varje år och kan i vart fall
              ge både en välbehövlig inkomst och erfarenhet för den enskilda
              individen.
            </seg>
            <seg xml:id="i-8cf0dc810e9610a5-0">
              Jag tror i och för sig att skogs- och lantarbetsgivarna kan känna
              sig något nöjda med den delen av svaret från ministern som säger
              att det inte finns något gällande regelverk som hindrar att Arbetsförmedlingen
              anvisar till arbetsmarknadsutbildning riktad mot gröna näringar
              och att arbetsmarknadsutbildning i sin utformning ska utgå från
              arbetsgivarnas behov, rusta individen och tillgodose bristen på
              arbetskraft.
            </seg>
            <seg xml:id="i-d7d11fa67c7fb4d1-0">
              Men i praktiken kommer det inte att bli någon skillnad, för det
              här problemet har faktiskt uppstått fast det enligt ministern
              inte skulle ha kunnat uppstå.
            </seg>
            <seg xml:id="i-7a71568ba22ca42b-0">
              Som jag nämnde tidigare hänvisades det till den upphävda förordningen
              så sent som i april 2012. Den positionen har justerats något,
              eftersom SLA fick uppgift om att det här inte stämde och gick
              tillbaka och kontrollerade frågan. Då säger Arbetsförmedlingen
              i stället att om det handlar om anställningar som omfattar tio
              elva månader kommer det att kunna gå bra.
            </seg>
            <seg xml:id="i-366eec376b2c20b4-0">
              Detta innebär i praktiken att det fortfarande inte är möjligt
              att genomföra en arbetsmarknadsutbildning i de här branscherna.
              Vi lever visserligen med en klimatutmaning som kanske gör att
              växtsäsongen blir längre, men det vet vi inte än. Vi kanske är
              många som hoppas att vi inte heller hamnar där.
            </seg>
            <seg xml:id="i-eb23424fb506bcc5-0">
              När kartan och verkligheten inte stämmer överens bör man nog
              på nytt konsultera verkligheten och få tag i någon som kan hjälpa
              en att rita om kartan så att den stämmer bättre med verkligheten.
            </seg>
            <seg xml:id="i-b1098540b2d44a30-0">
              Det ministern beskriver i sitt svar, det vill säga ett basår
              för nyanlända, kan nog vara bra, men frågan kvarstår med andra
              ord om arbetsmarknadsministern avser att vidta några andra åtgärder
              för att kunna tillvarata de arbetstillfällen som skulle kunna
              erbjudas inom de gröna näringarna utifrån att kartan och verkligheten
              uppenbarligen verkar skilja sig åt.
            </seg>
          </u>
          <note type="speaker" xml:id="i-fffd4661803bb62b-0">
            Anf. 74 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-7cac72c28ac6d900-28">
            <seg xml:id="i-a7bc0f099a31a35e-0">
              Herr talman! Jag har också tittat på Skogs- och lantarbetsgivareförbundets
              hemsida, och där hänvisar man till en förordning som upphävdes
              1999. Det finns alltså inga hinder.
            </seg>
            <seg xml:id="i-c452f2877ac73fcf-0">
              Arbetsförmedlingen är nu en sammanhållen myndighet, och det är
              viktigt att de regler som finns ska nå ut till arbetsförmedlarna
              på alla landets 320 kontor, att man helt enkelt följer de lagar
              och förordningar som finns och inte sätter upp onödiga hinder.
              Det där är ständigt en fråga för Arbetsförmedlingens ledning.
            </seg>
            <seg xml:id="i-b3904c3e6ae5c3fd-0">
              För mig är det viktigt att människor får utbildning som leder
              till att de hittar ett arbete, och vi kan också se att många som
              kommer, inte minst från andra länder med en låg skolutbildning,
              gärna tar den här typen av arbete där det tidigare har varit svårt
              att rekrytera. Vi ser bra exempel på nya svenskar som kommit från
              Somalia som har blivit utbildade inom skogsarbete och jobbar med
              det, och det fungerar alldeles utmärkt.
            </seg>
            <seg xml:id="i-1d09385cd04cb669-0">
              Mitt svar på den här frågan är därför att Arbetsförmedlingen
              ska ge de utbildningar som efterfrågas hos arbetsgivarna så att
              människor kommer i arbete. Det är väldigt prioriterat. Skog, trädgårdar,
              jordbruk och golfbanor kräver en viss utbildning på maskiner,
              fordon och så vidare. Det är oftast en del farliga verktyg man
              använder sig av.
            </seg>
            <seg xml:id="i-2ce20c9f3eada5a0-0">
              Jag vill uppmana Meeri Wasberg, som också har ett förflutet på
              Arbetsförmedlingen, att sprida denna kunskap vidare till sina
              kolleger. Det ska mycket väl kunna genomföras.
            </seg>
          </u>
          <note type="speaker" xml:id="i-55825845951d2cc0-0">
            Anf. 75 MEERI WASBERG (S):
          </note>
          <u who="meeri_wasberg_99a621" xml:id="i-d9cc1d950e0ec1df-1">
            <seg xml:id="i-f87e6387067793fb-0">
              Herr talman! Arbetsmarknadsministern hänvisar återigen till att
              verkligheten borde se ut som kartan föreskriver. Jag tror att
              var och en som följer den här debatten kan känna en viss frustration
              över att arbetsmarknadsministern inte tar det här problemet på
              allvar.
            </seg>
            <seg xml:id="i-e539a1cca5a770f0-0">
              Det är naturligtvis inte så att Arbetsförmedlingen själv hittar
              på att det finns en begränsning om tio elva månaders arbete som
              man förväntar sig ska komma i slutändan av en arbetsmarknadsutbildning,
              utan det är ju ett resultat av en förd arbetsmarknadspolitik.
            </seg>
            <seg xml:id="i-69460c363dd7c8f0-0">
              I grunden kan det vara klokt att en arbetsmarknadsutbildning,
              som är en ganska kostsam investering, kan ge en rimlig avkastning
              i form av att arbetslösa personer får arbete och dessutom ett
              varaktigt arbete. Men i det här fallet, arbetsmarknadsministern,
              talar vi dessutom om arbetsmarknadsutbildningar som kan vara relativt
              korta.
            </seg>
            <seg xml:id="i-9c6afb18471f825e-0">
              I svaret hänvisas till ett basår. Här talar vi om arbetsmarknadsutbildningar
              som kanske skulle kunna omfatta ett par tre veckor. I det fallet
              får man nog ändå anse att en avkastning i form av ett arbetstillfälle
              på någonstans mellan sex och åtta månader kanske faktiskt är en
              helt rimlig avkastning eller åtminstone en någorlunda rimlig avkastning,
              i vart fall i tider av väldigt hög arbetslöshet.
            </seg>
            <seg xml:id="i-337a064ccdeb4af1-0">
              Utbildning kan i det här fallet handla om såväl att kunna hantera
              röjsåg som att kunna plantera skog och också i vissa fall kunna
              hantera motorsåg. Här har dessutom kravet på utbildning ökat.
              Det finns övergångsregler, men från och med den 1 januari 2015
              finns det ett väldigt tydligt krav på att personal som arbetar
              med röjsåg och motorsåg måste ha dokumenterad utbildning.
            </seg>
            <seg xml:id="i-1ebe63f4c0e845bf-0">
              Vi socialdemokrater är beredda att verkligen vända på alla stenar,
              även dem som finns i skogen, som handlar om att finna fler arbetstillfällen.
              Det skulle till exempel kunna ske genom att man med ett försök
              under begränsad tid, särskilt med tanke på hur allvarlig situationen
              är på arbetsmarknaden, uppmärksammar eller kanske ger ett särskilt
              uppdrag vad gäller den här typen av korta arbetsmarknadsutbildningar,
              även om de resulterar i säsongsarbete.
            </seg>
            <seg xml:id="i-06885e6a17dd6abb-0">
              Att fortsätta att hänvisa till att just den här förordningen
              har upphävts klingar lite tomt dels när myndigheten fortfarande
              hänvisar till den, dels därför att det inte enbart kan handla
              om att man hänvisar till den här förordningen. Ambitionen att
              en arbetsmarknadsutbildning ska ge en långsiktigt hållbar lösning
              på individens arbetslöshetssituation är nog det som ligger i botten.
              De här tio elva månaderna är ingenting som Arbetsförmedlingen
              hittar på, utan det är en fråga om hur vi tar politiskt ansvar.
              Det är vi politiker som ska ta ansvar, och ytterst landar det
              förstås i det här fallet hos arbetsmarknadsministern och regeringen.
            </seg>
            <seg xml:id="i-14370f13052e5f55-0">
              Mitt välmenande råd till ministern är att ta den här frågan på
              det allvar som den förtjänar och se över vad som kan behöva förändras
              inom arbetsmarknadspolitiken för att det som ministern säger sig
              vilja ska ske också kommer att kunna ske.
            </seg>
            <seg xml:id="i-6ee392f9c49f2891-0">
              I annat fall skulle vi kunna tolka arbetsmarknadsministerns svar
              som att det är bättre att arbetslösa fortsätter att vara arbetslösa
              tills de till slut hamnar i jobb- och utvecklingsgarantins sista
              fas. Jag tror inte att det är arbetsmarknadsministerns avsikt,
              utan det handlar om att tydliggöra politiken just i den här frågan.
            </seg>
          </u>
          <note type="speaker" xml:id="i-75c877bd43321f49-0">
            Anf. 76 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-7cac72c28ac6d900-29">
            <seg xml:id="i-63085e50af204b83-0">
              Herr talman! Låt mig vara väldigt tydlig. Det finns inga meningsskiljaktigheter
              när det gäller den här frågan. Arbetsförmedlingen har gott om
              resurser. De ska ge de utbildningar som motiveras så att människor
              kan komma i arbete.
            </seg>
            <seg xml:id="i-f9054f375e929ca8-0">
              Tittar man i förordningen som styr det här ser man att det är
              väldigt tydligt att det är Arbetsförmedlingen som ska prioritera
              vilka utbildningar som ska ges och inom vilka branscher som arbetsmarknadsutbildning
              ska ges. Det är ingen fråga där regeringen lägger sig i vilka
              typer av kurser man ska erbjuda.
            </seg>
            <seg xml:id="i-76aa33b254974904-0">
              I dag finns det avtal om arbetsmarknadsutbildning när det gäller
              till exempel skogsbruket, för maskiner, motorsågar och röjsågar
              i skogen, så kallat grönt kort i skogen. Även utbildningar till
              skogsmaskinförare finns.
            </seg>
            <seg xml:id="i-c1dbd41ae8b8106c-0">
              Vi ska ta till vara alla jobbtillfällen som finns. Självklart
              är det så att just den här typen av utbildningar är särskilt lämpliga
              som arbetsmarknadsutbildningar, för de är ganska korta i tiden
              och de leder till arbete. Låt mig vara tydlig med att det är en
              fråga för Arbetsförmedlingen att använda de resurser som finns.
            </seg>
          </u>
          <note type="speaker" xml:id="i-c50b10a9e668b8aa-0">
            Anf. 77 MEERI WASBERG (S):
          </note>
          <u who="meeri_wasberg_99a621" xml:id="i-d9cc1d950e0ec1df-2">
            <seg xml:id="i-a34875b4b8314b9b-0">
              Herr talman! Det gläder mig att arbetsmarknadsministern är så
              tydlig och säger att det inte finns några hinder. Då kan man fundera
              på hur det kan komma sig att Arbetsförmedlingen ändå upplever
              att det här hindret finns som gör att man lämnar det svar man
              gör. Det handlar inte om att enskilda arbetsförmedlare skulle
              lämna ett enskilt svar här och där, utan det handlar om kontakter
              mellan SLA och Arbetsförmedlingen.
            </seg>
            <seg xml:id="i-32b988b5fafa20c3-0">
              Visserligen säger man att det inte är något hinder att ge utbildning
              inom gröna näringar under förutsättning att anställningen som
              man kan förvänta sig efter en arbetsmarknadsutbildning omfattar
              minst tio elva månader. Det finns ingen så lång säsong.
            </seg>
            <seg xml:id="i-3d82530ff9d9d05e-0">
              Jag skulle ändå när arbetsmarknadsministern är så tydlig vilja
              säga att jag faktiskt är glad över att även arbetsmarknadsministern
              delar uppfattningen att också dessa jobb är viktiga jobb.
            </seg>
            <seg xml:id="i-095d86b16922cbb4-0">
              Gå tillbaka till Regeringskansliet och se över om det är så att
              det behöver utfärdas något förtydligande till myndigheten, för
              myndigheter hittar inte på saker alldeles av sig själva. Det är
              ett resultat av en medvetet förd politik.
            </seg>
            <seg xml:id="i-5f1fa535c7e61d95-0">
              Jag tror också att arbetsmarknadsministern kan få god draghjälp
              av skogs- och lantarbetsgivarna i den här frågan, för det är viktigt
              att vi försöker hitta och ta till vara varje tillfälle till arbete.
              Även en säsongsanställning på sexåtta månader är ett mycket bättre
              alternativ än att vara arbetslös, både för den enskilde och för
              samhället och inte minst för arbetsgivaren som får ett väl utfört
              arbete.
            </seg>
            <seg xml:id="i-5fe88950ff5fc420-0">
              Med detta skulle jag vilja tacka för det här året det här var
              mitt slutanförande i den här debatten och önska god jul.
            </seg>
          </u>
          <note type="speaker" xml:id="i-e2a38126ef7d89dc-0">
            Anf. 78 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-7cac72c28ac6d900-30">
            <seg xml:id="i-74835a27b0ad323e-0">
              Herr talman! Jag får önska detsamma, en trevlig jul, och instämma
              i att de utbildningar som Arbetsförmedlingen förfogar över är
              väldigt angelägna, särskilt när vi har en efterfrågan hos arbetsgivare.
              Skogs- och lantbruk är alldeles utmärkta branscher. Det är viktigt
              med alla arbetslivserfarenheter. Vi kan se att många som har låg
              skolunderbyggnad blir väldigt tacksamma för den här typen av utbildning
              och också för anställningar. Det är mitt besked.
            </seg>
          </u>
          <note xml:id="i-a09f555dc06ad988-8">
            Överläggningen var härmed avslutad.
          </note>
          <note xml:id="i-0c43c1742deb52bb-0">
            17 § Svar på interpellation 2012/13:70 om sociala avgifter för
            sjömän
          </note>
          <note type="speaker" xml:id="i-c3d64b66ef014a1e-0">
            Anf. 79 Statsrådet CATHARINA ELMSÄTER-SVÄRD (M):
          </note>
          <u who="unknown" next="cont" xml:id="i-a3e4f4c30cb44318-0">
            <seg xml:id="i-dc2564e7a5425cc0-0">
              Herr talman! Lars Johansson har frågat finansmarknadsministern
              om han avser att verka för att regeringen ser till att genomföra
              den lagändring om undantag från socialavgifter som arbetsmarknadens
              parter inom sjöfarten har presenterat med anledning av propositionen
              Vissa internationella socialavgiftsfrågor . Interpellationen har
              överlämnats till mig.
            </seg>
          </u>
          <note xml:id="i-a617fd110e2a701d-0">
            Den proposition som Lars Johansson nämner i interpellationen
            innehöll förslag om bland annat vissa ändringar avseende reglerna
            om så kallade socialavgiftsavtal, alltså avtal mellan en anställd
            och dennes utländske arbetsgivare om att den anställde ska betala
            socialavgifterna. Däremot innehöll den inga förslag avseende tillhörigheten
            till det svenska socialförsäkringssystemet.
          </note>
          <note xml:id="i-6a8f9ed1fb8bd800-0">
            Av Lars Johanssons interpellation synes emellertid framgå att
            bakgrunden till hans fråga snarare är den ändring i socialförsäkringsbalken
            som föreslogs i propositionen om 2006 års sjöarbetskonvention
            som riksdagen beslutade om i februari 2012.
          </note>
          <u who="unknown" prev="cont" xml:id="i-32ac87736cacd69b-0">
            <seg xml:id="i-533e51261c0ecfdc-0">
              2006 års sjöarbetskonvention är framtagen av ILO Internationella
              arbetsorganisationen och syftar till att tillförsäkra sjömän världen
              över drägliga arbets- och levnadsförhållanden ombord på fartygen.
              Genom att ratificera konventionen har Sverige förbundit sig att
              genomföra dess föreskrivna krav. Ett sådant krav är en bestämmelse
              om att alla sjömän som är bosatta i Sverige ska ha ett fullständigt
              socialförsäkringsskydd som inte är mindre förmånligt än det som
              landbaserad personal har. För att uppfylla detta krav föreslogs
              nämnda ändring i socialförsäkringsbalken som innebär att arbete
              som sjöman på tredjelandsflaggat fartyg ska ses som arbete i Sverige
              om sjömannen är bosatt i Sverige. Därigenom får de sjömän som
              arbetar på sådana fartyg rätt till även de arbetsbaserade socialförsäkringsförmånerna
              i det allmänna socialförsäkringssystemet och har därmed samma
              skydd som landbaserad personal. Sveriges skyldighet enligt konventionen
              uppfylls därmed.
            </seg>
            <seg xml:id="i-d09b81013d111cde-0">
              I det remissvar från sjöarbetsmarknadens parter som Lars Johansson
              hänvisar till påpekas att arbetsgivarna blivit skyldiga att betala
              socialavgifter för de berörda sjömän som arbetar under det så
              kallade internationaliseringsavtalet, vilket medför högre kostnader
              för arbetsgivarna. Parterna föreslår därför ett undantag från
              socialavgiftsskyldigheten.
            </seg>
            <seg xml:id="i-d43d9c5bd5f2b1a2-0">
              Jag kan konstatera att socialavgiftsskyldighet uppstår för en
              arbetsgivare vars arbetstagare omfattas av det allmänna socialförsäkringssystemet.
              Det är en grundläggande och lagstadgad princip att systemet finansieras
              av socialavgifter. I det här fallet är arbetsgivarna dessutom
              skyldiga att betala försäkringspremier enligt internationaliseringsavtalet,
              vilket kommer att innebära dubbla kostnader för dem.
            </seg>
            <seg xml:id="i-bf3886b39ca180ca-0">
              Näringsdepartementet har dock en pågående dialog med såväl berörda
              departement som sjöarbetsmarknadens parter i syfte att söka lösningar
              på den uppkomna situationen, utan att bryta mot konventionen eller
              på annat sätt missgynna någon arbetstagare vars rättigheter konventionen
              avser att skydda.
            </seg>
          </u>
          <note xml:id="i-bd74a9bd49426d87-0">
            Då Lars Johansson, som framställt interpellationen, anmält att
            han var förhindrad att närvara vid sammanträdet medgav talmannen
            att Eva-Lena Jansson i stället fick delta i överläggningen.
          </note>
          <note type="speaker" xml:id="i-b28eac4716a6c8ee-0">
            Anf. 80 EVA-LENA JANSSON (S):
          </note>
          <u who="eva-lena_jansson_13df82" xml:id="i-488db7991ee981d5-6">
            <seg xml:id="i-e937dfb28858cbed-0">
              Herr talman! Jag ska börja med att tacka för svaret å Lars Johanssons
              vägnar. Han är tyvärr förhindrad att närvara här, och därför ska
              jag försöka ta den här debatten.
            </seg>
            <seg xml:id="i-0e8a3f79a2b24b1a-0">
              Lars Johansson har i sin interpellation pekat på just de frågor
              som Catharina Elmsäter-Svärd redovisar i sitt svar. Det är viktigt
              att svensk arbetsmarknad präglas av ordning och reda, med tydliga
              regler för hur skyldigheter och rättigheter fördelas mellan löntagare
              och arbetsgivare. Men det kanske är som Lars Johansson skriver
              här, att det riskerar att skapa otydlighet, om personer som normalt
              betraktas som anställda får genom förslagen snarare ta på sig
              rollen som arbetsgivare.
            </seg>
            <seg xml:id="i-a5cb8f19e1f31ffb-0">
              Precis som Catharina Elmsäter-Svärd redovisar i sitt svar har
              fackförbundet Seko, Sjöbefälsföreningen, Sjöfartens Arbetsgivareförbund
              och Sveriges Redareförening skrivit i sitt remissvar att man tror
              att det här får negativa konsekvenser för tusen sjömän.
            </seg>
            <seg xml:id="i-06859e0bdf3ac27b-0">
              Jag har en fråga utifrån det svar som statsrådet kommer med.
              Men jag ska först också påpeka att vi tycker att det är självklart
              att man betalar avgifter om man förväntar sig att få ut något
              ur de bostadsbaserade försäkringssystemen.
            </seg>
            <seg xml:id="i-68db0ecdc10f2ca3-0">
              Infrastrukturministern öppnade i slutet av sitt svar för att
              åtminstone lyssna på parterna när hon sade att det är fråga om
              en pågående dialog i syfte att söka lösningar på den uppkomna
              situationen. Det är bra med den dialogen.
            </seg>
            <seg xml:id="i-4e1b32977a9cad6a-0">
              I den betänkandedebatt som socialförsäkringsutskottet hade om
              vissa sociala avgifter för sjömän sade Folkpartiets Ulf Nilsson
              att krångligheter som behöver rättas till kommer att bli aktuella
              när den nya sjöarbetslagen genomförs och att det kan krävas lagjusteringar.
              Jag blir lite förvånad. Statsrådet nämnde inte detta i sitt svar.
              Kan statsrådet tala om vad Ulf Nilsson försöker peka på? Nu är
              det Ulf Nilsson som har sagt detta och han är inte här och kan
              svara för det, men jag antar att man från regeringens sida känner
              till vad Ulf Nilsson hänvisar till.
            </seg>
            <seg xml:id="i-0fc639e2939df5e1-0">
              Det finns en oro inom sjönäringen om framtiden. Dels pekar man
              på denna fråga, dels pekar man på det faktum att trots riksdagens
              tillkännagivanden under många år om att införa en tonnageskatt
              har regeringen fortfarande inte lagt fram ett sådant förslag.
              Bara det faktum att flera jobb försvinner till den finska sjönäringen
              orsakar oro. Vi vill att det ska bli fler jobb i Sverige. Då ska
              vi ha en ordentligt sund konkurrens mellan länderna, och då får
              inte regeringens saktfärdighet i frågorna förhala den sunda konkurrensen.
            </seg>
            <seg xml:id="i-8434198af548d2e4-0">
              Fru talman! Jag hoppas att jag kan få svar från statsrådet på
              frågorna.
            </seg>
          </u>
          <note type="speaker" xml:id="i-001b234422b7a465-0">
            Anf. 81 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-31">
            <seg xml:id="i-2fb9dd2c7630d36a-0">
              Fru talman! Just nu talar vi om flera olika saker parallellt
              som kanske rör till det hela. Nu är inte Lars Johansson här, utan
              det är Eva-Lena Jansson som tar emot svaret i hans ställe.
            </seg>
            <seg xml:id="i-4cd57800d449fcc8-0">
              Den proposition som Lars Johansson hänvisar till i interpellationen
              handlade förvisso om arbetsgivaravgifterna och huruvida den anställde
              ska betala egenavgifter. Den propositionen har ingenting med tillhörigheten
              till det svenska socialförsäkringssystemet att göra.
            </seg>
            <seg xml:id="i-443f136a448f00ce-0">
              Interpellanten hänvisar till det remissvar som tar upp hur de
              tusen sjömännen påverkas. När 2006 års sjöarbetskonvention var
              ute på remiss, som har som syfte att skapa ett brett ansvar för
              alla som jobbar på sjön, fanns ingen bland remissinstanserna som
              hade något emot konventionen. När riksdagen fattade beslut trodde
              nog alla att det var frid och fröjd så även regeringen. Vad som
              uppmärksammades efteråt detta hade faktiskt missats av även Sjöbefälsföreningen
              var frågan om hur internationaliseringsavtalet ska hanteras. När
              den frågan uppmärksammades påbörjades ett arbete. Det sker ett
              arbete i dag mellan departementet, Sveriges Redareförening och
              Sjöbefälsföreningen.
            </seg>
            <seg xml:id="i-6aa5129c99e91ffb-0">
              Jag tror inte att det behöver handla om en lagförändring. Det
              som är problematiskt nu, och som också Lars Johansson tog upp
              i interpellationen, är om det som det ser ut nu kan bli dubbla
              avgifter. Det är inget som anses intressant från Sveriges Redareförenings
              sida eftersom de då får högre kostnader för de anställda, vilket
              inte är bra för den anställde som riskerar att inte få jobb därför
              att denne hör till en höglönesektor.
            </seg>
            <seg xml:id="i-840e9b37ce640a61-0">
              Den nya konventionen innebär att de anställda ska hanteras på
              samma sätt som de som är på land. Då måste socialförsäkringsavgifter
              betalas, det vill säga sociala avgifter. Det ingår i det som är
              lagstadgat. Tidigare har redarna haft privata försäkringar, ingått
              kollektivavtal och på så sätt betalat. Nu har de sina avtal kvar.
            </seg>
            <seg xml:id="i-4f9f274dad7db0a3-0">
              Den nya konventionen börjar gälla i augusti nästa år. Vi har
              den tiden på oss att lösa ut hur vi ska hantera dubbelkostnadsdelen.
              Det här är egentligen en fråga som berör många olika departement.
              Jag gjorde en egen notering tidigare att det är Socialdepartementet,
              som Eva-Lena Jansson känner till, som har hand om själva socialförsäkringssystemet.
              Finansdepartementet tar hand om socialavgiftssystemet. Arbetsmarknadsdepartementet
              tar hand om kollektivavtal. Hos oss försöker vi hantera frågan
              utifrån de tusen sjömännens sida. Vi argumenterar inte mot varandra
              om att vi inte ska göra detta arbete. Vi arbetar gemensamt på
              att hitta en lösning. Frågan uppmärksammades först efter beslutet
              om 2006 års sjöarbetskonvention.
            </seg>
          </u>
          <note type="speaker" xml:id="i-0673889ffe728491-0">
            Anf. 82 EVA-LENA JANSSON (S):
          </note>
          <u who="eva-lena_jansson_13df82" xml:id="i-488db7991ee981d5-7">
            <seg xml:id="i-5d97aae5639d8c93-0">
              Fru talman! Det kan nog underlätta att statsråden på dessa departement
              kommer från ett och samma parti, nämligen Moderaterna. Förhoppningsvis
              kan man hjälpa till att lösa frågan eftersom det inte handlar
              om att strida mellan olika partier.
            </seg>
            <seg xml:id="i-d6cfe362b4706f4a-0">
              Just oron inom sjönäringen tar vi på stort allvar. Det är därför
              vi hade reservationer i samband med debatten. Vi ville veta om
              det finns risk för en ökad otydlighet. Precis som statsrådet säger
              är dubbla avgifter inte heller bra.
            </seg>
            <seg xml:id="i-02c3af4c45cc2fa3-0">
              Ulf Nilsson sade att det i fråga om den nya sjöarbetslagen kan
              bli aktuellt med lagjusteringar. Är det de justeringarna Catharina
              Elmsäter-Svärd menar ska komma i augusti? Jag antar att om Ulf
              Nilsson lyfter upp frågan är det fråga om en kommande förändring.
            </seg>
            <seg xml:id="i-26da0e0e325235b4-0">
              Jag skulle önska att man ser näringen som en helhet och försöker
              titta på alla de problem som branschen lyfter upp. Branschen lyfter
              upp socialavgifter, tonnageskatten och andra frågor. Jag vet att
              regeringen har agerat och hanterat frågorna skyndsamt i samband
              med att andra frågor har lyfts fram.
            </seg>
            <seg xml:id="i-ebc2fa5308bb3f84-0">
              Fru talman! Jag hoppas att statsrådet kan ta upp den nya sjöarbetslagen
              och den förändring som ska komma i augusti nästa år. Hänger de
              ihop eller inte?
            </seg>
          </u>
          <note type="speaker" xml:id="i-6fde3615c387250c-0">
            Anf. 83 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-32">
            <seg xml:id="i-24dde4d4d227c817-0">
              Fru talman! Jag ska vara mer tydlig. Det som händer i augusti
              2013 är att den år 2006 beslutade sjöarbetskonventionen träder
              i kraft. Det innebär att redarna i dag inte har dubbla avgifter.
              Det som har uppmärksammats är att den nya sjöarbetskonventionen
              ska gälla de i Sverige bosatta sjömännen som har anställts av
              en svensk redare med fartyg flaggat i tredjeland, utanför EU.
              De nya reglerna ska gälla som om de vore arbetsbaserade på land
              i Sverige.
            </seg>
            <seg xml:id="i-d39bb99a1e07a361-0">
              Fram tills konventionen träder i kraft jobbar man på ett annat
              sätt. Då finns internationaliseringsavtalet, och då täcker privata
              försäkringar upp. På så sätt går det att ha kollektivavtal. Det
              är vad man gör nu.
            </seg>
            <seg xml:id="i-d4a8db24a6a76c9a-0">
              Vad som har uppmärksammats först efter beslutet och ratifikationen
              av konventionen är detta problem. Om det råder egentligen inga
              motsättningar. Vi har alla upplysts om problemet. Gemensamt försöker
              vi göra något åt det. Det har ingenting med någon annan ändring
              av lagstiftningen att göra. Jag känner inte till vad Ulf Nilsson
              menar.
            </seg>
            <seg xml:id="i-7ce091dfa045ab17-0">
              I augusti 2013 träder 2006 års sjöarbetskonvention i kraft. Till
              dess måste vi få fram en ordning tillsammans med Sveriges Redareförening
              och Sjöbefälsföreningen. Vi har ett sådant gemensamt arbete på
              gång.
            </seg>
          </u>
          <note type="speaker" xml:id="i-78e968e5ba99bea4-0">
            Anf. 84 EVA-LENA JANSSON (S):
          </note>
          <u who="eva-lena_jansson_13df82" xml:id="i-488db7991ee981d5-8">
            <seg xml:id="i-48a9cd973d930cdc-0">
              Fru talman! Med det anslag som Catharina Elmsäter-Svärd anger
              känner jag att regeringen förhoppningsvis kan ta sjöfartsnäringen
              på stort allvar i frågan och även i de andra frågorna. Frågan
              om tonnageskatt och vissa sociala avgifter har tagits upp, och
              det har påpekats att näringen håller på att lämna Sverige för
              alltid därför att det inte går att konkurrera på samma villkor
              som övriga världen. Det får effekten att jobben försvinner. Vi
              vill att det ska skapas fler jobb, inte färre.
            </seg>
            <seg xml:id="i-6a980ac49c87d89c-0">
              Jag hoppas att det här samtalet kan vara konstruktivt och att
              regeringen skyndsamt sätter sig tillsammans med sjöfartsnäringen,
              både de fackliga organisationerna och arbetsgivarna, för att försöka
              lösa dessa knutar, följa de konventioner Sverige är bundet till
              men ändå hitta sådant som är acceptabelt och säkerställa att jobb
              inte lämnar Sverige.
            </seg>
          </u>
          <note type="speaker" xml:id="i-3ca6306d6eccbc40-0">
            Anf. 85 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-33">
            <seg xml:id="i-a0c63d707739e554-0">
              Fru talman! I den delen kan jag lugna Eva-Lena Jansson och också
              skicka med en hälsning till Lars Johansson om att sådana samtal
              redan pågår. Vi har hjälpt varandra med att utifrån de olika kunskaper
              som finns föra in och belysa hur problemet de facto ser ut. Nu
              pågår en diskussion om hur vi löser det hela.
            </seg>
            <seg xml:id="i-ae1bba40fe259392-0">
              Detta var någonting som inte hade uppmärksammats tidigare. Det
              är ett ganska komplicerat system. Nu har vi olika jurister som
              gemensamt tittar på detta i syfte att hitta en lösning. Vi tycker
              att det är viktigt att de jobb som finns inom sjöfarten kan vara
              kvar. Men vi vill också utveckla en stark sjöfart i Sverige.
            </seg>
            <seg xml:id="i-33da4d5d34266886-0">
              Fru talman! I den frågan avser regeringen att återkomma inom
              ganska snar tid.
            </seg>
          </u>
          <note xml:id="i-a09f555dc06ad988-9">
            Överläggningen var härmed avslutad.
          </note>
          <note xml:id="i-193deac864670e3c-0">
            18 § Svar på interpellation 2012/13:167 om nyanserade synfältskrav
            för körkort
          </note>
          <note type="speaker" xml:id="i-9baa4079f10d94f1-0">
            Anf. 86 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-34">
            <seg xml:id="i-03bb0cff2a1efa1b-0">
              Fru talman! Staffan Danielsson har frågat mig om jag är beredd
              att agera vad gäller på vilka grunder körkort ska dras in på grund
              av synkraven. Han föreslår att en utredning tillsätts för att
              analysera de svenska regelverken i ett internationellt perspektiv
              som tar in både ögon- och trafikexpertis i arbetet. Vidare frågar
              Staffan Danielsson om jag är beredd att stärka forsknings- och
              utvecklingsmedlen för att kunna utveckla testning i körsimulatorer.
            </seg>
            <seg xml:id="i-daff7181dffd5edd-0">
              Det är självklart avgörande för trafiksäkerheten att förare har
              god syn. Vi har gemensamt inom EU arbetat fram harmoniserade medicinska
              minimikrav för bland annat syn. Dessa synkrav, som de svenska
              bestämmelserna utgår ifrån, innebär bland annat krav på en viss
              synskärpa samt på att det inte finns allvarliga syndefekter eller
              synbortfall, framför allt vad gäller det centrala synfältet. För
              behörighet för lastbil eller buss är kraven något högre än för
              personbil och motorcykel.
            </seg>
            <seg xml:id="i-92f5e4a8430fa212-0">
              De syntester som används är internationellt erkända och väl beprövade
              när det gäller att upptäcka syndefekter. De kan dock upplevas
              som statiska av personer som anser att de kan kompensera för sitt
              synfel och som dessutom har lång erfarenhet av körning. Det finns
              möjligheter att ansöka om undantag från synkraven. För närvarande
              saknas dock möjligheter att i Sverige pröva dessa personers körförmåga
              på annat sätt än genom konventionella syntester.
            </seg>
            <seg xml:id="i-86607e826d119002-0">
              VTI och Transportstyrelsen undersöker för närvarande möjligheterna
              att utveckla metoder för att använda körsimulatorer vid bedömning
              av körkortshavares förmåga att framföra fordon säkert, och även
              hur ett sådant forskningsprojekt skulle kunna finansieras. Detta
              kan på sikt innebära att körkortshavare kan erbjudas en möjlighet
              att på ett trafiksäkert sätt pröva sin körförmåga i simulator.
            </seg>
          </u>
          <note type="speaker" xml:id="i-471dd8043d84e26d-0">
            Anf. 87 STAFFAN DANIELSSON (C):
          </note>
          <u who="staffan_danielsson_9b55cc" xml:id="i-3f09be64ddc94374-0">
            <seg xml:id="i-77fb7e884627f3fb-0">
              Fru talman och fru statsråd! Min interpellation är lång, det
              erkännes. Men i den finns hela min argumentation för att den här
              frågan är en oerhört viktig frihetsfråga för många människor som
              ser bra men som ändå fråntas sina körkort. Hela livssituationen
              kastas omkull. Statsrådets svar är kort men ändå med öppningar,
              som jag välkomnar.
            </seg>
            <seg xml:id="i-2391b61c578c3618-0">
              Jag har arbetat med denna fråga i ett antal år. Jag har fått
              allt fler kontakter från desperata människor som ser bra, har
              kört prickfritt ofta i mängder av år, har klarat några syntestmaskiner
              men inte andra fullt ut eller klarat testet ibland men inte alltid
              fullt ut. De har fått godkända läkarintyg av andra ögonläkare,
              och de klarar uppkörningar felfritt. De har god syn men vissa
              brister i sitt synfält på sidan.
            </seg>
            <seg xml:id="i-fa384b4b9ce9b045-0">
              Just i Sverige har Transportstyrelsen, dess trafikmedicinska
              råd och chefsläkaren Lars Englund valt att låta tester i olika
              syntestmaskiner nästan helt bestämma om synen ska anses godtagbar
              för att man ska få köra bil om man har brister i sitt synfält.
              Det innebär en exakt likabehandling, och det är ett starkt motiv.
              Men i stället faller en sansad helhetsbedömning bort. Det är min
              grundläggande kritik.
            </seg>
            <seg xml:id="i-35958077fbd3f8a3-0">
              Dessa syntest innebär en oerhörd stressituation som bara det
              torde vara en rejäl felkälla. I de allra flesta andra länder det
              är min bestämda uppfattning ges personer i gränslandet för att
              få behålla eller ta körkort möjligheten att få bevisa sin körförmåga
              i praktiska körprov och utifrån en helhetsbedömning. Men så är
              det inte längre i Sverige, vilket ministerns svar bekräftar.
            </seg>
            <seg xml:id="i-2772f876e8caf6e6-0">
              Nu skärper Transportstyrelsen kraven på läkares anmälningsskyldighet,
              och allt fler människor kommer att hamna i dessa syntestmaskiner
              och fråntas sina körkort. En del är berättigat, men en del är
              också oförskyllt och orättvist, som jag ser det.
            </seg>
            <seg xml:id="i-a9909ec338e88104-0">
              Det finns hundratusentals människor i trafiken som har nedsatt
              syn i olika avseenden och även brister i sina synfält. De allra
              flesta fortsätter att köra även när de blir äldre. Men för dem
              som anmäls till Transportstyrelsen är synfältskraven stenhårda
              och obevekliga.
            </seg>
            <seg xml:id="i-0eff768809c19f1e-0">
              En färsk undersökning från Trygg Hansa refererad av SVT:s Aktuellt
              visade att var tionde bilförare kör bil trots att de är medvetna
              om att de ser mindre bra. Många har säkert brister i sina synfält.
              Var tredje får anstränga sig för att se vad vägskyltarna föreställer.
              Borde alla kallas in till regelbundna syntest?
            </seg>
            <seg xml:id="i-79e189c229fcce3b-0">
              Nej, säger chefsläkare Lars Englund på Transportstyrelsen. Han
              säger: Det viktiga är inte själva synskärpan utan hur ens hjärna
              tolkar informationen, hur man handskas med den, vilka trafikbeslut
              det leder till, hur bra man kan bedöma avstånd och tolka andra
              trafikanter. Regeringen och statsrådet har inte planer på att
              införa synkontroller, viket jag tycker är bra. Andra länders resultat
              imponerar inte.
            </seg>
            <seg xml:id="i-80084779f7ee92f0-0">
              Utmärkt, säger jag. Här resonerar Transportstyrelsen med sunt
              förnuft. Men varför då denna nästan rigida noggrannhet för den
              som ser bra men har vissa brister i synfältet?
            </seg>
            <seg xml:id="i-071e6a396d46ed67-0">
              Statsrådets svar pekar på att det borde vara möjligt att låta
              inte endast ögontester utan även prov i körsimulator avgöra kördugligheten
              som i andra länder. Det är utmärkt, men det dröjer ju. Varför
              inte redan i dag göra som i andra länder där praktiska körprov
              och en helhetsbedömning får avgöra i tveksamma fall?
            </seg>
            <seg xml:id="i-0e7a64e9fdfc8b82-0">
              Ska inte experter bestämma? Ska myndigheter och politiker lägga
              sig i? Jag anser att det är ett regeringsansvar och ett politiskt
              ansvar att granska var ansvariga myndigheter lägger ribban i dessa
              frågor och inte endast låta myndigheten själv bestämma utan överprövning.
            </seg>
          </u>
          <note type="speaker" xml:id="i-08ceed3e0661f269-0">
            Anf. 88 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-35">
            <seg xml:id="i-4677e4940ebf7371-0">
              Fru talman! Jag delar Staffan Danielssons funderingar och bekymmer.
              Hur och på vilket sätt ska man kunna se till att rätt personer
              är ute och kör på våra vägar utifrån ett trafiksäkerhetsperspektiv?
              Vi är båda väl medvetna om att det finns många olika faktorer
              som gör att vi för stunden kanske inte är bra förare. Synen är
              en del i detta.
            </seg>
            <seg xml:id="i-84952a7c45b4b1b6-0">
              Det som är lite intressant av det som Staffan Danielsson har
              tagit upp är problematiseringen: Kan man göra detta på annat sätt
              än med de statiska testen? Där kommer bland annat simulatorerna
              fram. Det har förut funnits möjligheter att åka till Norge och
              betala för att göra tester. Nu finns inte den verksamheten kvar.
            </seg>
            <seg xml:id="i-d91214187ef264ca-0">
              Staffan Danielssons arbete under många år, som jag förstått,
              kanske ändå inte får ses som förgäves. Nu känner jag till att
              Staffan Danielsson har haft möjlighet att träffa personer inte
              minst på departementet men också representanter för Transportstyrelsen
              och VTI. Någonting har väl ändå satts i gång.
            </seg>
            <seg xml:id="i-b925e8dd84f11eff-0">
              Vi vet att VTI, Statens väg- och transportforskningsinstitut,
              har simulatorer redan i dag. Det är också intresserat av att bredda
              möjligheten att använda det till någonting mer än vad man i dag
              gör. Jag vet också att de nu håller på att titta på det och söker
              forskningspengar för att kunna göra någonting av detta.
            </seg>
            <seg xml:id="i-561daa5637a74914-0">
              Där har regeringen möjlighet att stödja via anslag som går till
              Trafikverket, som har det samordnade ansvaret för trafiksäkerhet,
              och via en viss fond om man vill göra aktiviteter för att stödja
              trafiksäkerhet, den så kallade skyltfonden, som jag tror att den
              heter. Det går också att hitta möjligheter i vårt fordonsforskningsprogram.
              Jag vet att ett sådant arbete pågår.
            </seg>
            <seg xml:id="i-a79cd74d0b6b2a4e-0">
              Fru talman! I mitt svar är jag därför rätt öppen. Det finns en
              kunskap och en medvetenhet om att just VTI och Transportstyrelsen
              undersöker möjligheten att utveckla metoderna så att de inte ska
              vara så statiska. Men ser om man kan använda en körsimulator när
              man ska göra en bedömning av körkortshavarens förmåga att framföra
              fordonet säkert. De tittar också på hur och på vilket sätt detta
              skulle kunna finansieras.
            </seg>
            <seg xml:id="i-e4d1a97048e9e292-0">
              Jag är dock medveten om att det inte är en lösning för i morgon,
              men det känns ändå att lösningen är betydligt närmare i dag än
              vad den kanske var bara för ett litet tag sedan.
            </seg>
          </u>
          <note type="speaker" xml:id="i-43e6317ea579b4c8-0">
            Anf. 89 STAFFAN DANIELSSON (C):
          </note>
          <u who="staffan_danielsson_9b55cc" xml:id="i-3f09be64ddc94374-1">
            <seg xml:id="i-95088c63d1ecff1b-0">
              Fru talman! Jag välkomnar ministerns resonemang och öppenhet
              i de här frågorna jag tackar för det. Men i dag ges inga dispenser
              i dag styr maskinen millimetermässigt vetenskapligt.
            </seg>
            <seg xml:id="i-c376c49b1944c244-0">
              Hundratusentals människor har alltså mindre god syn i olika avseenden.
              De kallas inte in till syntest och berövas sina körkort. Men om
              man har brister i sina synfält, ofta beroende på diabetes eller
              glaukom, kallas man in lite slumpvis, och då ställs plötsligt
              stenhårda och mycket detaljerade krav. Här kan jag tycka att intill
              dess att vi får körsimulatorer, där är vi överens, borde en sund
              helhetsbedömning kunna göras där praktiska körprov vägs in så
              att det inte är helt stopp som det är i dag. De människor som
              här stångas mot vägg blir desperata. De ser bra, och de har vissa
              brister i synen, men de får ingen chans till dispens.
            </seg>
            <seg xml:id="i-c4f1e53be4c381f7-0">
              Jag har fått ta del av många brev från personer som gjort olika
              tester och berättar om hur slumpmässigt testresultaten kan slå.
              Ibland klarar man, ibland inte.
            </seg>
            <seg xml:id="i-390b86c12afcde11-0">
              Syntestmaskinerna är väldigt speciella. Det är Transportstyrelsen
              som uppställer kriterierna, och testresultatet får avgöra utifrån
              de kriterierna. Det finns länder i Europa och stater i USA som
              inte ens beaktar synfältsbrister, och i till exempel Kanada får
              man vid dåliga synfältstest chansen att bevisa sin körförmåga
              genom uppkörning om man befinner sig i gränslandet.
            </seg>
            <seg xml:id="i-cc332f2ab57f55db-0">
              Körsimulator tror jag är framtidsvägen jag är helt med på det.
              Men det finns inte sådana i dag, och därför tycker jag att man
              borde tänka på de människor som i dag är desperata och inte får
              chansen. I dag är det ögonläkarna och testmaskinerna som avgör
              om en människa som har de här bristerna ska få ha körkort. Professor
              Kjell Ohlsson vid Linköpings universitet är expert på hur människor
              och maskiner fungerar tillsammans och expert på körsimulatorer.
              Enligt honom är det vetenskapliga stödet för sambandet mellan
              synfältsbortfall och körprestation mycket svagt. Han anser att
              maskintesterna har ett antal fundamentala brister. De är alltför
              statiska, och de detaljerade svenska kriterierna är alltför diffusa,
              dåligt vetenskapligt underbyggda och faktiskt enligt hans uppfattning
              rätt godtyckliga. Han menar att ett körsimulatortest, där man
              testar hela trafiksituationen, säger betydligt mer om en människas
              bilkörningsförmåga än ett synfältstest och att även uppkörningsprov
              borde vägas in i högre grad än i dag.
            </seg>
            <seg xml:id="i-d08bfecd3520ee03-0">
              Fru statsråd! Vi är alltså överens om att rimliga krav självfallet
              ska ställas för att inneha körkort och att man inte ska köra om
              man ser för dåligt. Men det får inte vara ohemula krav. I dag
              är det syntestmaskinerna som får avgöra helt och hållet; vissa
              klarar, andra inte, och det växlar. Jag menar att trafikexpertis
              bedömning borde väga tyngre. Deras bedömning som kommer fram i
              körsimulatortest borde ges större betydelse, och det uppfattar
              jag att statsrådet är inne på.
            </seg>
            <seg xml:id="i-690425ed2feadc4a-0">
              Sverige sticker ut i denna fråga, och många av dem som i Sverige
              nu fråntas sina körkort hade haft dem kvar om de levt i andra
              länder.
            </seg>
            <seg xml:id="i-2b726654d06d7c4b-0">
              Jag tycker också att politiken har ett ansvar för att granska
              den ribba som myndigheten lägger upp och se om nivån till exempel
              är för hög. I dag är myndigheten egentligen både expert och domare.
              Det är ingen förvaltningsdomstol som ifrågasätter myndigheten.
              Därför vore det lite intressant om statsrådet skulle kunna tänka
              sig att låta någon annan titta på de regelverk som Sverige har,
              granska Transportstyrelsens bedömningar och jämföra med andra
              länder. Det var en av mina frågor. Jag vill skicka med den lilla
              idén.
            </seg>
          </u>
          <note type="speaker" xml:id="i-afcbb9fdcb4a2a3d-0">
            Anf. 90 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-36">
            <seg xml:id="i-47a7aad48788f9fb-0">
              Fru talman! Det är bra, som Staffan Danielsson säger, att det
              är expertis som tittar på detta. Även om jag har tilltro till
              politiker finns det brister även där.
            </seg>
            <seg xml:id="i-e69f2081543304d3-0">
              Det jag tycker är viktigt däremot i min roll är att se till det
              stora hela. Hur ser vi till att upprätthålla arbetet med nollvisionen,
              som handlar om trafiksäkerhet? Hur ser vi till tillgänglighet
              och människors rörlighet? Att ta körkort är en fråga med stor
              frihetsaspekt, som inte heller ska förringas. Det gäller att balansera
              någonstans däremellan.
            </seg>
            <seg xml:id="i-9d3e3d0db85792df-0">
              Kraven i direktivet, de minimikrav som vi har i Sverige, har
              setts över för ett par år sedan. Men direktiv är vad de är. Det
              finns möjlighet, om det kommer nya kunskaper från forskning eller
              experter, att ändra. Hur och i vilken ordning det ska gå till
              har jag inte för avsikt att svara på just här i dag, men det är
              inte alls en omöjlighet. Vi lever ändå i ett slags lärande organisation;
              den är inte statisk.
            </seg>
            <seg xml:id="i-eb32b9b482e2f9b1-0">
              Jag tycker ändå, fru talman, att i den här frågan, som jag vet
              att Staffan Danielsson har drivit länge, kanske vi kan se ett
              nytt ljus när det gäller att hitta komplement och inte bara ha
              de statiska testerna utan hitta någon form. Dagens interpellation
              kommer däremot inte att hjälpa de personer som Staffan Danielsson
              vill ha en ändring för här och nu, men det finns åtminstone möjligheter
              som verkar dyka upp.
            </seg>
          </u>
          <note type="speaker" xml:id="i-9d91aa89de666f4a-0">
            Anf. 91 STAFFAN DANIELSSON (C):
          </note>
          <u who="staffan_danielsson_9b55cc" xml:id="i-3f09be64ddc94374-2">
            <seg xml:id="i-3cd59968ffcc2530-0">
              Fru talman! Tack, statsrådet, för ett bra och resonerande svar!
              Jag har träffat Svenska Diabetesförbundet och Svenska Glaukomförbundet
              som har många medlemmar som berörs av detta och som gör ett mycket
              seriöst arbete i dessa frågor och säkert lyssnar på vad statsrådet
              säger. Det här är en oerhört viktig fråga för människor som ser
              bra men som inte får köra bil därför att de har denna brist.
            </seg>
            <seg xml:id="i-52923342c4bfe1c7-0">
              Utredningsuppdraget hoppas jag lite på; även myndigheter behöver
              granskas. Transportstyrelsen och dess trafikmedicinska råd är
              både regeluppställare och domare i dessa frågor, så därför kan
              man behöva ta in annan expertis någon gång ibland.
            </seg>
            <seg xml:id="i-4341a32e98a217d2-0">
              Sedan är vi helt överens, statsrådet, Transportstyrelsen, professor
              Kjell Ohlsson och jag själv om att vi snarast måste få fram godkända
              körsimulatorer. Det behövs, vad jag förstår, bara något eller
              några års utvecklingsarbete. Det finns redan utmärkta körsimulatorer
              i till exempel Linköping vid VTI och universitetet, Argussimulatorn
              vid Karolinska sjukhuset, och det finns andra.
            </seg>
            <seg xml:id="i-bd6387cd45600446-0">
              Det behövs, tror jag, några statliga forskningsmiljoner för detta.
              Ministern har sagt att det är ansökningar på gång, och jag vädjar
              till ministern att se positivt på sådana ansökningar. Det vore
              intressant om ministern kunde uttala sig något om detta.
            </seg>
            <seg xml:id="i-e858a5cfd89b77eb-0">
              Tack slutligen för en bra dialog! Jag tror att det är bra att
              den här frågan har väckts i Sveriges riksdag. Det är ju sådant
              riksdagen är till för, vi enskilda ledamöter och ministrar. Jag
              hoppas att de människor som ser bra och som nu fråntas sina körkort
              men ligger i gränslandet och borde få dispens ska kunna bevisa
              sin körförmåga både temporärt i praktiska uppkörningsprov och
              i framtiden i körsimulatorer och få behålla sina körkort, om det
              är rimligt.
            </seg>
          </u>
          <note type="speaker" xml:id="i-ef1f23d52ae580f0-0">
            Anf. 92 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-37">
            <seg xml:id="i-1f18e1f7a56b2b42-0">
              Fru talman! På den ena frågan som Staffan Danielsson ställde,
              om jag kan vara vänlig till sinnes när ansökningarna kommer in,
              måste jag svara att det är viktigt att komma ihåg att det inte
              är jag som ger medlen. De finns fördelade hos Trafikverket. Men
              kommer ansökningarna in, och jag vet att de är på väg, och uppfyller
              det som gäller inte minst för trafiksäkerhet har jag svårt att
              se att de inte skulle bli tillgodosedda.
            </seg>
          </u>
          <note xml:id="i-a09f555dc06ad988-10">
            Överläggningen var härmed avslutad.
          </note>
          <note xml:id="i-4a08b0b5dae120db-0">
            19 § Svar på interpellation 2012/13:174 om uppföljning av Trafikverket
            ICT:s verksamhet
          </note>
          <note type="speaker" xml:id="i-d0a5d7eef056337d-0">
            Anf. 93 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-38">
            <seg xml:id="i-999259f8996fc150-0">
              Fru talman! Annika Lillemets har frågat mig vad jag avser att
              göra för att säkerställa användningen av Trafikverkets fiberinfrastruktur
              till de nationella initiativen Bredbandsstrategin, Digitala agendan
              och ITS-strategin.
            </seg>
            <seg xml:id="i-2608c4973b273764-0">
              Annika Lillemets har vidare frågat mig vad jag avser att göra
              för att säkerställa konkurrensen i Trafikverkets fiberinfrastruktur,
              när trafikens behov är tillgodosedda, för att uppfylla det kapacitetsbehov
              som andra myndigheter, telekomoperatörer och medborgare har och
              inte bara den överkapacitet som eventuellt blir tillgänglig.
            </seg>
            <seg xml:id="i-21afb923bed3ae07-0">
              Låt mig börja med att slå fast att Trafikverkets fiberinfrastruktur
              har en viktig funktion för Trafikverkets verksamhet, och då speciellt
              för järnvägens funktion. Det finns alltså ett grundläggande intresse
              för myndigheten att försäkra sig om att funktionen fungerar väl.
              Trafikverket har också ett generellt behov av att löpande, utifrån
              verksamhetens behov, följa upp och vid behov förändra sin organisation
              och sin kompetens i syfte att på ett kostnadseffektivt sätt genomföra
              sitt uppdrag avseende infrastrukturen. Inom ramen för det arbetet
              bildas vid årsskiftet en ny IT-organisation där bland annat ITS-frågor
              kommer att hanteras.
            </seg>
            <seg xml:id="i-7e52d15a566876ae-0">
              Jag har tidigare på frågor, bland annat från Annika Lillemets,
              avseende utvecklingen av myndighetens it-verksamhet konstaterat
              att Trafikverket ICT är en viktig leverantör av it- och telekomtjänster
              till Trafikverket och andra kunder. Funktionen är viktig för infrastruktursektorn
              och spelar dessutom en viktig roll för infrastrukturen för telekommunikation
              genom sitt fiberoptiska nät med stor geografisk täckning. Trafikverket
              har i dag en viktig roll som operatörsneutral leverantör av bredbandskapacitet
              till den svenska marknaden. Det är angeläget för regeringen att
              den nya it-verksamheten ges möjlighet att utvecklas på ett för
              verksamheten och ITS-området optimalt sätt och med beaktande av
              funktionaliteten hos samhällsviktiga funktioner. Dessa förhållanden
              gäller fortsatt.
            </seg>
            <seg xml:id="i-9a4eeddee3296c90-0">
              För regeringens vidkommande innebär det att Trafikverket fortsatt
              kommer att ha ett uppdrag som innebär att myndigheten i sitt fibernät
              ska erbjuda tjänster på grossistnivå och på konkurrensneutrala
              villkor till aktörer som efterfrågar elektroniska kommunikationer,
              i den mån kapaciteten inte behövs för Trafikverkets egna behov.
              Regeringen kommer inom ramen för ordinarie myndighetsstyrning
              att följa upp hur uppdraget hanteras.
            </seg>
          </u>
          <note type="speaker" xml:id="i-9cead2f154515917-0">
            Anf. 94 ANNIKA LILLEMETS (MP):
          </note>
          <u who="annika_lillemets_d743a3" xml:id="i-86b09fad98ce785b-0">
            <seg xml:id="i-0683bb2773de1981-0">
              Fru talman! Först vill jag tacka infrastrukturministern för svaret
              på mina frågor. Jag har ställt dem därför att jag vill försäkra
              mig om att Trafikverket ICT, som är en mycket värdefull och användbar
              tillgång för Sverige, verkligen kommer till bästa nytta för samhället.
            </seg>
            <seg xml:id="i-892b547d6d0a3c5a-0">
              Det är bra att planerna på att sälja ut Trafikverket ICT nu skrinlagts.
              Vem som äger och har kontroll över en av landets största, mest
              heltäckande och operatörsneutrala fiberinfrastrukturer har nämligen
              stor betydelse.
            </seg>
            <seg xml:id="i-8c89e95e2072c06a-0">
              Trafikverket har nu valt att lägga ned resultatenheten Trafikverket
              ICT och bilda en ny resultatenhet med tydlig inriktning på att
              leverera till Trafikverket. Att uppfylla det behov av kapacitet
              som andra myndigheter, telekomoperatörer och medborgare har kommer
              i andra hand. Eventuell överkapacitet ska fortfarande vara tillgänglig
              för dessa. Men hur länge finns det överkapacitet om det bara är
              Trafikverkets behov som ska styra utveckling av och investeringar
              i nätet? Det är där jag ser en fara med den strategi som Trafikverket
              valt.
            </seg>
            <seg xml:id="i-72baac0f20d86099-0">
              Det finns inget motsatsförhållande mellan att säkerställa Trafikverkets
              behov, och då särskilt järnvägstrafikens funktion, och att säkerställa
              de kapacitetsbehov som marknaden har för att nå sina och bredbandsstrategins
              mål. I alla fibernät, utom givetvis försvarets, delar flera kunder
              på kapaciteten.
            </seg>
            <seg xml:id="i-d458e14fba888d0d-0">
              Låt mig ge ett exempel på vilka möjligheter och fördelar det
              kan ge att uppfylla även externa kunders behov. SVT och Comhem
              använder båda Trafikverkets nät. SVT:s trafik påverkar inte Comhems
              trafik, och Comhems trafik påverkar inte Trafikverkets trafik
              i någon negativ bemärkelse. Alla får plats utan att störa varandra.
              Tvärtom har de alla glädje av att samsas i nätet. Det blir billigare
              då det är fler som delar på kostnaden för underhåll och uppgraderingar,
              vilket i slutändan förstås även gynnar deras kunder, vi skattebetalare,
              medborgare.
            </seg>
            <seg xml:id="i-f033190eee483f59-0">
              Det är bland annat den senaste affären med Comhem som gör det
              möjligt för Trafikverket att uppgradera sitt våglängdsnät till
              en betydligt bättre teknisk plattform. Det är en plattform som
              dessutom ger nätet en betydande tillgänglighetsökning, vilket
              till exempel innebär 50 millisekunder för att hitta en ny väg
              om en fiberutrustning eller annan utrustning fallerar. Detta medför
              att även järnvägens datortrafik blir säkrare, vilket alla resenärer
              har glädje av.
            </seg>
            <seg xml:id="i-0ce7ba1cb6c9ad0f-0">
              Denna förbättring hade inte blivit av, i alla fall inte nu, om
              det bara varit Trafikverkets behov som skulle styra. Detta är
              ett exempel som bekräftar det som Myndigheten för samhällsskydd
              och beredskap uttalade i sin utredning 2010, där man ser ett behov
              av externa kunder då det främst är de som driver utveckling mot
              den senaste tekniken, inte de offentliga.
            </seg>
            <seg xml:id="i-0ded3cb5eff6489c-0">
              Jag känner alltså en stor oro för att teknikutvecklingen riskerar
              att hämmas. Men inte nog med det: Jag är också orolig för att
              om det enbart är Trafikverkets behov som får styra finns risken
              att det inte blir någon överkapacitet för marknaden, och då hämmas
              konkurrensen på stamnätsfibern.
            </seg>
            <seg xml:id="i-febbc5f4c6cf55fd-0">
              Accessnäten är redan reglerade. Ska även stamnätsmarknaden regleras?
              Nej, det är en uppenbar risk om ett av de få operatörsneutrala
              nät vi har inte längre finns tillgängligt.
            </seg>
          </u>
          <note type="speaker" xml:id="i-0c99a9ce735b6d4a-0">
            Anf. 95 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-39">
            <seg xml:id="i-843a6602c9fa2261-0">
              Fru talman! Jag tycker att det är bra exempel som Annika Lillemets
              tar upp.
            </seg>
            <seg xml:id="i-9ce90b00210e46ab-0">
              Nu är det så bestämt att Trafikverket ICT kommer att vara kvar.
              Vi vet, också sedan våra tidigare diskussioner, att optokabeln
              har en viktig funktion och en stor geografisk täckning över landet.
              Vi har inom Näringsdepartementet också it som ansvarsområde och
              inte minst frågorna om den digitala agendan och bredbandsstrategin,
              och vi är rätt överens om hur vi formulerar vårt uppdrag till
              Trafikverket så att det inte motverkar de syften som Annika Lillemets
              efterfrågar.
            </seg>
            <seg xml:id="i-98603f7a624f2761-0">
              Fru talman! Nu är vi mitt uppe i regleringsbrevsskrivande, och
              det kommer att fattas beslut nästa vecka. I regleringsbrevet till
              Trafikverket kommer det återigen att vara väldigt tydligt att
              myndigheten har ett uppdrag att i sitt fibernät erbjuda tjänster
              som är konkurrensneutrala.
            </seg>
            <seg xml:id="i-3d8ecea01e78fbfc-0">
              Trafikverket är en organisation och en myndighet som vill vara
              effektiv, och det är klart att om man kan samarbeta med andra
              finns det möjlighet att hitta lösningar som både utvecklar andra
              och utvecklas av andra. Just den synergieffekten har vi redan
              sett resultat av. Och en modern myndighet stänger inte in sig
              själv. Den använder sig av de möjligheter som också finns ute
              på marknaden.
            </seg>
            <seg xml:id="i-7605619374040892-0">
              Jag tror inte att vi har några delade åsikter om det som Annika
              Lillemets efterfrågar och undrar över.
            </seg>
          </u>
          <note type="speaker" xml:id="i-833a4331caf3272c-0">
            Anf. 96 ANNIKA LILLEMETS (MP):
          </note>
          <u who="annika_lillemets_d743a3" xml:id="i-86b09fad98ce785b-1">
            <seg xml:id="i-437344f259b34074-0">
              Fru talman! Det låter bra. Jag vill citera lite ur ministerns
              svar på min interpellation: Det är angeläget för regeringen att
              den nya it-verksamheten ges möjlighet att utvecklas på ett för
              verksamheten och ITS-området optimalt sätt och med beaktande av
              funktionaliteten hos samhällsviktiga funktioner. Dessa förhållanden
              gäller fortsatt. Det här är viktigt: funktionaliteten hos samhällsviktiga
              funktioner. Menar infrastrukturministern att dessa ska hanteras
              av en intern leveransavdelning på Trafikverket? Risken är i så
              fall uppenbar att det blir Trafikverkets behov, vilket självklart
              är en av de samhällsviktiga funktionerna och inte det samlade
              behovet av samhällsviktiga funktioner, som tillgodoses.
            </seg>
            <seg xml:id="i-9359d3b2c22b0d54-0">
              Trafikverket kan alltså, som jag förstår det, i praktiken komma
              att prioritera ned övrig offentlig sektor, och detta måste undvikas.
              Framför allt krisberedskapsmyndigheterna och till exempel Försäkringskassan,
              Skatteverket, Socialstyrelsen och Rikspolisstyrelsen borde rimligen
              ha tillgång till kapaciteten i det statligt kontrollerbara och
              säkra nät som Trafikverket just nu förfogar över på samma villkor
              som Trafikverket.
            </seg>
            <seg xml:id="i-2f7ccf0a457c37f0-0">
              Jag hänvisar än en gång till det som Myndigheten för samhällsskydd
              och beredskap slog fast i sin utredning 2010, att myndigheter
              med särskilda behov behöver en statligt skyddad och kontrollerbar
              kommunikationsinfrastruktur.
            </seg>
            <seg xml:id="i-889a6a110c3ef6d3-0">
              MSB förespråkar att ett tjugotal myndigheter som är utpekade
              som särskilt samhällskritiska bildar ett kompetenscentrum för
              de övriga offentliga aktörerna vi har ju 300 myndigheter och 290
              kommuner vilket kan hjälpa dem att göra bättre beställningar från
              privata aktörer. Även de privata leverantörerna skulle vara välkomna
              att dra nytta av kunskaperna och erfarenheterna. Så kan den offentliga
              upphandlingen bli bättre, vilket ger förutsättningar för att de
              privata aktörerna bygger näten utifrån högre krav, något som vi
              alla tjänar på.
            </seg>
            <seg xml:id="i-9a32471eebb5cce9-0">
              I förlängningen har alltså Trafikverket ICT potential att bli
              en ännu större tillgång för många myndigheter, om det används
              klokt. Så kan bättre förutsättningar skapas för en fungerande
              marknad.
            </seg>
            <seg xml:id="i-1ad033418be31a71-0">
              För att säkerställa de nationella strategierna, bredbandsstrategin,
              digitala agendan och ITS-strategin, behövs all tillgänglig infrastruktur
              och kapacitet. Trafikverkets fiberinfrastruktur är som sagt en
              av de största och mest heltäckande i landet och dessutom operatörsneutral.
              Den är byggd och betald med statliga anslag och bör självklart
              betraktas som en statlig tillgång som behövs för att uppfylla
              flera samhällskritiska behov utifrån Trafikverkets egna.
            </seg>
            <seg xml:id="i-6ddb6c68e5e06d9c-0">
              Som jag förstår det är det inte Trafikverkets kärnverksamhet
              att ansvara för den digitala infrastrukturen, men kanske borde
              Trafikverkets uppdrag utvidgas med detta helhetsansvar. Hur ser
              infrastrukturministern på det?
            </seg>
            <seg xml:id="i-3f0d4c13c7037d09-0">
              Det ministern sade lät bra, och kanske kan jag få ännu lite mer
              utvecklat precis vilka direktiv verket kommer att få.
            </seg>
            <seg xml:id="i-48499d2237d9406e-0">
              Hur Trafikverkets nyligen beslutade strategi för ICT stöder ett
              sådant helhetsperspektiv och ansvar har jag svårt att se. På vilket
              sätt blir det lättare att samordna de statliga verksamheterna
              så att vi får synergieffekter?
            </seg>
            <seg xml:id="i-1285f039557bbfb5-0">
              Jag är tvärtom rädd att denna nya organisation kan komma att
              minska möjligheterna att dra full nytta av Trafikverkets nät.
            </seg>
          </u>
          <note type="speaker" xml:id="i-c392605d8f4c5608-0">
            Anf. 97 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-40">
            <seg xml:id="i-6684a01622d85e1f-0">
              Fru talman! Hur Trafikverket jobbar med sin effektivisering och
              att ändra från resultatenheter till verksamhet som ingår är en
              smaksak så länge uppdraget ligger kvar. Man har kanske sett möjligheter
              att på detta sätt utveckla det ännu mer. Det är ett val som Trafikverket
              har gjort, och jag ser inte att det i sig skulle vara ett problem.
            </seg>
            <seg xml:id="i-8cc63aa115cafcd4-0">
              När det gäller samhällsviktiga funktioner har Trafikverket hand
              om ganska stora sådana för att samhället ska funka både till vardags
              och i kris. Det normala brukar enligt ansvarsprincipen vara att
              i det vardagliga sköter var och en det man har ansvar för. När
              vi är i krisläge ska det så långt som möjligt fortsätta vara så,
              men då har också Myndigheten för samhällsskydd och beredskap en
              viktig samordnande roll. Trafikverket ingår i många av de krisförberedande
              funktioner som finns där.
            </seg>
            <seg xml:id="i-ea18d3148cc2a5fd-0">
              Annika Lillemets ställde en fråga till mig om den interna funktionen
              och hur den ska organiseras. Jag går tyvärr bet på den frågan,
              för jag har inte den detaljkunskapen i dag. Det är dock fullt
              möjligt för Annika Lillemets att fråga Trafikverket om detta när
              fortsättningen kommer.
            </seg>
            <seg xml:id="i-6e50c14038feabd1-0">
              Alla i regeringen skriver regleringsbrev, även min kollega Anna-Karin
              Hatt som har ansvar för den digitala agendan. Vi försöker nu samordna
              och synka våra regleringsbrev inför årsskiftet då de ska vara
              klara. Jag kan tyvärr inte svara Annika Lillemets hur formuleringen
              exakt kommer att se ut, men vi har ingen annan ambition än att
              använda optokabeln och möjligheten att nå ut, både för Trafikverkets
              behov och när det gäller det jag tidigare har sagt.
            </seg>
          </u>
          <note type="speaker" xml:id="i-8fc675fe294f5233-0">
            Anf. 98 ANNIKA LILLEMETS (MP):
          </note>
          <u who="annika_lillemets_d743a3" xml:id="i-86b09fad98ce785b-2">
            <seg xml:id="i-af231451b2c5c872-0">
              Fru talman! Den nya resultatenheten har alltså tydlig inriktning
              på att leverera till Trafikverket. Att uppfylla de behov av kapacitet
              som andra myndigheter, telekomoperatörer och medborgare har kommer
              då i andra hand. Det är därför jag är orolig och lyfter upp denna
              fråga.
            </seg>
            <seg xml:id="i-02f6e8716adf9569-0">
              Det är viktigt och bra att infrastrukturministern och it-ministern
              talar med varandra och samordnar regleringsbreven, men även försvarsministern
              borde ha ett ord med i laget.
            </seg>
            <seg xml:id="i-d6971f8cd3113b8c-0">
              Det råder ingen tvekan om att fibernätet är av yttersta vikt
              för samhället. Det måste förvaltas och utvecklas som resurs för
              både Trafikverket och övriga samhället. Det är regeringens uppgift
              att tydliggöra detta i uppdraget till myndigheten Trafikverket
              eller att lösa det på annat sätt.
            </seg>
            <seg xml:id="i-1e5dab764e55ac74-0">
              I gårdagens riksdagsdebatt om infrastruktur sade Göran Lindell
              från Centerpartiet att det femte transportslaget it är viktigt.
              Det är vi överens om. Säkert är vi också överens om att det inte
              får vara underordnat de andra trafikslagen.
            </seg>
            <seg xml:id="i-c51d5edc85380956-0">
              Om det digitala transportslaget inte fungerar slår det ofta hårdare
              mot samhället och enskilda medborgare än om övriga transportslag
              fallerar. Vad händer om det inte går att ringa 112? Vad händer
              om trygghetslarmen inte fungerar? Vad händer om betalsystemen
              inte fungerar och folk inte kan ta ut pengar? Vad händer om barnbidrag
              och löner inte kan betalas ut? Vad händer om polisen inte kan
              göra sitt arbete?
            </seg>
            <seg xml:id="i-a6456936a03e39cc-0">
              I krislägen är det mycket säkrare att statliga myndigheter har
              kontroll över kommunikationsinfrastrukturen än om detta ansvar
              lagts ut på kontrakt till någon extern operatör. Då kan man styra
              på annat sätt än med vite i händelse av kris, för vad hjälper
              vite om ambulansen inte kommer?
            </seg>
            <seg xml:id="i-d22e7f14e9e29a5c-0">
              Jag kommer att fortsätta bevaka detta noga, och jag hoppas att
              det blir bra direktiv till Trafikverket.
            </seg>
            <seg xml:id="i-5de5d39691ebae9a-0">
              Låt mig till sist önska god jul och gott nytt år.
            </seg>
          </u>
          <note type="speaker" xml:id="i-749a548251741d19-0">
            Anf. 99 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-7cac72c28ac6d900-41">
            <seg xml:id="i-7183ab391494969b-0">
              Fru talman! Jag ska inte förlänga debatten. Jag tycker att Annika
              Lillemets avrundade bra och önskar även jag god jul och gott nytt
              år.
            </seg>
          </u>
          <note xml:id="i-a09f555dc06ad988-11">
            Överläggningen var härmed avslutad.
          </note>
          <note xml:id="i-6ad05b9de27d31b9-0">
            20 § Bordläggning
          </note>
          <note xml:id="i-8a852fbb917edb87-0">
            Anmäldes och bordlades
          </note>
          <note xml:id="i-ebe669921ec5712c-0">
            21 § Anmälan om interpellation
          </note>
          <note xml:id="i-40ff0f6102d562f8-0">
            Anmäldes att följande interpellation framställts
          </note>
          <note xml:id="i-12643f42e200d047-0">
            den 14 december
          </note>
          <note xml:id="i-d57ae37f9925c64a-0">
            Lennart Axelsson
          </note>
          <note xml:id="i-29ec350622b86338-0">
            Interpellationen redovisas i bilaga som fogats till riksdagens
            snabbprotokoll tisdagen den 18 december.
          </note>
          <note xml:id="i-4abf474d3ebf9da5-0">
            22 § Anmälan om frågor för skriftliga svar
          </note>
          <note xml:id="i-b5533c669f8eb40b-0">
            Anmäldes att följande frågor för skriftliga svar framställts
          </note>
          <note xml:id="i-12643f42e200d047-1">
            den 14 december
          </note>
          <note xml:id="i-29f6e22f78f28f0e-0">
            Ann-Kristine Johansson
          </note>
          <note xml:id="i-d4bb5909842384dd-0">
            Carina Hägg
          </note>
          <note xml:id="i-8fd3b262059e4598-0">
            Gunvor G Ericson
          </note>
          <note xml:id="i-4b25138286c59465-0">
            Hans Hoff
          </note>
          <note xml:id="i-e53971f84c471d9a-0">
            Hans Backman
          </note>
          <note xml:id="i-54a8f2f338d20830-0">
            Phia Andersson
          </note>
          <note xml:id="i-7baca50addd07714-0">
            Frågorna redovisas i bilaga som fogats till riksdagens snabbprotokoll
            tisdagen den 18 december.
          </note>
          <note xml:id="i-6e349f935df74147-0">
            23 § Kammaren åtskildes kl. 13.46.
          </note>
          <note xml:id="i-dd685ae35296cae9-0">
            Förhandlingarna leddes
          </note>
          <note xml:id="i-8831a1c5f2b0709b-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
