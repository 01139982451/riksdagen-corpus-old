<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2020</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2020</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-202021--12</head>
          <docDate when="2020-01-01">2020-01-01</docDate>
        </div>
      </front>
      <body>
        <div>
          <note>
            § 1 Avsägelser
          </note>
          <note>
            Andre vice talmannen meddelade
          </note>
          <note>
            att Per Ramhorn (SD) avsagt sig u ppdraget som ledamot i riksdags
            ­ styrelsen från och med den 1 oktober och
          </note>
          <note>
            att Björn Söder (SD) avsagt sig uppdrage t som ersättare i riksdags
            ­ styrelsen från och med den 1 oktober.
          </note>
          <note>
            Kammaren biföll dessa avsägelser.
          </note>
          <note>
            § 2 Anmälan om kompletteringsval
          </note>
          <note>
            Andre vice talmannen meddelade att Sverigedemokraternas riksdagsgrupp
            anmält Henrik Vinge som ledamot i riksdagsstyrelsen och Mattias
            Bäckström Johansson som ersättare i riksdagsstyrelsen.
          </note>
          <note>
            Andre vice talmannen förklarade valda från och med den 1 oktober
            till
          </note>
          <note>
            ledamot i riksdagsstyrelsen
          </note>
          <note>
            Henrik Vinge (SD)
          </note>
          <note>
            ersättare i riksdagsstyrelsen
          </note>
          <note>
            Mattias Bäckström Johansson (SD)
          </note>
          <note>
            § 3 Anmälan om subsidiaritetsprövning
          </note>
          <note>
            Andre vice talmannen anmälde att utdrag ur prot. 2020/21:2 för
            torsdagen den 17 september i ärende om subsidiaritetsprövning
            av EU-förslag hade kommit in från miljö- och jordbruksutskottet.
          </note>
          <note>
            § 4 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 20 20 / 21 : 19
          </note>
          <note>
            Till riksdagen
          </note>
          <note>
            Interpellation 2020/21:19 Ändringar i miljöbalken
          </note>
          <note>
            av Jörgen Berglund (M)
          </note>
          <note>
            Frågan kommer att besvaras fredagen den 6 november 2020. Statsrådet
            har inte möjlighet att besvara interpellationen inom anvisad tid
            på grund av redan inbokade engagemang.
          </note>
          <note>
            Helsingfors den 21 september 2020
          </note>
          <note>
            Miljödepartementet
          </note>
          <note>
            Isabella Lövin (MP)
          </note>
          <note>
            Enligt uppdrag
          </note>
          <note>
            Egon Abresparr
          </note>
          <note>
            Expeditionschef
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2019/20:1
          </note>
          <note>
            Utgiftsområde 1 till konstitutionsutskottet
          </note>
          <note>
            Utgiftsområde 2 och 25–27 till finansutskottet
          </note>
          <note>
            Utgiftsområde 3 till skatteutskottet
          </note>
          <note>
            Utgiftsområde 4 till justitieutskottet
          </note>
          <note>
            Utgiftsområde 5 och 7 till utrikesutskottet
          </note>
          <note>
            Utgiftsområde 6 till försvarsutskottet
          </note>
          <note>
            Utgiftsområde 8 och 10–12 till socialförsäkringsutskottet
          </note>
          <note>
            Utgiftsområde 9 till socialutskottet
          </note>
          <note>
            Utgiftsområde 13 och 14 till arbetsmarknadsutskottet
          </note>
          <note>
            Utgiftsområde 15 och 16 till utbildningsutskottet
          </note>
          <note>
            Utgiftsområde 17 till kulturutskottet
          </note>
          <note>
            Utgiftsområde 18 till civilutskottet
          </note>
          <note>
            Utgiftsområde 19, 21 och 24 till näringsutskottet
          </note>
          <note>
            Utgiftsområde 20 och 23 till miljö- och jordbruksutskottet
          </note>
          <note>
            Utgiftsområde 22 till trafikutskottet
          </note>
          <note>
            Propositionen i övrigt till finansutskottet
          </note>
          <note>
            2019/20:2 till finansutskottet
          </note>
          <note>
            EU-dokument
          </note>
          <note>
            COM(2020) 312 till skatteutskottet
          </note>
          <note>
            COM(2020) 563 till miljö- och jordbruksutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 13 november .
          </note>
          <note>
            § 6 Svar på interpellation 2019/20:451 om bistånd till stater
            som inte respekterar mänskliga rättigheter
          </note>
          <note type="speaker">
            Anf. 1 Statsrådet PETER ERIKSSON (MP):
          </note>
          <u who="asa_eriksson_807e57" xml:id="i-a9677ea6388e1d53">
            <seg>
              Fru talman! Joar Forssell har frågat mig om regeringen avser
              att frysa biståndet till fler stater och aktörer om det framkommer
              att de inte respekterar mänskliga rättigheter. Han har också frågat
              mig om vad jag känt till när det kommer till situationen i Belarus.
            </seg>
            <seg>
              Vi har de senaste åren sett en global trend av demokratisk tillbakagång
              liksom inskränkningar av mänskliga rättigheter. Det är därför
              regeringen har gjort demokrati till en av sina huvudprioriteringar
              den här mandatperioden.
            </seg>
            <seg>
              Utan demokrati har vi inte förutsättningarna att värna och stärka
              respekten för de mänskliga rättigheterna och rättsstatens principer.
            </seg>
            <seg>
              Sveriges engagemang är tydligt. Mänskliga rättigheter, demokrati
              och rättsstatens principer är det största tematiska området inom
              utvecklingssamarbetet. Mer än en fjärdedel av alla Sidas utbetalade
              medel går till detta område.
            </seg>
            <seg>
              Låt mig nämna Belarus, som Joar Forssell själv tar upp. Bristerna
              i Belarus vad avser respekt för mänskliga rättigheter och demokrati
              är sedan länge allvarlig a och väl känd a . Det ta har inte varit
              någon hemlighet för någon av oss som arbetar med demokratifrågor
              och mänskliga rättigheter , varken på Sida eller UD. Situationen
              i Belarus har också kraftigt förvärrats i efterdyningarna av president
              valet den 9 augusti.
            </seg>
            <seg>
              Vägledande för Sveriges stöd till Belarus är att det ska gagna
              det bela ­ rusiska folket. Sverige har funnit att utöver stöd
              till civilsamhället har ett visst samarbete med statliga aktörer
              i Belarus varit motiverat för att främja reformer och långsiktigt
              påverka landet i demokratisk riktning. När vi nu ser en regim
              som ytterligare ökar repressionen är vissa aktörer som hittills
              bedömts vara förändringsaktörer och möjliga att samarbeta med
              dessvärre inte längre det. Vissa projekt är därmed inte ändamålsenliga
              längre.
            </seg>
            <seg>
              Som jag tidigare har informerat riksdagen om är utgångspunkten
              att stödet till staten ska minska när det sker en negativ utveckling
              vad gäller mänskliga rättigheter, demokrati och rättsstatens principer
              i något av våra samarbetsländer. Samtidigt är det viktigt att
              fortsätta stödja de krafter som bedöms ha viljan och förmågan
              att bidra till ökad demokrati och respekt för mänskliga rättigheter.
            </seg>
            <seg>
              I ljuset av den mycket allvarliga utvecklingen sedan presidentvalet
              i Belarus har Sverige valt att frysa vissa projekt där statliga
              aktörer haft en aktiv roll. I samband med detta ser vi över hur
              vi bäst kan öka stödet till det civila samhället i Belarus.
            </seg>
            <seg>
              Regeringen tillämpar samma riktlinjer och principer för alla
              de länder vi samarbetar med eller ger bistånd till. Likväl måste
              man också ta hänsyn till att biståndet verkar i helt olika sammanhang
              och länder. Förutsättningarna för Sverige att arbeta för stärkt
              demokrati och respekt för mänskliga rättigheter är inte desamma
              överallt. Exempelvis görs en bedömning från fall till fall av
              vilka aktörer som är bäst lämpade att samarbeta med.
            </seg>
            <seg>
              Därtill vet vi att på samma gång som situationen kan förändras
              drastiskt på mycket kort tid är en positiv samhällsutveckling
              såsom stärkt demokrati och respekt för mänskliga rättigheter ofta
              ett resultat av komplexa processer med många samverkande faktorer
              och aktörer.
            </seg>
            <seg>
              Jag kan intyga för Joar Forssell att jag och regeringen löpande
              håller oss informerade om situationen i de länder som Sverige
              genom utveck ­ lingssamarbetet och reform stödet stöder. Vi ser
              kontinuerligt över bistån ­ det till våra samarbetsländer så att
              det är utformat på bästa sätt. I grund och botten handlar det
              om att göra störst skillnad för de mest utsatta och främja arbetet
              för ökad demokrati och mänskliga rättigheter. Den uppgiften kan
              jag försäkra Joar Forssell om att jag och regeringen tar på mycket
              stort allvar.
            </seg>
          </u>
          <note type="speaker">
            Anf. 2 JOAR FORSSELL (L):
          </note>
          <u who="joar_forssell_e84838" xml:id="i-e94d216e4261aee8">
            <seg>
              Fru talman! Jag tackar statsrådet Peter Eriksson för svaret.
            </seg>
            <seg>
              Jag tackar också för förtydligandet. Ett av skälen till att jag
              ställde denna interpellation var att statsrådet i medierna uttryckte
              sig på ett sätt som indikerade att han inte hade förstått att
              det rådde fullständigt förtryck i Belarus. Han sa: Vi ser nu hur
              situationen är.
            </seg>
            <seg>
              Situationen har dock varit extremt allvarlig under mycket lång
              tid. Sverige har också under lång tid valt att stödja civilsamhället
              i Belarus, och det är mycket positivt. Vi har valt att stödja
              aktörer som behövs om man ska bygga en demokrati underifrån och
              från grunden, och det är mycket positivt.
            </seg>
            <seg>
              Regeringen har gjort vissa saker bra. Det var bra att man slutade
              ge bistånd till Kambodja och drog ned på det till Tanzania. Det
              följer den trend som alliansregeringen startade när man avslutade
              biståndet till exem ­ pelvis Vietnam och Nicaragua.
            </seg>
            <seg>
              Liberalerna har också slagits för att det i januariavtalet ska
              vara ett mycket tydligare fokus på demokrati och mänskliga rättigheter,
              vilket så ­ klart är positivt.
            </seg>
            <seg>
              Fru talman! Ett allvarligt problem är dock att om man i olika
              demokratiindex ser hur demokratin utvecklas och sedan tittar på
              de länder som Sverige ger mycket bistånd till ser det ganska dåligt
              ut. Det verkar vara så att det bistånd vi ger till några av våra
              största biståndstagande länder inte riktigt funkar när det gäller
              att sprida demokrati och respektera mänskliga rättigheter.
            </seg>
            <seg>
              Precis som Peter Eriksson säger har Sverige under lång tid gett
              Belarus bistånd, inte bara till civilsamhället utan även till
              själva Belarus. Vi har därför följt detta land och den utveckling
              som varit i Belarus, och vi har sett att det har under lång tid
              har rått ett mycket allvarligt förtryck och en mycket negativ
              situation när det gäller mänskliga fri- och rättigheter och demokrati.
            </seg>
            <seg>
              Men nu när människor äntligen reser sig och är ute på gator och
              torg och strider för den demokrati som vi har velat stödja i alla
              år verkar reger ­ ingen stå ganska handfallen.
            </seg>
            <seg>
              Fru talman! Peter Eriksson nämnde hur regeringen samlat har haft
              en skarp politik mot Belarus, men det stämmer inte riktigt. När
              utrikesminis ­ tern var i EU-nämnden motsatte hon sig tuffa sanktioner
              riktade mot ledar ­ skiktet – inte bara mot dem som är direkt
              ansvariga för det som just nu händer på gator och torg i Belarus
              utan också mot dem som är indirekt ansvariga – för att skapa en
              ordentlig press på ledarskiktet i Belarus. Detta motsatte sig
              utrikesministern, så regeringens samlade politik är inte till
              ­ räckligt skarp.
            </seg>
            <seg>
              När det gäller biståndspolitiken, som Peter Eriksson är ansvarig
              för i regeringen, fortsätter man att ge bistånd till bland annat
              en kommun i Belarus där det byggs ett reningsverk.
            </seg>
            <seg>
              Det verkar vara så att det inte fungerar att ge bistånd på detta
              sätt om man vill att länder ska utvecklas demokratisk t och vill
              få mänskliga fri ‑ och rättigheter på plats.
            </seg>
            <seg>
              I just fallet Belarus, fru talman, vore det på sin plats att
              sluta ge bistånd också till exempelvis kommuner som bygger reningsverk.
              Just nu är människor – civilsamhället som vi har stöttat – ute
              på gator och torg och strider för sina fri- och rättigheter och
              för demokrati. Det är till dem man ska rikta stödet. Då gäller
              inte att fortsätta vara kompis med Lukasjenko och de andra grabbarna
              i hans regering, utan då gäller att vara kompis med dem som är
              ute och strider för mänskliga rättigheter.
            </seg>
          </u>
          <note type="speaker">
            Anf. 3 Statsrådet PETER ERIKSSON (MP):
          </note>
          <u who="asa_eriksson_807e57" xml:id="i-a8761c59032a5865">
            <seg>
              Fru talman! Jag måste säga att jag tycker att de signaler som
              vi har skickat till Belarus sedan presidentvalet har varit tydliga.
              Det har också framkommit i stort sett i alla belarusiska medier
              att vi har dragit ned på eller fryst biståndet till ett antal
              statliga aktörer. Detta har noterats av många där, så jag är inte
              ett dugg orolig för att dessa signaler inte skulle ha kommit fram
              till Minsk eller befolkningen i landet.
            </seg>
            <seg>
              Jag håller inte med Joar Forssell om att varje biståndsaktivitet
              vi har där borde stoppas, utom till det civila samhället. Insatserna
              gentemot det civila samhället dominerar stort i dag. Att stoppa
              till exempel våra insatser för att få fungerande kommunala reningsverk
              på ett par orter ser jag inte skulle bidra till något ytterligare.
            </seg>
            <seg>
              Vi har också insatser när det gäller en statlig myndighet och
              strålskydd. De erfarenheter som vi har i Sverige, med en ganska
              negativ faktor då det gick illa med en reaktor i österled, gör
              att strålskydd kan vara ett bra område att fortsätta att jobba
              med även i en allvarlig demokratisk situation i landet.
            </seg>
            <seg>
              Jag tycker att detta är en viktig diskussion – vad vi ska göra
              och hur vi ska agera i ett läge där situationen försämras kraftigt
              när det gäller den demokratiska eller politiska utvecklingen generellt
              i ett land. Jag uppskattar därför denna interpellation från Joar
              Forssell, för det finns tyvärr motsvarande situationer i rätt
              många länder.
            </seg>
            <seg>
              Det är en riktig iakttagelse som han gör när han säger att många
              av de länder där vi befinner oss och ger bistånd styrs av auktoritära
              regimer. Det är en ganska vanlig sak, men det är tyvärr så att
              de fattiga länderna i världen inte är de mest utvecklade demokratiska
              länderna. Om de hade varit aktiva och utvecklade demokratiskt
              hade vi antagligen inte behövt ge bistånd, för då hade de haft
              en fungerande ekonomi.
            </seg>
            <seg>
              Det är inte till Norge vi skickar bistånd, utan det är till länder
              som är i en mycket mer utsatt situation, särskilt människorna
              där. Därför ska bistån ­ det i första hand inte gå till regimerna
              och länderna som sådana utan till befolkningen. Det är likadant
              i Belarus. Att skapa strukturer är en del av biståndet. Till exempel
              bygger vi riksrevisionsinstitutioner och JO. Vi har varit med
              och byggt upp JO i Sydafrika tidigare, och vi har byggt demokra
              ­ tiska institutioner. Det är också en del av att få ett funktionellt
              land med system för att granska och stödja öppenhet och transparens.
            </seg>
            <seg>
              Bistånd sker på många olika sätt. Man måste utgå från situationen
              och strukturen i landet och den historia det har haft. I Östeuropa
              är det en spe ­ ciell situation efter Sovjetunionens fall, och
              därför har vi ett brett samarbe ­ te med många länder i Östeuropa.
            </seg>
          </u>
          <note type="speaker">
            Anf. 4 JOAR FORSSELL (L):
          </note>
          <u who="joar_forssell_e84838" xml:id="i-15ca1bde6717be55">
            <seg>
              Fru talman! Jag var ganska snäll i mitt inledningsanförande därför
              att jag uppfattade Peter Erikssons svar som att regeringen hade
              vaknat lite grann och på allvar ville ta tag i frågan att våra
              svenska skattekronor hamnar som bistånd i länder där de delvis
              kan användas för att upprätthålla förtryck.
            </seg>
            <seg>
              Jag blir dock ganska orolig över det svar jag får, fru talman.
              Statsrådet raljerar lite om Norge och säger att det är klart att
              vårt bistånd går till länder som har det tuffare än Norge. Ja,
              det vet jag också. Självfallet är det så att demokrati ofta går
              hand i hand med välstånd och marknadsekonomi. Alla dessa saker
              vilar på samma principer, så det är inte så märkligt. Men det
              finns länder där man i högre grad visar att man vill kämpa för
              att göra systemet mer demokratiskt, där man i högre grad har demokratiska
              inslag eller där man är repressiva mot sin befolkning i lägre
              grad än i de länder som vi väljer att stödja med bistånd på olika
              sätt.
            </seg>
            <seg>
              Dessutom, fru talman, blir jag lite oroad över Peter Erikssons
              svar an ­ gående de kommunala projekt som Sverige stöder i Belarus.
              Det sätt som statsrådet svarar på indikerar återigen att regeringen
              inte har begripit – det vill jag inte tro, för vi har haft ett
              så långt samarbete med Belarus att det måste vara så att Utrikesdepartementet
              håller statsrådet ordentligt informe ­ rad – eller också försöker
              raljera bort frågan.
            </seg>
            <seg>
              Fru talman! Det är ju så med Belarus att kommuner inte har beskattningsrätt,
              som i Sverige, där en kommun kan ha sitt eget skatteunderlag och
              sina egna kommunala projekt och åtaganden. Alla kommuner behöver
              inte stöd av staten – vissa behöver det ibland och ibland inte.
              Men i Belarus har ingen kommun beskattningsrätt. Detta betyder
              att varje krona som en kommun har att lägga på till exempel ett
              vattenreningsverk kommer från statskassan. Det är så hela det
              belarusiska systemet funkar. Lukasjenko sitter som en maffiaboss
              högst upp och pytsar ut pengar, och sedan åker han ut till fabriker,
              vattenverk eller andra anläggningar som staten har gett pengar
              till och talar om att det är han som har gett dem jobb och att
              de nu måste lyda honom. Det är så maffiadiktatursystemet i Belarus
              fungerar.
            </seg>
            <seg>
              Det som händer om Sverige finansierar ett vattenreningsverk i
              en kom ­ mun i Belarus är inte att den kommunen får lite mer pengar
              i den kommu ­ nala kassan till att bygga en skola eller göra något
              annat fint, utan det inne ­ bär att staten i Belarus inte behöver
              ge lika mycket pengar från statskassan till kommunen. Dessa pengar
              kan staten sedan i stället använda till att köpa tårgasgranater,
              kalasjnikov ar eller batonger. Det är detta som händer, och dessutom
              finansierar vi då det system som upprätthåller Lukasjenkos maktinnehav
              genom att han kan säga till folk: ”Titta, här får ni jobb och
              så vidare så länge jag sitter vid makten!” Det är detta som pengarna
              finansie ­ rar.
            </seg>
            <seg>
              Jag håller med, fru talman, om att ett vattenreningsverk är en
              bra sak som människor behöver, absolut! Problemet är bara att
              när man kanaliserar pengar genom en kommun, som i Belarus – ett
              land som utsätter sitt folk för totalt förtryck och som inte har
              kommunal beskattningsrätt – hjälper man till att stödja statskassan.
              På andra sidan av denna statskassa finns de militärpoliser och
              specialsoldater som angriper det belarusiska folket och det civilsamhälle
              som Sverige har försökt finansiera och bygga upp för att skapa
              demokrati. Det blir väldigt motsägelsefullt.
            </seg>
            <seg>
              Statsrådet kan gärna svara på frågan: Vilka fler länder i världen
              ser man nu som saknar demokrati och inte visar att de utvecklas
              tillräckligt demokratiskt och som statsrådet vill sluta ge bistånd
              till?
            </seg>
          </u>
          <note type="speaker">
            Anf. 5 Statsrådet PETER ERIKSSON (MP):
          </note>
          <u who="asa_eriksson_807e57" xml:id="i-6b7113e3e407b6c6">
            <seg>
              Fru talman! Det blev en speciell diskussion om vattenreningsverket.
              Det kan vara intressant. Min bild är inte densamma som Joar Forssells.
              Snarare är det så att om vi inte hade varit med och finansierat
              det hade det inte blivit av eller byggts mycket senare. Om vi
              nu skulle stoppa stödet till att bygga vattenreningsverket skulle
              projektet med all sannolikhet stoppas. Då skulle effekten bli
              att man inte får rening utan fortsätter att släppa ut i floden,
              som går ut i Östersjön. Det blir lite av ett självskadebeteende
              om vi skulle stoppa dessa aktiviteter nu, och det vill jag inte
              ställa upp på.
            </seg>
            <seg>
              I övrigt är mycket av det som Joar Forssell säger sant. Jag tycker
              att det är centrala frågor som vi diskuterar.
            </seg>
            <seg>
              Vilka andra länder skulle vi behöva stoppa? Det som jag försöker
              säga är att man måste se varje land i sin kontext. I Östeuropa
              har vi varit relativt tålmodiga, och det har vi också varit i
              en del andra länder. Men jag tycker att Östeuropa är ett bra case.
              Efter ett antal år, där vi har samarbetat med civilsamhället i
              en lång rad länder i Östeuropa, har vi också fått en positiv utveckling
              efterhand i de flesta. Det gäller inte Belarus, men i Armenien,
              Georgien och i Ukraina har vi ändå tagit stora steg åt rätt håll,
              även om flera av dessa länder har varit under tryck från Ryssland.
              De har levt i en mycket svår situation. Säkerhetspolitiskt har
              det varit viktigt även för oss att vi får en positiv utveckling
              i länderna i de forna Sovjetstaterna.
            </seg>
            <seg>
              Det finns länder i Afrika som jag är mycket oroad över, till
              exempel Zimbabwe och även Mo ç ambique som har en utveckling som
              har varit negativ, som jag ser det. Vi har varit tålmodiga i rätt
              så många länder och haft ett långsiktigt bistånd. Ibland har det
              burit frukt. Ibland har situationen förvärrats i länderna. Det
              måste man tillstå. Det är inte alltid som det går åt rätt håll.
            </seg>
            <seg>
              Vi ser kontinuerligt över de länder som vi samarbetar med. I
              till exempel Bolivia såg vi en positiv utveckling under en tid.
              Nu är det ett mer osäkert läge. Jag vet att en del liberaler ansåg
              att vi skulle stoppa allt samarbete med Bolivia. Jag tycker att
              det hade varit förhastat. I dag ser vi att det ändå kan hända
              att det blir en bra utveckling där igen. Just nu tycker jag att
              man bör stödja insatser för att få till nya val och få demokratin
              att fungera på ett vettigt sätt.
            </seg>
            <seg>
              Jag tycker, som sagt, att man måste utgå från varje land och
              den situa ­ tion som finns där snarare än att säga att det alltid
              ska vara på exakt samma sätt. Men utgångspunkten är ändå riktig,
              och som jag vet att även Liberal ­ erna har drivit, nämligen att
              när vi ser en negativ utveckling ska vi ta steg längre bort från
              staten och ha mindre samarbete med staten och mer för ­ söka bygga
              på det civila samhället och andra aktörer samt försöka hitta förändringsaktörer
              i detta läge.
            </seg>
          </u>
          <note type="speaker">
            Anf. 6 JOAR FORSSELL (L):
          </note>
          <u who="joar_forssell_e84838" xml:id="i-2cebcce708fe28be">
            <seg>
              Fru talman! Vi återkommer ständigt till frågan om hur informationsflödena
              är på UD och vad Peter Eriksson känner till i sin roll som statsråd
              och biståndsminister. Jag har inte riktigt fått något svar på
              om det är en del av beräkningen och kalkylen att, till exempel
              i Belarus, eftersom kommunerna inte har beskattningsrätt innebär
              det att om man ger 1 krona till en kommun i Belarus behöver staten
              i Belarus ge denna kommun 1 krona mindre. Det är så systemet funkar.
              Systemet funkar också på ett sådant sätt att Lukasjenko kan åka
              dit och ta åt sig äran för detta och säga till folk: Titta vilka
              fina saker som ni får av oss.
            </seg>
            <seg>
              Det är en maffialiknande diktatur, och det är så många diktaturer
              fungerar. Det är också ett skäl till att många diktaturer är fattiga.
            </seg>
            <seg>
              Det är ett återkommande problem att när man ger stöd någonstans
              finns det en risk att den makt som styr just på den platsen kan
              ta åt sig äran för det som har skapats. Då kan man upprätthålla
              lite makt. Samtidigt kan man skyffla runt lite i budgeten och
              flytta runt lite pengar och göra någonting mycket värre, till
              exempel göra någonting som skulle motverka mänskliga rättigheter
              för dessa pengar i stället för att göra det som vi har gett bistånd
              till.
            </seg>
            <seg>
              Fru talman! Detta handlar faktiskt inte bara om Belarus, utan
              det handlar just om synen på bistånd i hela världen. Precis som
              Peter Eriksson själv erkänner har det varit ett krav från Liberalerna
              i januariavtalet att vi ska ha ett ökat fokus på demokrati.
            </seg>
            <seg>
              Jag har en fråga. Biståndsministern säger att man följer utvecklingen
              i en rad länder. Jag säger att om man följer utvecklingen i en
              rad länder ser man att några av våra största biståndstagare är
              länder där trenden är negativ när det gäller bistånd. Finns det
              några fler länder som Peter Eriksson nu kommer att vilja dra in
              biståndet från eller minska biståndet till? Borde man inte få
              mindre om man inte lever upp till mänskliga rättigheter?
            </seg>
          </u>
          <note type="speaker">
            Anf. 7 Statsrådet PETER ERIKSSON (MP):
          </note>
          <u who="asa_eriksson_807e57" xml:id="i-c49af2e7ac4a865a" next="cont">
            <seg>
              Fru talman! Vi har inte ett beslut och en linje om att det ska
              bli mindre bistånd till alla länder som vi har bilaterala avtal
              med och där vi ser en negativ demokratisk utveckling.
            </seg>
            <seg>
              I den överenskommelse som vi har med Liberalerna är utgångspunkten
              att vi ska ha mindre samarbete med staten. Det är en skillnad.
              Där tror jag att det kan finnas en missuppfattning från Joar Forssell.
              Det är inte så att vi skickar pengar till stater. Det är väldigt
              få sammanhang där pengar går från svenska staten till biståndslandets
              statsbudget, utan det går helt andra vägar. Vi använder andra
              metoder när vi bygger upp någonting och när vi har samarbete med
              olika institutioner. Vi skickar inte pengar till statsbudgeten.
              Det är ganska sällan som det går till på det sättet.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 7 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2020/21:11 Säkerhetsprövning av domare och några andra frågor
            som rör Domarnämnden
          </note>
          <u who="asa_eriksson_807e57" prev="cont">
            <seg>
              2020/21:12 Särskilt investeringsutrymme för elnätsverksamhet
            </seg>
            <seg>
              till miljö- och klimatminister Isabella Lövin (MP)
            </seg>
            <seg>
              2020/21:79 Kärnkraftverk i Belarus
            </seg>
            <seg>
              2020/21:80 Nationellt kunskapscentrum för frågor rörande Kina
            </seg>
            <seg>
              2020/21:81 Förebyggande sjukpenning för gravida
            </seg>
            <seg>
              till statsrådet Ardalan Shekarabi (S)
            </seg>
            <seg>
              2020/21:82 Kränkningar mot elever med religiös tro
            </seg>
            <seg>
              Skriftligt svar på följande fråga hade kommit in:
            </seg>
            <seg>
              2020/21:15 Utförsäkring av covidsjuka
            </seg>
            <seg>
              till statsrådet Ardalan Shekarabi (S)
            </seg>
          </u>
          <note>
            Finansutskottets betänkanden
          </note>
          <note>
            2020/21:FiU7 Ändring i riksbankslagen till stöd för samarbete
            med internationella organ
          </note>
          <note>
            2020/21:FiU32 Extra ändringsbudget för 2020 – Förlängda och förstärkta
            stöd och ersättningar med anledning av coronaviruset
          </note>
          <note>
            § 8 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 21 september
          </note>
          <note>
            2020/21:19 Ändringar i miljöbalken
          </note>
          <note>
            av Jörgen Berglund (M)
          </note>
          <note>
            § 9 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 21 september
          </note>
          <note>
            av Margareta Cederfelt (M)
          </note>
          <note>
            till utrikesminister Ann Linde (S)
          </note>
          <note>
            av Hans Wallmark (M)
          </note>
          <note>
            till utrikesminister Ann Linde (S)
          </note>
          <note>
            av Maria Malmer Stenergard (M)
          </note>
          <note>
            av Gudrun Brunegård (KD)
          </note>
          <note>
            till utbildningsminister Anna Ekström (S)
          </note>
          <note>
            § 10 Anmälan om skriftligt svar på fråga
          </note>
          <note>
            den 21 september
          </note>
          <note>
            av Ida Gabrielsson (V)
          </note>
          <note>
            § 11 Kammaren åtskildes kl. 13.26.
          </note>
          <note>
            Sammanträdet leddes av andre vice talmannen.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Avsägelser
          </note>
          <note>
            § 2 Anmälan om kompletteringsval
          </note>
          <note>
            § 3 Anmälan om subsidiaritetsprövning
          </note>
          <note>
            § 4 Anmälan om fördröjt svar på interpellation
          </note>
          <note>
            § 5 Ärenden för hänvisning till utskott
          </note>
          <note>
            § 6 Svar på interpellation 2019/20:451 om bistånd till stater
            som inte respekterar mänskliga rättigheter
          </note>
          <note>
            Anf. 1 Statsrådet PETER ERIKSSON (MP)
          </note>
          <note>
            Anf. 2 JOAR FORSSELL (L)
          </note>
          <note>
            Anf. 3 Statsrådet PETER ERIKSSON (MP)
          </note>
          <note>
            Anf. 4 JOAR FORSSELL (L)
          </note>
          <note>
            Anf. 5 Statsrådet PETER ERIKSSON (MP)
          </note>
          <note>
            Anf. 6 JOAR FORSSELL (L)
          </note>
          <note>
            Anf. 7 Statsrådet PETER ERIKSSON (MP)
          </note>
          <note>
            § 7 Bordläggning
          </note>
          <note>
            § 8 Anmälan om interpellation
          </note>
          <note>
            § 9 Anmälan om frågor för skriftliga svar
          </note>
          <note>
            § 10 Anmälan om skriftligt svar på fråga
          </note>
          <note>
            § 11 Kammaren åtskildes kl. 13.26.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
