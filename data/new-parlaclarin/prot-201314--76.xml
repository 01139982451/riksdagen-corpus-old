<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--76</head>
          <docDate when="2013-01-01">2013-01-01</docDate>
        </div>
      </front>
      <body>
        <div>
          <note xml:id="i-6dc8e75c8ebbefa9-0">
            ﻿
          </note>
          <note xml:id="i-0cfdac807ff1cf77-0">
            Riksdagens protokoll
          </note>
          <note xml:id="i-f0e0a87b86e1bf78-0">
            2013/14:76
          </note>
          <note xml:id="i-7a2dc99913af611e-0">
            Fredagen den 28 februari
          </note>
          <note xml:id="i-4cbce4c1ff69305a-0">
            Kl. 09:00 - 10:51
          </note>
          <note xml:id="i-5da09e5337fe8e83-0">
            1 § Anmälan om fördröjt svar på interpellation
          </note>
          <note xml:id="i-2b4e3d738b410a5a-0">
            Följande skrivelse hade kommit in:
          </note>
          <note xml:id="i-1d465cf02592e102-0">
            Interpellation 2013/14:291
          </note>
          <note xml:id="i-cab2ea0c1f77a651-0">
            Interpellation 2013/14:291 Regeringens redovisning av överskottsmålet
          </note>
          <note xml:id="i-506fdefc0ad63b6b-0">
            Interpellationen kommer att besvaras fredagen den 28 mars 2014.
          </note>
          <note xml:id="i-3c674f2e940d0041-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-a2c7481701a2ae89-0">
            Magnus Bengtson
          </note>
          <note xml:id="i-8eab725429fd1838-0">
            2 § Anmälan om faktapromemorior
          </note>
          <note xml:id="i-035dc33b06c68687-0">
            Förste vice talmannen anmälde att följande faktapromemorior om
            förslag från Europeiska kommissionen hade kommit in och överlämnats
            till utskott:
          </note>
          <note xml:id="i-cc3476959fb3b881-0">
            KOM(2014) 14
          </note>
          <note xml:id="i-168126219275b897-0">
            KOM(2014) 23
          </note>
          <note xml:id="i-a3357f432eee2198-0">
            K(2014) 267
          </note>
          <note xml:id="i-27cf408450d66510-0">
            3 § Ärenden för hänvisning till utskott
          </note>
          <note xml:id="i-2717883a32c80508-0">
            Följande dokument hänvisades till utskott:
          </note>
          <note xml:id="i-ebc1255a136b9467-0">
            4 § Svar på interpellation 2013/14:284 om uteblivet stöd till
            kvinnojouren Terrafem
          </note>
          <note type="speaker" xml:id="i-696db692da3737c4-0">
            Anf. 1 Statsrådet MARIA LARSSON (KD):
          </note>
          <u who="nina_larsson_698017" xml:id="i-69870a9657d4e067-0">
            <seg xml:id="i-394e700cbfce7dcb-0">
              Fru talman! Gustav Fridolin har frågat statsminister Fredrik
              Reinfeldt vilka åtgärder han avser att vidta så att kvinnojouren
              Terrafem kan garanteras den förstärkta finansiering som tidigare
              utlovats. Interpellationen har överlämnats till mig.
            </seg>
            <seg xml:id="i-67e2a8f738b1f6b5-0">
              Att stärka stöd och skydd till våldsutsatta kvinnor och deras
              barn är av största vikt, och regeringen har under mandatperioderna
              vidtagit flera åtgärder på området. Som jag tidigare nämnt i mitt
              svar till Gustav Fridolin på fråga om stöd till kvinnojourer har
              regeringen beslutat att permanent öka de statliga medel som Socialstyrelsen
              fördelar till ideella organisationer på det sociala området. Förstärkningen
              innebär i det närmaste en fördubbling av den del av medlen som
              bland annat är avsedd att stärka kvinnojourernas verksamhet. Det
              innebär att den tillfälliga förstärkningen om 10 miljoner kronor
              ligger kvar och förstärks med ytterligare 13,4 miljoner kronor
              under 2014, det vill säga sammanlagt 23,4 miljoner kronor. Som
              jag också nämnde är det Socialstyrelsen som beslutar hur medlen
              ska fördelas.
            </seg>
            <seg xml:id="i-f812a6932c56ed4e-0">
              Socialstyrelsen har nu beslutat att så gott som hela förstärkningen
              under 2014 på 13,4 miljoner kronor fördelas mellan Riksorganisationen
              för kvinnojourer och tjejjourer i Sverige, Roks, och Sveriges
              Kvinno- och Tjejjourers Riksförbund, SKR. Terrafem har erhållit
              statsbidrag för 2014 för att täcka kostnaderna för organisationens
              rikstäckande jourtelefon för kvinnor med utländsk härkomst.
            </seg>
            <seg xml:id="i-17b96014e754360a-0">
              Varken jag som enskilt statsråd eller regeringen har härvidlag
              någon rätt att överpröva Socialstyrelsens beslut i enskilda ärenden.
            </seg>
          </u>
          <note type="speaker" xml:id="i-0262f8d4b11e78b8-0">
            Anf. 2 GUSTAV FRIDOLIN (MP):
          </note>
          <u who="gustav_fridolin_58edbf" xml:id="i-02c515505a6d4bd9-0">
            <seg xml:id="i-657da2f2fd96a5a6-0">
              Fru talman! Statsrådet! Det känns viktigt att inleda denna diskussion
              med att understryka allvaret i den fråga vi talar om. För de kvinnor
              som behöver stöd från en kvinnojour kan det ytterst handla om
              en fråga om liv eller död.
            </seg>
            <seg xml:id="i-bc9655f69289a12f-0">
              Det var också därför som statsminister Fredrik Reinfeldt, som
              jag ursprungligen ställde interpellationen till, valde att ha
              detta som sitt tema i jultalet 2011. Han lovade då – ett av de
              många löften som följt denna diskussion – att stödet till kvinnojourerna
              kraftigt skulle öka.
            </seg>
            <seg xml:id="i-ba76225fc6c62a05-0">
              Året efter, 2012, kunde redovisas att 3 319 av de kvinnor som
              sökt stöd från en kvinnojour hade behövt möta ett nekande därför
              att kvinnojourerna har otillräckliga resurser.
            </seg>
            <seg xml:id="i-dcb663d4d040f4e4-0">
              En av de kvinnojourer som sitter i en svår sits, och som flera
              gånger fått varna för att de inte kan driva vidare sitt skyddade
              boende, är Terrafem. Förra året blev det en stor diskussion om
              detta: Vad skulle man göra nu när Terrafems skyddade boende var
              under hot om nedläggning?
            </seg>
            <seg xml:id="i-6a0885a028c680f9-0">
              Då lovade statsrådet Maria Larsson tillsammans med sin kollega
              statsrådet Maria Arnholm stöd i en artikel i Svenska Dagbladet.
              Så här skriver ni: Det betyder en förstärkning för bland annat
              de kvinnojourer som arbetar nationellt, som exempelvis Terrafem,
              Riksorganisationen för kvinnojourer och tjejjourer i Sverige,
              Roks, och Sveriges kvinno- och tjejjourers Riksförbund, SKR.
            </seg>
            <seg xml:id="i-eb8999aa7110db34-0">
              Som nu redovisas har Terrafem inte fått något ökat stöd för sitt
              skyddade boende, och än en gång är det skyddade boendet under
              hot.
            </seg>
            <seg xml:id="i-88a7b8fc1b78c56b-0">
              Statsrådet säger då att hon inte får uttala sig om huruvida Terrafem
              borde få medel. Det lämnar frågan: Borde ni inte ha tänkt på det
              när ni den 3 september förra året lovade just medel till Terrafem?
              De kvinnor som, ofta ideellt, arbetar inom kvinnojourerna lyssnar
              såklart på de löften som ges även om de skrivs i en debattartikel
              i Svenska Dagbladet och särskilt om de skrivs under av två statsråd.
            </seg>
            <seg xml:id="i-baf076f7ea426db9-0">
              Sanningen är att Terrafem nu sitter i en situation där alla som
              skulle kunna ge dem medel pekar på någon annan därför att de är
              begränsade av regler. Socialstyrelsen skriver tydligt i sitt beslut
              om medel till Roks att Roks inte får ge vidare medel till någon
              aktör som kan tänkas få nationella medel.
            </seg>
            <seg xml:id="i-938114c9c3c866e2-0">
              Det innebär att det är oklart om Roks över huvud taget får ge
              medel till Terrafem när staten har gett medel till Terrafems stödtelefon.
            </seg>
            <seg xml:id="i-0b5626d79a8edefb-0">
              Helsingforss kommun gör klart att de inte kan ge medel till Terrafem
              därför att i varje fall hälften av de kvinnor som får stöd till
              skyddat boende inte är från Helsingforss stad.
            </seg>
            <seg xml:id="i-e1bdfff0bc990662-0">
              Roks har att följa sina regler, som gör klart att de inte kan
              ge stöd till permanent verksamhet, för stödet till deras medlemmar
              ska i vanliga fall komma från kommunerna.
            </seg>
            <seg xml:id="i-ac752fce28b0bfff-0">
              Alla pekar alltså på någon annan, och anledningen till detta
              är de regler som i slutändan regeringen har satt upp för hur detta
              medel ska fördelas. Det innebär någonstans att när man ställer
              frågor på detta sätt i riksdagen måste statsråden ta ansvar för
              hur regeltillämpningen slår.
            </seg>
            <seg xml:id="i-b29de3317aa6cddf-0">
              Efter statsrådets korthuggna svar hänger tre frågor i luften.
            </seg>
            <seg xml:id="i-081e069160e66572-0">
              För det första: Varför nämnde ministrarna explicit Terrafem i
              sin debattartikel i höstas om det nu är så att det inte var möjligt
              att förstärkning av medel kunde komma Terrafems skyddade boende
              till del? Varför lovade ni då det?
            </seg>
            <seg xml:id="i-464de608731388b2-0">
              För det andra: Hur kan ministern inte anse sig ha något svar
              för att täppa till de luckor som gör att de pengar de satsar inte
              hamnar där de själva lovat att de ska hamna? Varför lever ni inte
              upp till det löfte som ni gav förra året i Svenska Dagbladet?
            </seg>
            <seg xml:id="i-783431fd1cd5c5d0-0">
              För det tredje: Varför uttrycker ministern inte ens att ni är
              bekymrade över att Terrafems skyddade boende, som ni själva varit
              med om att inviga och upprepade gånger sagt gör ett viktigt arbete,
              nu riskerar att behöva stänga?
            </seg>
          </u>
          <note type="speaker" xml:id="i-418c3e092b8c7cec-0">
            Anf. 3 AMINEH KAKABAVEH (V):
          </note>
          <u who="amineh_kakabaveh_bf37d1" xml:id="i-41abeb1650a927fb-0">
            <seg xml:id="i-c3a3c9669571897c-0">
              Fru talman! Tack, statsrådet! Och särskilt tack till Gustav,
              som lyfte upp frågan! Gustav och jag gjorde det för ett tag sedan
              också, och då var det Maria Arnholm som svarade.
            </seg>
            <seg xml:id="i-68f6715a367731c0-0">
              Den här frågan är väldigt viktig. Det är också väldigt viktigt
              att poängtera att regeringen vill att kommunerna ska ta större
              ansvar för jourerna. Det är en stor och betydande poäng i detta.
              Problemet är att alla jourer inte är knutna till kommunerna. Det
              är inte alla kvinnor, också med barn, som söker sig till dessa
              jourer som är klienter hos socialtjänsten, tack och lov. Det är
              få av dessa kvinnor som är beroende av socialtjänsten. De har
              eget arbete – det är vanliga kvinnor, helt enkelt, från vanliga
              förhållanden.
            </seg>
            <seg xml:id="i-4eba16a8c750d655-0">
              När det kommer till detta med mäns våld mot kvinnor, när det
              gäller underordning och överordning, är kvinnorna utsatta. Då
              gör systemet att man ska vara beroende av socialtjänsten. Det
              kommer inte att fungera i praktiken. Det har inte heller fungerat,
              inte när jag själv var socialarbetare och inte nu.
            </seg>
            <seg xml:id="i-f20dd92f5853f8a9-0">
              Det finns prioriterade grupper. När det gäller hedersutsatthet
              är det ännu svårare för många tjejer och kvinnor att stanna i
              det område eller den kommun där man bor om man är hotad till livet.
              I de flesta fall är det inte heller första gången som kvinnor
              eller unga tjejer anmäler våld.
            </seg>
            <seg xml:id="i-adfc141bf3d10488-0">
              Därför finns det all anledning att se till att förstärka till
              exempel en nationell jour som Terrafem och andra jourer runt om
              i landet. Det arbete man gör där är ett frivilligt arbete. Det
              är kvinnor som utför ett socialt arbete där det viktigaste är
              kvinnor och barn. Arbetet med utsatta kvinnor och barn värdesätts
              inte, och jag tycker att det borde vara tvärtom. Staten och kommunerna
              borde finansiera det arbetet också.
            </seg>
            <seg xml:id="i-8b29a28b2ab5285b-0">
              Det finns många bitar i denna debatt som är väldigt viktiga att
              betona. Det är jourernas verksamhet och det viktiga arbete som
              många kvinnor och jourer gör, särskilt när det gäller hedersproblematiken,
              tjejers och kvinnors utsatthet på grund av heder.
            </seg>
            <seg xml:id="i-4dfc6d388508ed6a-0">
              Det komplicerar problematiken och fördyrar hela situationen eftersom
              det är många parter involverade. Det är många kvinnor, och särskild
              kompetens och särskilda boenden behövs. Därför tycker jag att
              regeringen ska lyssna, åtminstone de två ministrar som har givit
              löften men också statsminister Reinfeldt.
            </seg>
            <seg xml:id="i-6ea098fe8e568efc-0">
              Vi i Vänsterpartiet har i vår budget lagt in 200 miljoner som
              ska täcka både nationella och kommunala kvinnojourer. Det tycker
              vi är nödvändigt eftersom vi värdesätter feminism, jämställdhet
              och barnperspektiv. I det här måste allt det vävas in.
            </seg>
            <seg xml:id="i-fc90891f7b655268-0">
              Jag hoppas att statsrådet Maria Larsson kommer att svara på frågorna.
              Vad anser ministern om dessa löften? Kommer man att fullfölja
              detta?
            </seg>
          </u>
          <note type="speaker" xml:id="i-d7e96a93f484a562-0">
            Anf. 4 CARL B HAMILTON (FP):
          </note>
          <u who="carl_b_hamilton_f30000" xml:id="i-14008d6c49d7c571-0">
            <seg xml:id="i-d16ea4c2812730a4-0">
              Fru talman! Låt mig börja med att understryka den väldigt viktiga
              insats som de här jourerna och jourtelefonerna under många år
              har gjort. Den är väldigt betydelsefull.
            </seg>
            <seg xml:id="i-7adc2cfa6ca229de-0">
              Som någon redan har varit inne på har det offentliga Sverige
              förlitat sig på dessa ideella krafter i en utsträckning som kanske
              har varit för stor. Det offentliga Sverige, det vill säga stat
              och kommun, bör i framtiden ha en större roll som finansiär. Det
              är också det som återspeglas i regeringsbesluten under 2013 och
              2014.
            </seg>
            <seg xml:id="i-0dd3d38bb7358dfd-0">
              Vikten av den här verksamheten gör också att interpellanten Gustav
              Fridolin har ett särskilt ansvar att vara väldigt noga med fakta
              och resonemang så att inte verksamheten blir om inte svartmålad
              så i alla fall nedsvärtad av oriktiga uppgifter.
            </seg>
            <seg xml:id="i-3d44de782fd1b36f-0">
              Kortversionen av frågan är att det statliga anslaget till nationella
              verksamheter har fördubblats. Socialstyrelsen har betalat ut dessa
              ökade anslag till Roks, där Terrafem är med. Om Roks inte vidarebefordrar
              anslag till sina medlemmar är det naturligtvis inte regeringens
              fel.
            </seg>
            <seg xml:id="i-86faea1cffe34a2a-0">
              Den del av Terrafem som är riksomfattande, telefonjouren, har
              fått ett extra anslag. Övriga delar är lokala – det är ett kommunalt
              ansvar att besluta om extra stöd, vilket till exempel Helsingforss
              kommun gjorde förra året.
            </seg>
            <seg xml:id="i-999bb8cf1f4cf0d7-0">
              Det var kortversionen. Låt mig ta upp några av de påståenden
              som har gjorts. Uppgiften att Terrafem inte skulle ha fått några
              pengar från Socialstyrelsen stämmer inte. Både 2013 och 2014 har
              Terrafem fått 1 450 000 kronor till sin hjälptelefon eftersom
              man anser att denna är ett riksintresse.
            </seg>
            <seg xml:id="i-f79ae999fb61b6ad-0">
              Terrafem har inte fått pengar i egenskap av en organisation eftersom
              den inte är en rikstäckande organisation. Anledningen till detta
              är att man inte har verksamhet i minst hälften av landets län.
              Det är kriteriet.
            </seg>
            <seg xml:id="i-765d0074c14c72d2-0">
              Socialstyrelsen har beslutat att lägga alla extrapengar på SKR
              och Roks. Terrafem kan alltså få pengar ur Roks pott, som nu är
              betydligt större. Roks har som sagt också fått från kommunen.
            </seg>
            <seg xml:id="i-738cf85d68283d94-0">
              Terrafem anser att regeringen har svikit. Terrafem tillhör ju
              Roks, som har fått kraftigt förstärkta medel. Att Terrafem skulle
              få pengar från staten till särskilda boenden har aldrig utlovats
              – inte heller i artikeln som det refereras till. Särskilda boenden
              är socialtjänstens ansvar, inte statens. Det har heller aldrig
              utlovats att det statliga verksamhetsbidraget skulle kunna användas
              till att finansiera driften av verksamheten. Också det är ett
              kommunalt ansvar.
            </seg>
            <seg xml:id="i-8d5e5b991def955a-0">
              Jag ska återkomma till detta i senare inlägg, men jag vill understryka
              att jag har full förståelse för att personer som inte sitter i
              regering eller riksdag eller förekommer i politiska sammanhang
              inte har rollfördelningen mellan stat och kommun klar för sig.
              De har heller inte anledning att sätta sig in i vad som bestämmer
              den och vilka principerna för den är. Det har jag full förståelse
              för. Men det lägger ett särskilt ansvar på interpellanten.
            </seg>
          </u>
          <note type="speaker" xml:id="i-c04f9b762a18a4b2-0">
            Anf. 5 Statsrådet MARIA LARSSON (KD):
          </note>
          <u who="nina_larsson_698017" xml:id="i-69870a9657d4e067-1">
            <seg xml:id="i-792d36fecaa8bec0-0">
              Fru talman! Låt mig, precis som övriga har gjort, understryka
              den viktiga verksamhet som alla de kvinnojourer som finns runt
              om i landet bidrar med. De har gjort ett fantastiskt jobb under
              många år.
            </seg>
            <seg xml:id="i-b5acb6fbe9f36572-0">
              Det här är ett område där vi fortfarande ser ett stort samhällsproblem
              som vi inte riktigt kommer till rätta med. Jag ska återkomma till
              det i ett senare svar. Men det känns oerhört viktigt att stöd
              och hjälp ska kunna erbjudas där det behövs i varenda kommun i
              Sverige, för kvinnorna som drabbas finns i varenda kommun.
            </seg>
            <seg xml:id="i-92cba9d7c0b6d7a5-0">
              Därför införde vi 2007 en förändring av lagstiftningen. Jag hoppas
              att Gustav Fridolin tycker att det var bra att vi gjorde det,
              för det har tidigare regeringar inte gjort – inte heller de som
              har haft stöd av Miljöpartiet. Vi ändrade i socialtjänstlagen.
              Ett bör, att kommuner bör ge stöd och skydd till kvinnor, ändrade
              vi till ett ska. Det innebär att kommunerna är skyldiga att ge
              stöd och skydd. De kan göra det genom egen verksamhet och genom
              att stödja kvinnojourers verksamhet, men det ska finnas på plats.
              Det ska vara ordnat i varje kommun. Socialtjänstlagen är tydlig.
            </seg>
            <seg xml:id="i-66f5913d5dd4aab3-0">
              Det är därför det inte är statens uppgift att stödja stödboendeverksamheten
              direkt. Därtill är inte de utvecklingsmedel som finns som statliga
              medel tänkta, utan det är just utvecklingsmedel för att förbättra
              informationen, opinionsbilda kring verksamheten och öka rättssäkerheten,
              dokumentationsmöjligheterna och så vidare.
            </seg>
            <seg xml:id="i-39f29543613d6071-0">
              När det gäller nationellt betingad verksamhet är det två organisationer
              som är rikstäckande. Precis som vi hörde är Terrafem medlem i
              den ena av dem. Terrafem har också ett nationellt uppdrag i form
              av en jourtelefon. För den har Terrafem också fått särskilda medel.
              De hade naturligtvis kunnat ansöka om medel också inom ramen för
              det nationella uppdraget. Man kan alltid fundera över om det kunde
              ha uttryckts tydligare i artikeln, men det är inget löftessvek.
              Vi har fördubblat stödet, och vi skriver exempelvis i artikeln.
              Den är alltså helt i enlighet med den faktiska verkligheten.
            </seg>
            <seg xml:id="i-1c88ce5aa55e9dd2-0">
              Låt mig säga att detta har varit ett hårt och högt prioriterat
              arbete för regeringen. Den första mandatperioden satsade vi ungefär
              1 miljard kronor på att förbättra möjligheterna för kvinnor som
              utsatts för våld att få stöd och skydd. Den här mandatperioden
              har vi satsningar på 500 miljoner, en halv miljard, inom det här
              området.
            </seg>
            <seg xml:id="i-67063581de31b719-0">
              Vi har förändrat lagstiftningen i flera avseenden. Vi har försökt
              bygga upp ett metodstöd, utveckla kunskapen och sprida kunskap
              om att verksamhet finns att få och att den finns tillgänglig på
              alla språk. Vi har vävt in hedersproblematiken.
            </seg>
            <seg xml:id="i-43cd5b436b0581ef-0">
              Vi har i dag en nationell samordnare, Carin Götblad, som arbetar
              fram ytterligare förslag som kan förstärka verksamheten i Sverige.
              Hon kommer med förslag vid halvårsskiftet i år, och det blir naturligtvis
              väldigt intressant att se hur vi ytterligare kan jobba framåt
              med den här viktiga frågan.
            </seg>
          </u>
          <note type="speaker" xml:id="i-baaf155bce0ceb38-0">
            Anf. 6 GUSTAV FRIDOLIN (MP):
          </note>
          <u who="gustav_fridolin_58edbf" xml:id="i-02c515505a6d4bd9-1">
            <seg xml:id="i-bb9c56f95a233663-0">
              Fru talman! Arbetet mot mäns våld är inte lätt. I ett ojämställt
              samhälle är det kanske en av de svåraste uppgifter man kan ta
              på sig. Detta uppdrag har staten, det offentliga, dragit sig tillbaka
              från och förlitat sig på civila organisationer, ofta ideella krafter,
              att sköta.
            </seg>
            <seg xml:id="i-1f31e4685d50db63-0">
              Därför var jag med och var väldigt stolt över att vi i förhandlingen
              lyckades få Socialdemokraterna att för första gången införa ett
              nationellt stöd till kvinnojourerna. Jag har också varit glad
              när det har lovats och skett att det här stödet har ökat under
              den nuvarande regeringen. Miljöpartiet kräver ännu mer pengar
              i nationellt stöd, för vi måste vara med och ta det ansvar som
              det faktiskt är att arbeta mot mäns våld mot kvinnor.
            </seg>
            <seg xml:id="i-c2cb237b849aa2c1-0">
              Nu diskuterar vi det beslut som håller på att innebära att ett
              skyddat boende, särskilt inriktat mot kvinnor som lever med hedersproblematik
              och har utländsk härkomst, riskerar att läggas ned. Det pekas
              i debatten på att andra ska ta ansvar. Man säger att kommunen
              borde ta ansvar. Men Helsingforss kommun var tydlig med att man
              anser sig inte kunna ta det ansvaret därför att åtminstone hälften
              av de kvinnor som får hjälp i det skyddade boendet inte är boende
              i Helsingforss kommun, och det är oklart enligt kommunallagen
              om man då kan ge gemensamma medel till en verksamhet som inte
              riktar sig till de egna kommuninvånarna.
            </seg>
            <seg xml:id="i-9c08e8571dcb318b-0">
              Man pekar på Roks, men i det beslut som Socialstyrelsen har skrivit
              gällande Roks står det att verksamhetsbidraget beviljas enbart
              för de mål, aktiviteter och förväntade resultat som beskrivits
              i organisationens ansökan. Det framgår tydligt att Roks regler
              inte tillåter medel för permanent verksamhet, precis som ministern
              också redovisade. Där står också att bidraget inte får användas
              till verksamhet som har fått annat statsbidrag. Det faktum att
              Terrafem får medel till sin stödtelefon hindrar alltså att de
              får medel från Roks för sitt skyddade boende. Det är så beslutet
              uppfattas.
            </seg>
            <seg xml:id="i-7b802d946ddcaaec-0">
              Vi är alltså i ett läge där staten pekar på kommunen och Roks.
              Roks är förhindrat att ge medel. Kommunen är förhindrad att ge
              medel. I slutändan har vi ett skyddat boende som inte vet om det
              kan överleva.
            </seg>
            <seg xml:id="i-dde0cde38fefcad7-0">
              Det ifrågasätts också om Terrafem egentligen är att betrakta
              som ett nationellt intresse. I den förordning som är grunden för
              reglerna står det: Med ett riksintresse avses i denna förordning
              att organisationen bedriver en verksamhet som är av allmänt intresse
              för hela samhället och inte endast lokalt. Detta är en beskrivning
              som också är giltig för Terrafems skyddade boende.
            </seg>
            <seg xml:id="i-835fd2fd9245e062-0">
              Terrafems skyddade boende ger till hälften stöd till kvinnor
              som inte är boende i Helsingforss kommun. Man har en kompetens
              som det är orimligt att tänka sig att varenda kommun i Sverige
              ska bygga upp när det gäller att möta kvinnor med utländsk härkomst
              och olika kulturell bakgrund i olika kontexter. Det är ofta en
              svår problematik som har drabbat kvinnorna i form av hot och våld.
            </seg>
            <seg xml:id="i-d55398fd5f1bb1e1-0">
              Detta var också skälet till att, när debatten rasade som hetast,
              Terrafem explicit nämndes av ministrarna. Då nämnde man Terrafem
              i sin artikel, precis som man har citerat här, jämte SKR och Roks
              som tre nationella verksamheter – kvinnojourer som arbetar nationellt.
            </seg>
            <seg xml:id="i-4851c4de65b4d49e-0">
              Nu, när den publika debatten utanför Riksdagshuset har lagt sig,
              talar plötsligt ministern i stället om två nationella verksamheter.
              Man har sorterat bort Terrafem, och den bortsorteringen riskerar
              att leda till att Terrafems skyddade boende inte kan fortsätta.
            </seg>
            <seg xml:id="i-a2221db24e23cbee-0">
              De senaste siffror vi har visar att över 3 000 kvinnor årligen
              nekas stöd från kvinnojourerna därför att det saknas resurser.
              Därför återkommer jag till frågan: Är inte ministern orolig när
              ett skyddat boende, vars arbete regeringen flera gånger har understrukit
              som viktigt och som man dessutom varit med och invigt, nu riskerar
              att läggas ned?
            </seg>
          </u>
          <note type="speaker" xml:id="i-c49d422d9bb91909-0">
            Anf. 7 AMINEH KAKABAVEH (V):
          </note>
          <u who="amineh_kakabaveh_bf37d1" xml:id="i-41abeb1650a927fb-1">
            <seg xml:id="i-a607b21b69586cee-0">
              Fru talman! Det var faktiskt tack vare kvinnojourerna, socialarbetarna
              och de frivilliga organisationerna som ordet bör i lagtexten ändrades
              till ska. Kommunerna måste ta sitt eget ansvar, vilket är bra
              på många sätt. Tyvärr blir det dock ofta annorlunda än man tänkt
              sig när man implementerar regelförändringar. I detta fall är det
              inte alla jourer som är knutna till kommunerna. Det måste vi poängtera.
              Alla kvinnor som söker stöd kan inte bo kvar där, och därför behövs
              det nationella kvinnojourer som Terrafem. Roks har också sina
              egna ute i landet, men ändå är det över 3 000 kvinnor som nekas
              hjälp, och det är ett allvarligt samhällsproblem.
            </seg>
            <seg xml:id="i-b62bd2a65192abc6-0">
              Det är också ett allvarligt politiskt problem. När man nu har
              skärpt lagens formulering från bör till ska innebär det att vi
              alla har ett ansvar att se till att dessa kvinnor, och inte minst
              deras barn, garanteras skydd och säkerhet. Det måste också finnas
              kvalitet och säkerhet på de ställen de kommer till, liksom särskild
              kompetens när det gäller hedersproblematiken. Jag vet vad det
              innebär och vad som är svårigheten i detta. Därför är det viktigt
              att nationella kvinnojourer som Terrafem får stöd till sin verksamhet,
              och här pratar vi inte om telefonjour utan om den verkliga verksamheten,
              där kvinnor, barn och unga tjejer kommer och söker stöd. Det är
              väldigt viktigt att skilja på de två verksamheterna även om de
              bedrivs på samma jour. Det är ju två helt olika verksamheter med
              helt olika kompetens och möjligheter.
            </seg>
          </u>
          <note type="speaker" xml:id="i-01cfd37e31c085d2-0">
            Anf. 8 CARL B HAMILTON (FP):
          </note>
          <u who="carl_b_hamilton_f30000" xml:id="i-14008d6c49d7c571-1">
            <seg xml:id="i-bced8f392a2ecce7-0">
              Fru talman! Vi är alla överens om betydelsen och vikten av den
              här verksamheten. Därför är det lite tråkigt att vi håller på
              att tvista om vad som egentligen är förvaltningspolitiska frågor.
            </seg>
            <seg xml:id="i-27f6a2316a032c7b-0">
              Jag tycker också att man ska lägga märke till att vad den här
              regeringen har gjort är att acceptera ett ansvar för den här verksamheten,
              så att det inte enbart ligger på ideella organisationer. Det har
              man gjort genom att skjuta till betydligt mer pengar än tidigare
              regeringar.
            </seg>
            <seg xml:id="i-8058d91d3f8f38e2-0">
              Regeringen i Sverige kan inte gå in i enskilda myndigheter och
              styra vad de ska göra. Det är inte tillåtet. Man har en rollfördelning
              mellan regeringen och myndigheter för att politiken inte ska ha
              sina fingrar med överallt. Det är ett sätt att skydda det kommunala
              självstyret där kommunerna har ansvaret.
            </seg>
            <seg xml:id="i-072a6093e30c1651-0">
              Kommunerna har ansvaret för att ta hand om våldsutsatta kvinnor.
              Det är som statsrådet tidigare sade: Hur detta beskrivs har förändrats
              – ett bör har blivit ett ska. Det kanske låter blygsamt, men hur
              detta exakt formuleras har otroligt stor betydelse i den faktiska
              förvaltningspolitiken i kommuner och i staten.
            </seg>
          </u>
          <note type="speaker" xml:id="i-4c80f443b8f3ebbf-0">
            Anf. 9 Statsrådet MARIA LARSSON (KD):
          </note>
          <u who="nina_larsson_698017" xml:id="i-69870a9657d4e067-2">
            <seg xml:id="i-0df9f348b67f7ff2-0">
              Fru talman! Terrafem har två uppdrag, Gustav! Ett av dem har
              en nationell betingelse, nämligen den nationella jourtelefonen.
              För det utgår ett statligt bidrag direkt till organisationen.
              För utveckling av verksamheten för stödboende ges bidrag till
              de organisationer som är rikstäckande, och i den delen är Terrafem
              en del av Roks. Men Terrafem har alltså ett nationellt uppdrag,
              och därför var det relevant att också nämna Terrafem i artikeln.
            </seg>
            <seg xml:id="i-c8df207cca2285f3-0">
              Att 3 000 kvinnor nekas stöd är förfärligt, men låt mig säga
              att det finns en kommun bakom varje kvinna som har ett ansvar.
              Kommunen har i dag, med den lagändring vi gjorde, en skyldighet
              att ge stöd till varje våldsutsatt kvinna. Om en kvinna får skydd
              i ett av Terrafems boenden kan Terrafem naturligtvis ansöka om
              medel från den kvinnans kommun.
            </seg>
            <seg xml:id="i-5abd336fc4ba2e49-0">
              Gustav vill överpröva Socialstyrelsens beslut när det gäller
              att tillämpa förordningen. Det vore förmätet av mig att göra det.
              Det vore inte heller tillåtet. Det är en ordning inom statsförvaltningen
              där regeringen beslutar om medel men våra myndigheter är satta
              att fördela medlen enligt de förordningar som finns.
            </seg>
            <seg xml:id="i-3eedb29a8f2007ba-0">
              Låt mig säga att det är mycket viktigt att vi diskuterar hur
              vi säkrar skyddet för varje kvinna. Men det är också mycket viktigt
              att vi diskuterar hur vi kan hitta sätt att få problematiken att
              upphöra. Därför jobbar vi mycket med att få de män som slår kvinnor
              att sluta göra det och att hitta sätt som fungerar preventivt.
            </seg>
            <seg xml:id="i-fa493d6bc90360e5-0">
              Jag besökte häromdagen Centrum för Andrologi och Sexualmedicin,
              som har ett uppdrag från regeringen att bland annat ha en stopptelefon,
              dit män kan ringa när de känner att de på något sätt är på gång
              att begå ett sexuellt övergrepp. Man får kartlägga verksamheter
              som finns i landet för att vi ska veta hur mycket som finns i
              dag som kan vara till hjälp för män att bryta ett sådant här beteende.
              Man har också uppdraget att få fram evidensbaserade metoder som
              kan få män att förändra sitt förhållningssätt.
            </seg>
            <seg xml:id="i-94fee0f54a7252ab-0">
              Det här ser jag som ett mycket viktigt arbete. Ska vi få slut
              på problematiken måste vi nämligen jobba oerhört mycket med den
              del som handlar om att få män att sluta slå.
            </seg>
          </u>
          <note type="speaker" xml:id="i-b5317182ae57b60c-0">
            Anf. 10 GUSTAV FRIDOLIN (MP):
          </note>
          <u who="gustav_fridolin_58edbf" xml:id="i-02c515505a6d4bd9-2">
            <seg xml:id="i-e84d2f8518b748d8-0">
              Fru talman! Jag kan bara sorgset göra ett konstaterande. Trots
              att vi har kunnat visa i interpellationsdebatten att problemen
              härstammar från regler som är beslutade av regeringen väljer regeringen
              att fortsätta att inte ta ansvar. Man kryper undan från det som
              uppfattades som ett löfte i Svenska Dagbladet förra året och vill
              inte längre att det ska uppfattas så som det uppfattades då.
            </seg>
            <seg xml:id="i-1cb530693a40c89f-0">
              Man ska komma ihåg när den här artikeln skrevs. Den skrevs när
              vi hade en stor publik debatt om att Terrafem riskerade att behöva
              lägga ned sitt skyddande boende. Gång efter annan hade vi alla
              som deltagit i den här debatten, och inte minst regeringen, understrukit
              vilket viktigt nationellt intresse det var.
            </seg>
            <seg xml:id="i-cf494f05964f3a74-0">
              Då skrevs den här artikeln. Man skrev om att man skulle öka,
              till och med fördubbla, stödet. Man nämnde särskilt Terrafem,
              jämte SKR och Roks. Jag, Terrafem, Roks, när de gjorde sin ansökan
              till Socialstyrelsen, och, tror jag, alla andra som följde den
              debatten uppfattade det som att regeringen nu lovade att Terrafem
              skulle få medel så att man inte behövde lägga ned ett skyddat
              boende som ger hjälp till kvinnor både i Helsingfors och i resten
              av landet och som har en särskild kompetens som omöjligen kan
              byggas upp i varje kommun i landet.
            </seg>
            <seg xml:id="i-3225dcb0578baec3-0">
              Regeringen skrev, genom statsrådet Larsson och statsrådet Arnholm,
              den artikel som jag uppfattade som ett löfte. Den artikeln har
              man utgått från som ett löfte. Nu ser vi att det löftet tyvärr
              inte infrias.
            </seg>
            <seg xml:id="i-a16b68978f8c8c39-0">
              Det arbete som kvinnojourerna gör är svårt. De slåss mot många
              stora och tuffa utmaningar. De borde inte också behöva slåss mot
              stelbenta regler som gör att man hamnar mellan stolarna eller
              tomma politiska löften. Jag kan bara hoppas att någon annan av
              de aktörer som Terrafem tvingas vända sig till väljer att ta det
              ansvar som regeringen nu inte tar.
            </seg>
          </u>
          <note type="speaker" xml:id="i-9b4bea04f27c77f5-0">
            Anf. 11 Statsrådet MARIA LARSSON (KD):
          </note>
          <u who="nina_larsson_698017" xml:id="i-69870a9657d4e067-3">
            <seg xml:id="i-3bb60aa75a61fbb6-0">
              Fru talman! Vi kryper inte undan ansvar, tvärtom. Det här har
              varit en prioriterad fråga och är fortsatt en prioriterad fråga.
              Det visar inte minst medelstilldelningen.
            </seg>
            <seg xml:id="i-d0c4b2fd3ee01114-0">
              Gustav vill inte riktigt se det som vi säger vid upprepade tillfällen:
              att det skyddade boendet är kommunernas ansvar och inte statens
              ansvar, med den rollfördelning som vi har. Det vi bistår med är
              utvecklingsmedel och särskilda nationella uppdrag.
            </seg>
            <seg xml:id="i-5e0d0cd076cd3454-0">
              Terrafem har fått ett nationellt uppdrag att ha en jourtelefon.
              De har fått 8 miljoner kronor sedan 2009 för det uppdraget. De
              har också fått del av utvecklingsmedlen. Bara för de två senaste
              åren har deras olika jourer – i Helsingfors, i Uppsala och i Göteborg
              – fått sammanlagt 1,8 miljoner. Och de kan naturligtvis få mer
              via den organisation de är anslutna till, som är nationell när
              det gäller utveckling av kvinnojoursverksamheten.
            </seg>
            <seg xml:id="i-7bdef84ba437bc62-0">
              Jag tror inte alls att Roks har uppfattat det på något annat
              sätt. Gustav gör sig till tolk för väldigt många när han talar.
              Men Roks har skrivit en ansökan om precis vad de ville ha utvecklingsmedel
              till, och det är det de har fått pengar för, som de sedan kan
              fördela vidare efter eget önskemål mellan sina medlemsjourer.
            </seg>
            <seg xml:id="i-e0cf875276f52e3a-0">
              Ordningen är klart uppgjord, och det är den vi har att följa.
              Gustav vill ha en annan ordning, och den är faktiskt inte möjlig
              inom ramen för den lagstiftning vi har.
            </seg>
            <seg xml:id="i-99d887e78ae3708a-0">
              Kvinnojoursverksamhet och arbetet när det gäller våld mot kvinnor
              och att få män att sluta slå har aldrig prioriterats så här mycket
              av någon tidigare regering. Det visar också vår medelstilldelning,
              Gustav Fridolin.
            </seg>
          </u>
          <note xml:id="i-543854b9a35fafda-0">
            Överläggningen var härmed avslutad.
          </note>
          <note xml:id="i-855a2d58fb4f0763-0">
            5 § Svar på interpellation 2013/14:238 om arbetsvillkor inom
            flygtrafiken
          </note>
          <note type="speaker" xml:id="i-ffad5abf04c6973e-0">
            Anf. 12 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-0">
            <seg xml:id="i-129e6d44a3d09d0c-0">
              Fru talman! Ali Esbati har frågat mig om jag avser att mot bakgrund
              av bland annat situationen inom flygbranschen vidta åtgärder för
              att begränsa den tid som bemanningsanställda kan vara inne på
              ett företag, driva på för krav på operatörer att en hög andel
              av deras flygpersonal ska vara anställd i samma bolag som har
              driftstillståndet samt ta initiativ till en utredning om social
              dumpning inom luftfarten.
            </seg>
            <seg xml:id="i-037af6a4d78c4aec-0">
              En självklar utgångspunkt för regeringen är att sjysta villkor
              ska gälla oavsett hur arbetsgivaren väljer att bedriva sin verksamhet
              och oavsett bransch.
            </seg>
            <seg xml:id="i-f35c8148599866aa-0">
              Hur en arbetsgivare väljer att organisera sin verksamhet är en
              del av arbetsledningsrättsprincipen, som är en grundläggande arbetsrättslig
              princip. Det innebär till exempel att en arbetsgivare själv kan
              välja om verksamheten ska bedrivas med egen eller inhyrd personal.
              Det finns ingen bestämmelse i lag om hur länge bemanningsanställda
              får arbeta som inhyrda hos ett kundföretag. Detta innebär dock
              inte att regler som säkerställer de inhyrda arbetstagarnas rättigheter
              saknas. Enligt lagen om uthyrning av arbetstagare ska bemanningsanställda
              tillförsäkras minst de grundläggande arbets- och anställningsvillkor
              som skulle ha gällt om han eller hon hade anställts direkt av
              kundföretaget för att utföra samma arbete. Jag har inte för avsikt
              att vidta åtgärder för att begränsa den tid som bemanningsanställda
              kan hyras in.
            </seg>
            <seg xml:id="i-e47076272e1858b7-0">
              Vad gäller den andra frågan, om jag avser att driva på för krav
              på operatörer att en hög andel av deras flygpersonal ska vara
              anställd i samma bolag som har driftstillståndet, är det infrastrukturministerns
              ansvarsområde. Jag kan bara konstatera att flygoperatören naturligtvis
              måste följa gällande lagar och regler, såsom EU:s regelverk för
              flygsäkerhet, och naturligtvis ska alla bolag som är verksamma
              på den svenska arbetsmarknaden följa gällande lagar och regler.
            </seg>
            <seg xml:id="i-a17dd6f1c95cba90-0">
              Vi har redan i dag ett regelverk som syftar till att säkerställa
              goda anställningsvillkor för inhyrda arbetstagare, bland annat
              lagen om uthyrning av arbetstagare, som genomför EU:s bemanningsdirektiv.
              Jag ser för närvarande inget behov av att tillsätta någon särskild
              utredning.
            </seg>
          </u>
          <note type="speaker" xml:id="i-bacd46b314aa9a5d-0">
            Anf. 13 ALI ESBATI (V):
          </note>
          <u who="unknown" xml:id="i-bc7d59e206f20fbc-0">
            <seg xml:id="i-d17937ff6c383dfa-0">
              Fru talman! Jag tackar för svaret från arbetsmarknadsministern,
              men jag måste tyvärr konstatera att det var ett ganska genuint
              icke-svar. Jag hade kanske inte hoppats fullt ut att ministern
              skulle komma med något slags färdigberett åtgärdspaket, men jag
              hade kanske en viss förhoppning om att det skulle komma någon
              sorts signal om att regeringen tar problemen inom flygbranschen
              på allvar. Jag hade hoppats att vi skulle få höra ett resonemang
              om detta som åtminstone lät påskina att ministern och därmed regeringen
              hade större överblick över arbetssituationen inom flygbranschen
              eller åtminstone var intresserade av att skaffa sig det.
            </seg>
            <seg xml:id="i-c6e623b70858faf6-0">
              Men det Elisabeth Svantesson har berättat är att inhyrda arbetstagare
              ska ha bra arbetsvillkor. Flygoperatörerna ska följa gällande
              lagar och regler. Det är helt generiska svar. Det är svar som
              i princip hade kunnat ges på vilken fråga som helst.
            </seg>
            <seg xml:id="i-54422d317efccace-0">
              Det som var min poäng med att ställa interpellationen var att
              belysa konkreta, existerande och, åtminstone enligt min och Vänsterpartiets
              mening, oroväckande utvecklingstendenser inom en del av den svenska
              arbetsmarknaden. Det är tendenser som är problematiska, för de
              drabbar kabinanställda, piloter och andra inom den här näringen.
              Men de har också bredare följdverkningar. Vi vet ju att olika
              typer av tricks för att pressa löner och arbetsvillkor tenderar
              att snappas upp av andra branscher.
            </seg>
            <seg xml:id="i-145e4d1928a3f25c-0">
              Jag påminner om det som jag tog upp i interpellationen – det
              gäller exempelvis Norwegian och kabinpersonalen. Företagsledningen
              vill att personalen ska göra samma jobb men som bemanningsanställd
              i stället för att vara anställd av själva företaget.
            </seg>
            <seg xml:id="i-85d6aefb22a033b7-0">
              Det här har Elisabeth Svantesson inget att säga om. Hon reflekterar
              inte över att detta kan innebära olika saker för arbetsvillkoren,
              nämligen att den faktiska fördelningen av ansvar blir annorlunda.
              Det kan uppstå en press på personalen, som riskerar att gå från
              att vara kvalificerad säkerhets- och serviceansvarig personal
              till att bli jäktad städ- och försäljningspersonal i luften.
            </seg>
            <seg xml:id="i-7b4bc030e64778c5-0">
              Elisabeth Svantesson har heller ingenting att säga om piloternas
              situation. Det finns exempel både på användning av bemanningsföretag
              och på att piloter pressas till att bli egenföretagare som gör
              samma jobb som tidigare. Det borde vara uppenbart att det handlar
              om att arbetsgivaren försöker dumpa tidigare upparbetade villkor
              och komma undan ansvar och risker.
            </seg>
            <seg xml:id="i-eb555d00b98ad8d3-0">
              I söndags skrev Svensk Pilotförening om denna fråga på DN Debatt.
              Man tog upp företaget Svenska Direktflyg AB, som har krävt 25
              procents lönesänkning av sina anställda. När facket inte ville
              acceptera detta i förhandlingar sade bolaget upp alla piloter
              och började använda sig av utländska flygbolag för att genomföra
              de svenska flygningar företaget har åtagit sig.
            </seg>
            <seg xml:id="i-9fa1fd64e4ef95b9-0">
              Ett annat exempel som jag har tagit upp gäller F-skattsedlar
              och nämns också i artikeln. Det gäller företag som behåller sin
              verksamhet oförändrad utåt men som går runt kraven på att betala
              arbetsgivaravgifter och liknande genom att i stället ta in piloter
              i form av konsulter. Av debattartikeln framgår att detta är en
              avsiktligt vilseledande konstruktion med syfte att försvåra insyn
              för utomstående och samtidigt sätta arbetstagarna i en beroendeställning
              till flygbolaget som inte liknar någon normal relation på svensk
              arbetsmarknad.
            </seg>
            <seg xml:id="i-2bc5500c3804fff1-0">
              Är arbetsmarknadsministern bekymrad över eller ens intresserad
              av de konkreta problemen på svensk arbetsmarknad? Ska alla som
              följer debatten räkna med att de fina orden om att den svenska
              modellen är bra och värd att försvara är bortblåsta i det ögonblick
              som de konfronteras med reella problem i verkliga branscher och
              den nu gällande svenska arbetsmarknaden?
            </seg>
          </u>
          <note type="speaker" xml:id="i-51bf9d72c2c5e67b-0">
            Anf. 14 JENNY PETERSSON (M):
          </note>
          <u who="jenny_petersson_235eb5" xml:id="i-1e3fc32c25369093-0">
            <seg xml:id="i-6715893643797850-0">
              Fru talman! Jag hade inte tänkt anmäla mig till debatten, men
              jag vill generellt ta upp att Ali Esbati glömmer nämna att Vänsterpartiet
              över huvud taget inte vill ha bemanningsföretag eller en bemanningsbransch.
              Det är viktigt för dem som följer debatten att se att Vänstern
              har det ingångsvärdet.
            </seg>
            <seg xml:id="i-4577cb1f371c8a5e-0">
              Givetvis ska det finnas sjysta villkor på arbetsmarknaden. Arbetsmarknaden
              är i ständig förändring, och bemanningsföretag är en viktig ingång
              på den svenska arbetsmarknaden. Det gäller särskilt unga utrikes
              födda som ofta får sitt första jobb i bemanningsbranschen, till
              exempel extrajobb. Vi kan även se många äldre som jobbar i bemanningsbranschen.
              De har pensionerat sig från sina arbeten och väljer att bli proffs
              i bemanningsbranschen.
            </seg>
            <seg xml:id="i-cb8f0224e65c91a9-0">
              Ali Esbati pratar om viktiga signaler. Det är viktigt för mig
              som moderat politiker att säga att bemanningsbranschen är här
              för att stanna, men där ska gälla sjysta villkor. Ungdomar får
              ofta sitt första jobb i branschen. Givetvis finns utmaningar i
              bemanningsbranschen, särskilt i fråga om att kompetensen tas till
              vara och utvecklas.
            </seg>
          </u>
          <note type="speaker" xml:id="i-c2f86dc31ff9ff20-0">
            Anf. 15 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-1">
            <seg xml:id="i-ada6730fd0d4b4e8-0">
              Fru talman! Ali Esbati lyfter upp en komplex fråga. Företag,
              arbetstagare, konsumenter och företag finns på en alltmer globaliserad
              och rörlig marknad. Det gäller särskilt inom flygbranschen, som
              är mobil till sin natur.
            </seg>
            <seg xml:id="i-59e8b7a5728f6996-0">
              Ökad rörlighet är i grunden något positivt eftersom den leder
              till tillväxt och ökat välstånd. Samtidigt är det självklart aldrig
              okej att kringgå lagar och regler.
            </seg>
            <seg xml:id="i-1a69b6a97a6a60b4-0">
              Ali Esbati och jag är överens om att det ska vara sjysta villkor
              på den svenska arbetsmarknaden. Men när det gäller bemanningsföretagens
              roll på arbetsmarknaden är vi inte lika samstämmiga. Jag anser
              att bemanningsföretag fyller en viktig funktion på svensk arbetsmarknad.
              Många som vill ta sig in på arbetsmarknaden kommer in genom bemanningsföretag.
              Vi vet att unga i större utsträckning får jobb i bemanningsföretag
              än i andra företag. Det är också en viktig väg in på arbetsmarknaden
              för många utrikes födda. För både unga och utrikes födda är bemanningsföretagen
              dörren till ett jobb, en trygghet och en gemenskap.
            </seg>
            <seg xml:id="i-9e371cc380f6994c-0">
              Branschen är viktig i grunden för att hålla svenska företag konkurrenskraftiga
              och anpassningsbara, till exempel genom att de kan ta in personal
              snabbt med rätt spetskompetens eller för att klara tillfälliga
              toppar.
            </seg>
            <seg xml:id="i-d4a6dca1eebc389b-0">
              Det är absolut sant att det finns tillfällen där vi definitivt
              kan diskutera moralen i olika företags beteende. Men vi ska inte
              kasta ut barnet med badvattnet och förbjuda bemanningsföretag,
              så som Ali Esbati vill. Det är egentligen det som Vänsterpartiet
              i grund och botten vill. Det handlar inte bara om att lyfta upp
              något som man ser som ett problem, utan man vill faktiskt förbjuda
              bemanningsföretagen. Jag tror att vi ska arbeta med att se till
              att bemanningsbranschen blir bättre.
            </seg>
            <seg xml:id="i-72766e9c2e0c312a-0">
              Regeringen har genomfört viktiga förändringar för att säkerställa
              villkoren för bemanningsanställda. De nya reglerna som antogs
              förra året innebär att huvudregeln är att bemanningsföretag ska
              tillförsäkra bemanningsanställda minst de grundläggande arbets-
              och anställningsvillkor som skulle ha gällt om de anställda anställdes
              direkt i kundföretaget för att utföra samma arbete. Det är den
              så kallade likabehandlingsprincipen som ska gälla i bemanningsföretag.
            </seg>
            <seg xml:id="i-25977836e11de7a1-0">
              En annan sak som regeringen utreder – och det är Ali Esbati väl
              medveten om – är hur vanligt det är att personal från exempelvis
              bemanningsföretag hyrs in när det finns en företrädesrätt för
              arbetstagare som tidigare har sagts upp. Utredningen ska också
              titta på hur arbetsmarknadens parter har reglerat möjligheten
              till inhyrning i sådana situationer. Utredningen ska redovisas
              i sommar. Efter det går det att ta ställning till om det finns
              behov av eventuella åtgärder.
            </seg>
            <seg xml:id="i-803a47d26a804d73-0">
              För mig är det alldeles självklart att det ska finnas sjysta
              villkor oavsett om man jobbar inom flyget eller inom någon annan
              bransch. Men att förbjuda bemanningsbranschen är inte en lösning.
              Det leder inte till fler jobb, och det leder inte till konkurrenskraftiga
              svenska företag.
            </seg>
          </u>
          <note type="speaker" xml:id="i-7ed93d5d189f089d-0">
            Anf. 16 ALI ESBATI (V):
          </note>
          <u who="unknown" xml:id="i-bc7d59e206f20fbc-1">
            <seg xml:id="i-fd7a3f2402fc4e4b-0">
              Fru talman! Det var Jenny Petersson som sade att arbetsmarknaden
              är i ständig förändring. Det är något att ta fasta på. Det är
              precis därför vi ser de konkreta problem som uppstår när arbetsmarknaden
              är i förändring. Vi försöker se vad som kan göras åt problemen.
              Men det verkar inte riktigt vara regeringens inställning.
            </seg>
            <seg xml:id="i-b6d35ab72592c82d-0">
              Vi får återigen i diskussionen om bemanningsbranschen höra de
              argument som togs upp när möjligheterna för bemanningsföretag
              att komma in på arbetsmarknaden skulle utvidgas, nämligen att
              det handlar om att tillgodose behov av spetskompetens eller att
              fylla tillfälliga arbetstoppar. Men här är det fråga om systematisk
              användning av bemanningsföretag i helt andra situationer. Det
              är poängen här. Bemanningsföretag anlitas inte för att någon ska
              få in en fot på arbetsmarknaden utan tvärtom för att samma personer
              ska göra samma jobb men i en annan anställningsform. Det gör att
              företaget slipper ta ansvar, och risker och press kan föras över
              på personalen. Det är poängen.
            </seg>
            <seg xml:id="i-bed2adec8a0dcba9-0">
              Det är inte ett starkt argument för mig att de som drabbas av
              situationen ofta är utlandsfödda. Jag kan inte förstå att det
              argumentet skulle göra mig gladare.
            </seg>
            <seg xml:id="i-191f5191814c6c03-0">
              Än en gång handlar det om att det ska vara andra saker som gäller
              på denna ständigt föränderliga arbetsmarknad och specifikt för
              flygbranschen. Den är, mycket riktigt, lite speciell eftersom
              det är fråga om rörelser över gränserna. Det hör till sakens natur
              att branschen är rörlig. Då finns behov av att se specifikt på
              de problem som uppstår där.
            </seg>
            <seg xml:id="i-0ef7ce1f45eb3bbb-0">
              Exemplet med piloternas situation är intressant. Det ger regeringen
              en möjlighet att säga vad man tror på för sorts arbetsmarknad
              i framtiden i Sverige. Ser man dumpningen av villkoren som ett
              problem? Är man beredd att initiera specifika åtgärder? I det
              här fallet verkar det som att svaret är nej på den senare frågan.
            </seg>
            <seg xml:id="i-e1d77f9d31ea1b67-0">
              Vi ser en situation där man till exempel använder sig av konstruktionen
              att lägga ut verksamheten på bemanningsföretag, eller något som
              heter bemanningsföretag, som är registrerade i andra länder. Så
              hyr man in personalen därifrån. Det är samma typ av arbetsuppgifter,
              men man kallar, i det här fallet, piloterna för konsulter. Ett
              exempel utöver det som jag nämnde togs upp i Södermanlands Nyheter
              nyligen och gällde Saabs målflygsverksamhet på Skavsta, där fem
              av sju piloter sagts upp. Man hävdar att det är arbetsbrist. I
              stället ska verksamheten drivas med hjälp av inhyrda konsulter.
            </seg>
            <seg xml:id="i-608343f594d896c5-0">
              Det är intressant att arbetsmarknadsministern säger att det har
              att göra med företagsmoral. Det är inte så det fungerar i verkligheten.
              Om vissa sätter saker i system inom en begränsad bransch kommer
              de företag som inte gör det att bli tvungna att anpassa sig till
              detta. Det är staten, myndigheterna, riksdagen som sätter spelgränserna
              för marknaden och som därmed också bestämmer vad det är man ska
              konkurrera med. Ska man konkurrera genom att pressa sina anställda
              så mycket som möjligt, eller ska man konkurrera genom att komma
              på bättre sätt att erbjuda en tjänst?
            </seg>
          </u>
          <note type="speaker" xml:id="i-b2d0efdb45e9c7ef-0">
            Anf. 17 JENNY PETERSSON (M):
          </note>
          <u who="jenny_petersson_235eb5" xml:id="i-1e3fc32c25369093-1">
            <seg xml:id="i-138d7f9b95c14a19-0">
              Fru talman! Jag ska bara upprepa att det finns en tydlig skiljelinje
              i den svenska politiken, precis som Ali Esbati säger. Det finns
              de som vill föra en politik där man begränsar olika sorters företags,
              i detta fall bemanningsföretags, verksamhet. Man vill sätta upp
              hinder för människor att komma in på arbetsmarknaden.
            </seg>
            <seg xml:id="i-35c9c52d83d54f46-0">
              Bemanningsföretagen är en viktig ingång på arbetsmarknaden där
              man kan börja tjäna egen lön och skaffa sig erfarenhet. Inte minst
              gäller det ungdomar och utrikes födda som ofta får sin första
              lön via ett bemanningsföretag.
            </seg>
            <seg xml:id="i-798584cd3b31e7b5-0">
              Det går att raljera om att det är ungdomar och utrikes födda
              som jobbar inom denna bransch. Det är många ungdomar som har sitt
              första extra jobb vid sidan av studierna i ett bemanningsföretag
              och hyrs ut till en kund. Det kan vara till exempel en ekonomistuderande
              som hyrs ut till en ekonomiavdelning. Andra branscher där bemanningsföretag
              verkar gäller lagerjobb, enklare industrijobb och fastighetsservice
              där det inte krävs en jättelång jobberfarenhet, men även jobb
              där detta krävs. Det finns vårdcentraler runt om i landet som
              har svårt att få tag på läkare och som använder sig av bemanningsföretag
              som hyr ut läkare till vårdcentraler för att patienterna ska få
              den vård de behöver.
            </seg>
            <seg xml:id="i-ebb10d13c4b2d380-0">
              Där går skiljelinjen. Det är det här som Vänsterpartiet och Ali
              Esbati vill stoppa, för de vill inte ha bemanningsföretag över
              huvud taget. Det finns en skiljelinje i den svenska politiken.
            </seg>
          </u>
          <note type="speaker" xml:id="i-4828057027165eed-0">
            Anf. 18 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-2">
            <seg xml:id="i-7a16c6cd74d91da3-0">
              Fru talman! Ali Esbati undrar varför vi svarar med att diskutera
              bemanningsföretag. Det är för att frågan faktiskt handlar om det.
              Vi har en grundläggande skillnad i åsikt och i synen på bemanningsföretag.
              1,3 procent av alla sysselsatta i Sverige arbetar i bemanningsföretag.
              Det sätter, tycker jag, Ali Esbatis retorik med krav på regleringar,
              begränsningar och förbud i ett lite annat perspektiv.
            </seg>
            <seg xml:id="i-faf271e60db5545f-0">
              Låt oss då titta på flygbranschen. Liksom andra branscher möter
              den nya utmaningar. Globalisering och ökad konkurrens är krafter
              som man inte kan bortse från. Det är ett hårt tryck på branschen,
              och det påverkar naturligtvis företagen. Ett ökat utbyte generellt
              mellan länder gör att vi som konsumenter får tillgång till fler
              varor och tjänster till bättre pris. Till exempel är det många
              fler i dag än förut som har möjlighet att upptäcka och semestra
              i nya länder. Samtidigt finns det såklart en konsumentmakt, att
              konsumenter kan välja till och välja från. Allt handlar inte om
              lagstiftning; det handlar också om konsumentmakt.
            </seg>
            <seg xml:id="i-9267061efa446805-0">
              Globalisering innebär möjligheter för svenska företag att sälja
              varor och tjänster på andra marknader, vilket skapar jobb åt tusentals
              svenskar. För en handelsberoende ekonomi som Sverige är det särskilt
              viktigt. I grunden är utbytet av varor och tjänster och rörlighet
              för människor någonting positivt.
            </seg>
            <seg xml:id="i-77b0883d2c81950b-0">
              Men den ökade konkurrensen har också en annan sida. Det tvingar
              företag att anpassa sina villkor i en allt snabbare takt. De här
              krafterna, eller strukturomvandlingen om man vill använda ett
              lite torrare uttryck, tvingar många företag att förändra sin verksamhet
              eller till och med att lägga ned verksamheten. Det är många gånger
              en väldigt smärtsam process och omställning där många människor
              kan förlora sina jobb. Jag tror att flygbranschen är en av de
              mest utsatta branscherna speciellt med tanke på dess natur, som
              jag sade, eftersom man är mobil.
            </seg>
            <seg xml:id="i-78e73d7c206e2c4a-0">
              Svaret är inte att förbjuda bemanningsföretag i Sverige, som
              Vänsterpartiet vill. Det kommer varken att stoppa globaliseringen
              eller förändra villkoren för exempelvis Qatar Airways. Jag vet
              att Ali Esbati har diskuterat förhållandena för deras anställda.
              Att förbjuda bemanningsföretag stänger bara dörren till arbetsmarknaden
              för oss som bor i Sverige.
            </seg>
            <seg xml:id="i-369454b974f22ec4-0">
              Jag vill slå fast och vara tydlig med att det aldrig är acceptabelt
              att bryta mot, missbruka eller kringgå regler för att konkurrera
              med arbetskraftskostnader, varken i Sverige eller i något annat
              EU-land. Det vill jag vara väldigt tydlig med. Företag och arbetstagare
              som verkar på flera länders arbetsmarknader kan förstås i fråga
              om arbetskraftskostnader räkna ut var det är mest ekonomiskt fördelaktigt
              att verka. Men det behöver inte per automatik betraktas som ett
              brott, missbruk eller kringgående av ett lands regler, och man
              kan alltid diskutera moralen i olika företags val.
            </seg>
          </u>
          <note type="speaker" xml:id="i-d94b4dd5bbd414f9-0">
            Anf. 19 ALI ESBATI (V):
          </note>
          <u who="unknown" xml:id="i-bc7d59e206f20fbc-2">
            <seg xml:id="i-ae554a97668ac880-0">
              Fru talman! Jag tror väl inte att ungdomar och utrikes födda
              kommer in på arbetsmarknaden genom att bli bemanningsföretagsanställda
              piloter. Det upprepas här att man kommer in på arbetsmarknaden
              genom anställning på ett bemanningsföretag, men det konkreta exemplet
              med Norwegians kabinpersonal pekar på att detta var en väg ut
              ur Norwegian. Man får göra samma jobb men är i stället bemanningsföretagsanställd.
              Det var poängen i min fråga.
            </seg>
            <seg xml:id="i-81a44400c9fcc588-0">
              Arbetsmarknadsministern talar om konsumentmakt. Det är intressant
              att man menar att den som ska köpa en biljett en eller flera gånger
              därigenom ska ta ansvaret för att det inte sker lönedumpning någonstans
              i världen. Det är ett ganska märkligt och stort krav att ställa
              på den som köper sin biljett. Däremot skulle man kunna ställa
              det kravet på dem som upphandlar offentlig flygtrafik. Offentlig
              flygtrafik upphandlas en hel del i Sverige. Men det har inte visat
              sig att regeringen är intresserad av att närmare undersöka möjligheterna
              till det och att ställa krav på kollektivavtal och goda villkor
              i samband med upphandling av offentlig flygtrafik.
            </seg>
            <seg xml:id="i-fccf591312c8775d-0">
              Till sist måste jag igen säga att det låter som att det är något
              slags naturlag att konkurrensen ska leda till att man pressar
              arbetsvillkoren. Arbetsmarknadsministern säger: Nej, det får inte
              gå ut över arbetsvillkoren. Det är precis det frågan handlar om.
              Genom att sätta upp regler som gör att det inte går att konkurrera
              genom att pressa personalen blir konkurrensen annorlunda. Man
              försöker att i stället erbjuda en bättre tjänst på andra sätt.
            </seg>
          </u>
          <note type="speaker" xml:id="i-c60eea0a004afd18-0">
            Anf. 20 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-3">
            <seg xml:id="i-0b311f4bed8cc150-0">
              Fru talman! Tack för interpellationen. Det här är komplexa frågor
              just av den anledning som jag tidigare nämnde. Men i grunden handlar
              det om vad vi vill reglera och vad vi vill förbjuda. Vi har varit
              tydliga med att när det gäller bemanningsföretag ska vi utifrån
              utredningen om företrädesrätten – när vi får den – fortsätta att
              se vad som krävs och behövs.
            </seg>
            <seg xml:id="i-7ab7209ccb149700-0">
              Jag fick en fråga om jag tänker följa upp detta med social dumpning.
              Jag tycker att det är viktigt att följa alla frågor som har med
              svensk arbetsmarknad att göra.
            </seg>
            <seg xml:id="i-bc4579ff7e001654-0">
              Jag följer en annan fråga där det har diskuterats mycket om dumpning,
              nämligen byggbranschen och utstationerade. Där kan jag konstatera
              att utvecklingen i byggbranschen har varit stark. Sysselsättningen
              under de senaste åren har vuxit. Löneutvecklingen i byggbranschen
              har vuxit. Där kan vi i alla fall se en utveckling åt det hållet.
            </seg>
            <seg xml:id="i-109c65bbd1927dfc-0">
              Vi ska naturligtvis också följa den här branschen som är viktig
              både för dem som jobbar i den och för alla dem som reser.
            </seg>
          </u>
          <note xml:id="i-543854b9a35fafda-1">
            Överläggningen var härmed avslutad.
          </note>
          <note xml:id="i-dc71eb4682e99e8f-0">
            6 § Svar på interpellation 2013/14:247 om arbetsvillkor och upphandling
            inom taxibranschen
          </note>
          <note type="speaker" xml:id="i-96bd0387c2e77ec1-0">
            Anf. 21 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-4">
            <seg xml:id="i-32eab7f243ecba18-0">
              Fru talman! Ali Esbati har frågat mig om jag avser att vidta
              åtgärder för att följa upp förekomsten av antifackligt beteende
              inom taxinäringen och om jag avser att agera för att offentlig
              upphandling av färdtjänst ska stärka snarare än underminera kollektivavtal.
            </seg>
            <seg xml:id="i-0cd9108298bc5a1c-0">
              Det är av grundläggande betydelse att alla arbetstagare ska ha
              möjlighet att utnyttja sin rätt att organisera sig och bedriva
              facklig verksamhet. Föreningsfriheten är grundlagsskyddad och
              närmare regler som syftar till att skydda arbetstagarnas föreningsrätt
              finns bland annat i medbestämmandelagen. Vidtar en arbetsgivare
              åtgärder som syftar till att skada en arbetstagare för att han
              eller hon har använt sin föreningsrätt kan det vara att anse som
              en föreningsrättskränkning. I så fall kan skadestånd utdömas.
              Det regelverk vi har i dag fungerar enligt min mening väl. Jag
              har därför inte för avsikt att vidta några åtgärder när det gäller
              detta.
            </seg>
            <seg xml:id="i-4df105f4297f8514-0">
              Mer specifika frågor om taxinäringen hanteras av infrastrukturministern.
              Jag kan bara konstatera att regeringen arbetar löpande för att
              förbättra regelefterlevnaden inom yrkestrafiken på väg, inklusive
              taxinäringen.
            </seg>
            <seg xml:id="i-2b4b1238eba45e03-0">
              När det gäller frågan om offentlig upphandling vill jag inledningsvis
              påpeka att regelverket för offentlig upphandling ligger på statsrådet
              Attefalls bord. Nya EU-direktiv på området antogs nyligen.
            </seg>
            <seg xml:id="i-fa38a79964761742-0">
              Jag kan ändå vara tydlig med följande: regeringen har, inom ramen
              för EU-förhandlingarna om de nya upphandlingsdirektiven, aktivt
              värnat den svenska arbetsmarknadsmodellen. Regeringen har bland
              annat gett stöd till förslaget om en ny allmän principbestämmelse
              om att medlemsstaterna ska vidta lämpliga åtgärder för att säkerställa
              att leverantörer vid fullgörande av offentliga kontrakt iakttar
              tillämpliga miljöskyldigheter, sociala skyldigheter och arbetsrättsliga
              skyldigheter. Det handlar om skyldigheter som fastställts i unionslagstiftning,
              nationell lagstiftning, kollektivavtal eller i vissa internationella
              miljöbestämmelser, sociala bestämmelser och arbetsrättsliga bestämmelser.
              En förutsättning är att dessa bestämmelser och tillämpliga skyldigheter
              överensstämmer med unionslagstiftningen, bland annat måste de
              vara icke-diskriminerande och transparenta.
            </seg>
            <seg xml:id="i-3b3aff6848710975-0">
              Regeringen har – under Socialdepartementet – tillsatt en utredning
              för genomförande av direktiven som ska lämna sitt slutbetänkande
              senare i år.
            </seg>
          </u>
          <note type="speaker" xml:id="i-e6fc30ca07f1dfb6-0">
            Anf. 22 ALI ESBATI (V):
          </note>
          <u who="unknown" xml:id="i-bc7d59e206f20fbc-3">
            <seg xml:id="i-84ba494f22b64b8f-0">
              Fru talman! Jag tackar arbetsmarknadsministern för svaret. Det
              är bra att ministern är tydlig med att kränkningar av fackliga
              rättigheter inte ska förekomma på svensk arbetsmarknad. Det är
              också bra att regeringen arbetar med att förbättra regelefterlevnaden
              inom yrkestrafiken på väg.
            </seg>
            <seg xml:id="i-a92912c66448e4d5-0">
              Men det som inte är så bra är att Elisabeth Svantesson, i likhet
              med den diskussion som vi hade tidigare om flyget, inte vill närma
              sig problemen som i verkligheten finns på den här marknaden, alltså
              taximarknaden, och som har gjort branschen väldigt hård för många
              av dem som jobbar i den.
            </seg>
            <seg xml:id="i-a53ba4247cb828c2-0">
              I dag sitter det några taxichaufförer på läktaren och lyssnar
              på det som ministern har att säga. De hade nog kanske varit ännu
              fler, om det inte hade funnits en stark oro för att drabbas av
              problem och repressalier. Vi vet att sådant förekommer.
            </seg>
            <seg xml:id="i-cb0331086c42bd00-0">
              Det konkreta exemplet som föranledde den här interpellationen
              ger en antydan om hur svårt problemet kan vara. Allonias Sebhatu
              förlorade jobbet när han arbetade fackligt på Taxi Kurir. Han
              har inte blivit formellt uppsagd av företaget, eftersom han inte
              har varit anställd av dem. Däremot har han bestraffats genom att
              stängas av från Taxi Kurirs växel. Då finns det inget jobb för
              honom hos åkaren som är hans formella arbetsgivare. Därmed måste
              han sägas upp. Detta är väldigt typiskt för situationen inom taxibranschen.
              Starka aktörer lägger över risker på underleverantörer som har
              en svag ställning, alltså åkarna. De är helt och hållet beroende
              av företagets växel och i sin tur pressar åkarna dem som kör bilarna,
              alltså chaufförerna.
            </seg>
            <seg xml:id="i-289ef54505ee3e40-0">
              Detta leder till extremt långa arbetsdagar, väldigt dålig timlön,
              svårt eller omöjligt att ta ut semester, frustration och aggression
              som gör att chaufförerna slits ned.
            </seg>
            <seg xml:id="i-6efaccba227a2cef-0">
              Det som också är talande med exemplet är att offentlig upphandling
              spelar en stor roll. En betydande del av taxibolagens inkomster
              kommer från samhällsbetalda resor, färdtjänst och annat som upphandlas
              av det offentliga. I Helsingforssregionen är det runt 2 miljarder
              kronor årligen som omsätts på det här sättet. Det här är förstås
              pengar som bolagen väldigt gärna vill komma åt.
            </seg>
            <seg xml:id="i-14d2040fa16e6e1b-0">
              Med den struktur som finns i dag är det de bolag som pressar
              villkoren för chaufförerna som vinner upphandlingarna. De som
              har kollektivavtal och sjysta villkor har ingen chans vid upphandlingar
              där det är bara priset som gäller.
            </seg>
            <seg xml:id="i-2bd11d61e85a2b98-0">
              Situationen blir den att stora bolag vinner upphandlingarna,
              och sedan lägger man över pressen på förarna som får väldigt dåligt
              betalt per körning. Då är det klart att man är mån om att inte
              behöva ta de körningarna. Det går också i en del fall ut över
              dem som åker taxi eller som använder färdtjänst. Det här har man
              i flera fall påpekat från de funktionshindrades organisationer.
              Om chaufförerna är frustrerade går det ut över bemötandet av dem
              som är beroende av den upphandlade tjänsten.
            </seg>
            <seg xml:id="i-f55da5e1702acb4a-0">
              En anonym förare hos Taxi Kurir uttryckte det så här i tidningen
              Etcetera i oktober: Jag jobbar 70 timmar i veckan och tjänar runt
              20 000. Om man kör färdtjänst går det inte ihop. En körning som
              i vanliga fall skulle ha gett 400 kronor ger 200 om det är färdtjänst.
            </seg>
            <seg xml:id="i-f8ee0ad7a766a84b-0">
              Återigen blir frågan: Är detta någonting som är intressant för
              ministern att se närmare på? Är det rimligt att det inte ställs
              krav på kollektivavtal vid upphandlingar? Är det rimligt att förare
              som försöker att göra någonting åt detta straffas samtidigt som
              bolaget som har det verkliga ansvaret kan två sina händer? Ska
              vi ha en sådan här arbetsmarknad i Sverige där taxichaufförer
              betalar med sina pensioner och sin hälsa medan staten och andra
              offentliga instanser blundar och inte tar sitt ansvar?
            </seg>
            <seg xml:id="i-ca35d2668bc49019-0">
              Jag tycker att Allonias som hade mod att säga ifrån och alla
              andra inom taxibranschen som följer den här debatten har rätt
              att få ett bättre svar än att regler ska följas.
            </seg>
          </u>
          <note type="speaker" xml:id="i-4833aee571bdc8d7-0">
            Anf. 23 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-69651abda2acd89f-0">
            <seg xml:id="i-49637b10e38ceaa8-0">
              Fru talman! Där uppe på läktaren sitter Allonias Sebhatu – hej
              Allonias! Han var taxichaufför på Taxi Kurir som är en av de stora
              aktörerna på taximarknaden i Sverige. Taxi Kurir ägs av Fågelviksgruppen
              som dominerar den svenska taxibranschen alltmer. I stad efter
              stad konkurrerar man ut andra taxibolag. Hur kan de göra det?
              Jo, de gör det genom att inte sluta kollektivavtal och genom att
              svara chaufförer som vill behandlas väl och ha kollektivavtal
              och bra rättigheter på samma sätt som de svarade Allonias: De
              får gå.
            </seg>
            <seg xml:id="i-2e513e4137523d88-0">
              Då vågar inte chaufförerna säga ifrån. De är rädda om sina jobb.
              De har familjer att försörja. De jobbar väldigt många timmar i
              veckan och har ofta en osäker anställningsform. Allonias tog den
              striden, och han förlorade sitt arbete som en tydlig hämndaktion
              från denna mäktiga företagsgrupp som omsätter så många miljoner
              och miljarder i Sverige.
            </seg>
            <seg xml:id="i-fae435f0ed192f6e-0">
              Ska det se ut så på svensk arbetsmarknad? Vill vi att människor
              ska vara rädda för att organisera sig fackligt, att man inte vågar
              begära ett kollektivavtal, att man fruktar för sitt eget arbete
              när man säger ifrån?
            </seg>
            <seg xml:id="i-b83eb5a8bad1d603-0">
              Jag tycker inte att Sverige ska vara ett sådant land, och du,
              Elisabeth Svantesson, är ytterst ansvarig för att det inte ska
              vara ett sådant land.
            </seg>
            <seg xml:id="i-821bfa295e0f2fc9-0">
              Jag skulle vilja ha en arbetsmarknadsminister som ställer sig
              upp i vrede och säger: Den sortens arbetsgivare vill vi inte gynna.
              Vi vill gynna de seriösa och bra arbetsgivarna.
            </seg>
            <seg xml:id="i-d396be5942d38e43-0">
              I ett utslag av någon sorts bister ironi kallar sig Moderaterna
              för ett arbetarparti. Det är väl den ultimata tvisten i trianguleringens
              konst.
            </seg>
            <seg xml:id="i-549d11858bcbdcdc-0">
              Det förpliktar att stå upp för arbetare som råkar illa ut. Det
              är där agnarna skiljs från vetet, om man är ett arbetarparti eller
              inte. Det är då det visar sig. Det är då solen går upp och trollen
              spricker, så att säga.
            </seg>
            <seg xml:id="i-3ac82bd6dbdd89e0-0">
              Om nu Moderaterna inte bryr sig så mycket om Allonias och de
              andra chaufförerna, om ni tycker att det är okej att Fågelviksgruppen
              konkurrerar ut seriösa företag, borde ni ändå bry er om de seriösa
              företagen – de som inte vinner upphandlingarna, de som faktiskt
              har kollektivavtal, de som försöker sköta sig.
            </seg>
            <seg xml:id="i-bd7a8577db8d4f49-0">
              Det är inte bara löntagarna och taxichaufförerna som betalar
              priset för er brist på politik, utan det är också de seriösa,
              bra företagen som vill sköta sig, som vill ha kollektivavtal,
              som vill ha en god relation till sina chaufförer. De förlorar
              varje dag i Sverige, och det gäller inte bara taxiföretagen, utan
              det gäller också städfirmorna, åkerierna, restaurangerna. Vilken
              sorts arbetsmarknad är vi då på väg att få?
            </seg>
            <seg xml:id="i-49395004ffe4adb1-0">
              Inför det tycker jag att vi kan förvänta oss något mer än bara
              ett byråkratiskt svar om vem som ansvarar för vilka delar av regelverket.
              När du, Elisabeth Svantesson, talar här i talarstolen skickar
              du ett budskap också till Fågelviksgruppen, som undrar: Kan vi
              fortsätta att göra så här? Kommer regeringen att säga ifrån? När
              du ger det här kalla, byråkratiska svaret är egentligen ditt svar:
              Fortsätt ni, vi kommer inte att göra någonting, vi kommer inte
              att bry oss.
            </seg>
            <seg xml:id="i-e55cc9fd317db388-0">
              Det är precis därför vi behöver en ny majoritet här i riksdagen
              och en ny regering. Jag vill ha en regering som bryr sig om sådana
              som Allonias, som står upp för hans rättigheter här.
            </seg>
            <seg xml:id="i-a72180c882efee69-0">
              Jag undrar nu: Vad är ditt budskap till Allonias? Vad har du
              att säga honom här?
            </seg>
          </u>
          <note type="speaker" xml:id="i-7ce48c8f91c3adef-0">
            Anf. 24 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-5">
            <seg xml:id="i-de187d2cb55b758a-0">
              Fru talman! Låt mig börja med att tacka för interpellationen.
              Ali Esbati lyfter upp en mycket viktig fråga. Det är flera delar
              i den. Det handlar om skydd för föreningsrätt, men det handlar
              också om upphandling och hur offentliga myndigheter och kommuner
              kan använda upphandlingen som ett sätt att styra.
            </seg>
            <seg xml:id="i-9da9168eeab9bad2-0">
              Låt mig sedan säga något om just den första frågan, föreningsrätten.
              Både Jonas Sjöstedt och Ali Esbati vet att jag inte kan kommentera
              enskilda fall. Men jag vill vara mycket tydlig med vad som gäller.
            </seg>
            <seg xml:id="i-a7b963c97569cacc-0">
              Föreningsrätten får aldrig kränkas. Föreningsrätten är en hörnsten
              i den svenska arbetsmarknadsmodellen. Den har varit skyddad i
              svensk lag sedan lång tid tillbaka. Den innebär att både arbetsgivare
              och arbetstagare har rätt att tillhöra och utnyttja medlemskap
              i en organisation på arbetsmarknaden. En arbetsgivare får aldrig
              ingripa för att en arbetstagare använder sig av föreningsrätten.
            </seg>
            <seg xml:id="i-5deb75079c716f14-0">
              Om någon arbetsgivare på något sätt gör något för att skada en
              arbetstagare för att han eller hon har utnyttjat föreningsrätten
              är det en föreningsrättskränkning. Samma sak gäller om arbetsgivaren
              gör det för att få en arbetstagare att inte använda sin föreningsrätt.
              Följden kan bli att arbetsgivaren tvingas betala skadestånd. Om
              kränkningen görs genom en uppsägning kan uppsägningen förklaras
              ogiltig.
            </seg>
            <seg xml:id="i-9d2e02d21ad8b544-0">
              De åtgärder som utgör kränkning kan vara av mycket olika slag.
              Det kan vara en uppsägning, ett avsked, men det kan också handla
              om en indragen förmån, avstängning eller minskad lön. Svensk lag
              har ett tydligt skydd just mot godtyckliga uppsägningar. Det måste
              finnas saklig grund.
            </seg>
            <seg xml:id="i-2e36b0282b63851d-0">
              När det gäller uppsägning på grund av personliga skäl krävs det
              att arbetstagaren har gjort något som har en viss tyngd, till
              exempel omfattande misskötsamhet eller illojalitet mot arbetsgivaren.
              Det kan aldrig vara saklig grund för uppsägning att någon har
              använt sin föreningsrätt.
            </seg>
            <seg xml:id="i-76c7b58f1e00518a-0">
              Om man anser sig ha blivit uppsagd på grund av ett fackligt engagemang
              eller om man av andra skäl ser att det inte finnas någon saklig
              grund för en uppsägning kan man vända sig till domstol. Det är
              den svenska modellens grund. Är man medlem i en facklig organisation
              kan man dessutom vända sig dit för att få hjälp och stöd med att
              lösa tvisten.
            </seg>
            <seg xml:id="i-cf21806a3f410c71-0">
              Sammantaget finns det i dag ett mycket starkt skydd i svensk
              arbetsrätt för föreningsrätten. Jag får återkomma i nästa inlägg
              om själva upphandlingsdiskussionen.
            </seg>
          </u>
          <note type="speaker" xml:id="i-d87e9d45f550613c-0">
            Anf. 25 ALI ESBATI (V):
          </note>
          <u who="unknown" xml:id="i-bc7d59e206f20fbc-4">
            <seg xml:id="i-4549f7a494c12c22-0">
              Fru talman! Som jag sade i mitt första inlägg är jag glad över
              det tydliga svar som kom angående den principiella inställning
              som ministern har till kränkningar av föreningsrätt och fackliga
              rättigheter. Det är bra, och jag tycker att Elisabeth Svantesson
              utvecklade det på ett bra sätt i sitt senaste inlägg.
            </seg>
            <seg xml:id="i-93a618a8238bb639-0">
              Men jag vill ändå understryka att poängen är de verkliga villkor
              som finns för att föreningsrätten ska kunna utövas. Som jag försökte
              förklara är situationen lite speciell på det sättet att den som
              har sagt upp i det här fallet Allonias har gjort det på grund
              av arbetsbrist, som alltid är ett sakligt skäl. Men den arbetsbristen
              har uppstått på grund av att Taxi Kurir har agerat.
            </seg>
            <seg xml:id="i-7d7e1380c8972ba5-0">
              Just detta ska förhoppningsvis kunna prövas i domstol eller på
              något motsvarande sätt, genom att facket Transport har tagit tag
              i det här fallet. Men det gäller precis den typ av nya problem
              som uppstår i en situation när marknaden ser ut som den gör, det
              vill säga där arbetsgivaren, i det här fallet Taxi Kurir, använder
              sig av vad man kan säga är kryphål eller använder sig av hur strukturen
              på marknaden ser ut för att kunna göra saker som annars inte hade
              varit möjliga.
            </seg>
            <seg xml:id="i-c02778d53b52f000-0">
              Då vore det intressant om vi hade en regering och en arbetsmarknadsminister
              som intresserade sig för den dynamiken på arbetsmarknaden och
              som sade:
            </seg>
            <seg xml:id="i-223ec9a6c02fd27d-0">
              Okej, vi har de här lagarna, som har kommit till på grunder som
              arbetsmarknadsministern redogjorde för på ett fint sätt och som
              ska gälla, där det ska finnas en absolut rätt till föreningsfrihet,
              men vi har verkliga förändringar på den verkliga arbetsmarknaden
              som gör att det blir svårare för verkliga människor att ta del
              av de rättigheterna. Då vill vi se på vad som händer. Då vill
              vi göra något för att försöka täppa till kryphålen. Då vill vi
              engagera oss och bry oss om det som händer.
            </seg>
            <seg xml:id="i-80de7c6ab978d575-0">
              Det är poängen med att ha en regering som styr riket. Det är
              poängen med att man följer lagarna och försöker ändra dem, på
              olika sätt försöker agera för att förhålla sig till verkliga skeenden
              på den verkliga arbetsmarknaden. Annars hade regeringen kunnat
              stå vid sidan och säga: Nu har vi de lagar som vi har, som är
              bra, och så har vi ett domstolväsen som följer detta – jättebra,
              då är det färdigt.
            </seg>
            <seg xml:id="i-2b46a6dc8405fd45-0">
              Eftersom verkligheten förändras borde regeringen kunna engagera
              sig, men det är inte något som vi har sett särskilt mycket från
              regeringens sida. Precis som Jonas Sjöstedt sade är det viktiga
              signaler som går ut till exempelvis Fågelviksgruppen, som följer
              den här diskussionen. Om det inte finns något intresse av att
              göra några förändringar, då kan man fortsätta som man har gjort
              förut.
            </seg>
            <seg xml:id="i-3ac03a1928b7c036-0">
              När det gäller offentliga upphandlingar har detta varit något
              som har dragits i långbänk. Det har absolut inte varit så att
              man har kunnat se en stark vilja från regeringens sida att göra
              det möjligt att ställa krav på kollektivavtalsrättigheter i samband
              med offentliga upphandlingar. Nu kan det nästan bli så att EU
              delvis går före i den här frågan. Det är snarare ett underbetyg
              till regeringen än ett bra betyg till EU.
            </seg>
          </u>
          <note type="speaker" xml:id="i-0ff5192792853790-0">
            Anf. 26 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-69651abda2acd89f-1">
            <seg xml:id="i-c0a71b845dc938d1-0">
              Fru talman! Det finns en motsägelse i regeringens resonemang.
              Å ena sidan säger man att det finns rättigheter för den anställde.
              Man ska inte kunna sägas upp utan grund. Om det är vi helt överens.
            </seg>
            <seg xml:id="i-38d87fc3db79bdf5-0">
              I nästa andetag säger regeringens företrädare: Vi vill ha fler
              otrygga anställningar, fler visstidsjobb och mer bemanningsföretag.
              I praktiken tränger nu de otrygga jobben ut de fasta anställningarna
              i bransch efter bransch. Ett exempel är att merparten av unga
              löntagare i Sverige i dag har en otrygg anställning. Och för den
              som inte har en anställning gäller inte anställningstryggheten.
              Om man bara har ett tillfälligt påhugg i ett företag eller är
              bemanningsanställd kan man i praktiken få gå över dagen.
            </seg>
            <seg xml:id="i-f02afbae7f6323fd-0">
              Regeringen hävdar rättigheter ena stunden men undergräver dem
              i praktiken.
            </seg>
            <seg xml:id="i-5bc9ae6bd645eed0-0">
              Men det går – om man vill – att ha en sjyst taxibransch och ha
              fackliga rättigheter. Det går att ställa krav på att man följer
              lagar och regler och gör det på ett bra sätt.
            </seg>
            <seg xml:id="i-948d910137acf10f-0">
              Det finns mycket som behöver åtgärdas i taxibranschen för att
              få den att fungera väl. Helt avgörande i detta är att vi får en
              regering som säger att man för att få offentliga uppdrag och ta
              del av skattebetalarnas pengar ska ha kollektivavtal. Det är inte
              svårare än så.
            </seg>
            <seg xml:id="i-3adb89ca64167682-0">
              Den del av taxibranschens verksamhet som upphandlas är så stor
              att det skulle ha en omedelbar effekt att man organiserar avtalsförhandlingar
              och sluter kollektivavtal i taxibranschen.
            </seg>
            <seg xml:id="i-c0dc32893701db63-0">
              Men sedan måste vi också göra någonting åt missbruket av arbetsmarknadspolitiska
              åtgärder som finns i branschen, de tillfälliga anställningarna
              och det ensidiga beroendeförhållande som många chaufförer befinner
              sig i i förhållande till de företag som ger dem arbete. Då kan
              vi få ordning på taxibranschen. Men det lär inte ske förrän vi
              har bytt regering i det här landet.
            </seg>
          </u>
          <note type="speaker" xml:id="i-70a6fe62d7e76163-0">
            Anf. 27 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" next="cont" xml:id="i-c19deb6296da16da-0">
            <seg xml:id="i-30db87efa846d7fa-0">
              Fru talman! Jag hör att Ali Esbati vill förändra många lagar.
              Han får gärna redogöra för mig senare vilka lagar han vill förändra.
            </seg>
          </u>
          <note xml:id="i-b78024d7ac4774c7-0">
            I grund och botten omfattas taxichaufförer precis som andra arbetstagare
            av de skyddsregler som faktiskt finns på arbetsmarknaden. Det
            handlar om lagen om anställningsskydd, lagen om medbestämmande,
            arbetsmiljölagen och arbetstidslagstiftningen.
          </note>
          <u who="elisabeth_svantesson_0136d8" prev="cont" xml:id="i-581df3fd6d4a9ce0-0">
            <seg xml:id="i-0b10c692f74f47ea-0">
              Men vi får inte glömma bort att arbetsmarknadens parter har ett
              enormt stort ansvar både för att bestämma och för att övervaka
              villkoren på svensk arbetsmarknad, och särskilt när det gäller
              villkor och lön.
            </seg>
            <seg xml:id="i-c048c1f50ec71f8f-0">
              Fackföreningarna har en möjlighet att vidta stridsåtgärder mot
              arbetsgivare, till exempel om de vill ta ut sina medlemmar i strejk
              för att förmå arbetsgivarna att teckna kollektivavtal.
            </seg>
            <seg xml:id="i-edca0a501e7c4561-0">
              Jag förstår att det är jobbigt för Jonas Sjöstedt att han inte
              får sitta med och fatta beslut.
            </seg>
            <seg xml:id="i-43f61db296df3863-0">
              Transportstyrelsen presenterar i dag olika förslag för att förbättra
              regelefterlevnaden bland annat inom yrkestrafiken. Det handlar
              också om taxibranschen. Det är ett uppdrag som Catharina Elmsäter-Svärd
              har gett till Transportstyrelsen.
            </seg>
            <seg xml:id="i-35ae74eb84cb110d-0">
              Denna regering har också aktivt arbetat för att förbättra situationen
              när det gäller upphandlingsdirektivet. Även om det ligger på Stefan
              Attefalls bord är det flera saker i detta direktiv som jag tycker
              är viktiga och relevanta för just denna fråga.
            </seg>
            <seg xml:id="i-87954af2175f4b8c-0">
              Ett av målen för detta direktiv är att myndigheter ska ges bättre
              verktyg för att beakta sociala hänsyn vid upphandlingar. Det tycker
              jag är mycket relevant. Redan i dag kan man som upphandlande myndighet
              ställa krav. Kommuner och landsting som upphandlar just färdtjänst,
              som den här frågan handlar om, kan ställa krav.
            </seg>
            <seg xml:id="i-b5e4754b3ccd35df-0">
              När det gäller detta nya direktiv har vi i Sverige legat på för
              att få fram bättre resultat. Vi har verkat för skrivningar om
              just möjligheter att ställa krav på villkor enligt kollektivavtal.
              Vi har också gett stöd till allmänna bestämmelser om efterlevnad
              av skyldigheter som följer av sociala bestämmelser och miljö-
              och arbetsrättsliga bestämmelser. Det är de facto någonting som
              denna regering har gjort. Det handlar om att kunna ställa krav
              så att vi vet att det är sjysta villkor i olika branscher, till
              exempel när man upphandlar färdtjänst.
            </seg>
            <seg xml:id="i-36ab8354cafd3bac-0">
              Regeringen har också värnat att vi i Sverige ska kunna behålla
              vår svenska arbetsmarknadsmodell. Vi finns i en union med 28 medlemsstater.
              Men det är viktigt att också värna just den modell som vi har
              och som inte ser ut som de modeller som man har i de flesta andra
              länder.
            </seg>
            <seg xml:id="i-a3e10cae22267700-0">
              Vi har också värnat att parterna ska kunna ansvara för kontrollen
              av kollektivavtalens efterlevnad.
            </seg>
            <seg xml:id="i-0a30fe43fc5e909d-0">
              Just nu genomförs en stor reform av det statliga upphandlingsstödet.
              Det har hittills varit utspritt på flera myndigheter. Det tror
              jag också är viktigt när det gäller krav på upphandling.
            </seg>
            <seg xml:id="i-aa2a4234983fa9f4-0">
              Stöd, information och vägledning om offentlig upphandling ska
              samlas i en och samma myndighet. Det blir Konkurrensverket. Detta
              samlade stöd ska bland annat hjälpa de upphandlande myndigheterna
              att verkligen ta miljöhänsyn och sociala hänsyn när det är motiverat.
              Jag tror att det är mycket viktigt för många branscher, och kanske
              särskilt för taxibranschen.
            </seg>
          </u>
          <note type="speaker" xml:id="i-076b4b1d8ff171a1-0">
            Anf. 28 ALI ESBATI (V):
          </note>
          <u who="unknown" xml:id="i-bc7d59e206f20fbc-5">
            <seg xml:id="i-abc5a44a0e938c3f-0">
              Fru talman! Det är mycket som jag vill ändra. Men det är inte
              alltid som jag vill ändra i lagar. Ibland vill jag ändra saker
              i lagar. Men att följa en situation och föreslå åtgärder handlar
              inte alltid om att föreslå lagändringar. Det finns exempel på
              lagändringar. Den tidigare debatten berörde delvis detsamma. När
              det gäller bemanningsföretag handlar det om att begränsa till
              exempel hur länge man kan vara i samma företag. I detta fall kan
              man se över konkurrensförhållandena i taxibranschen och hur man
              har det med tillstånd och så vidare, men man kan också se över
              avtal. Vi har diskuterat offentliga upphandlingar.
            </seg>
            <seg xml:id="i-6f3d4c612deb5658-0">
              En del av de saker som regeringen nu säger att den gör är bra.
              Efter lång tid har den pressats till att vidta en del åtgärder.
              Men intresset för det har hittills inte varit så stort, som jag
              och många andra har uppfattat det.
            </seg>
            <seg xml:id="i-734f7af9cfa7939b-0">
              Det finns också saker att se över när det gäller arbetsmarknadspolitiska
              åtgärder, som Jonas Sjöstedt var inne på lite grann. När det gäller
              nystartsjobb har vi exempel på ett antal fall av grovt utnyttjande
              av människor som har anvisats dit i just taxibranschen. Jag har
              själv sett ett exempel på någon som arbetade hundratals timmar
              per vecka i samma typ av taxibransch som vi nu diskuterar och
              som inte riktigt kände till sina rättigheter.
            </seg>
            <seg xml:id="i-db7cdb48c9e54422-0">
              Det finns därför mycket att ta tag i om man skulle vara intresserad
              av det. Då måste man naturligtvis göra saker på flera olika nivåer.
            </seg>
            <seg xml:id="i-4204c5ce97d25726-0">
              I grund och botten handlar det om att stärka de arbetandes rättigheter
              gentemot de stora bolag som i dag tjänar fett på bland annat offentliga
              upphandlingar som de vinner genom att dumpa priser.
            </seg>
            <seg xml:id="i-f90c6f25b456de78-0">
              Till sist vill jag säga att om ministern är intresserad av att
              diskutera detta mer kan hon göra det tillsammans med en del av
              de taxichaufförer som är här i dag. De ska träffa Jonas Sjöstedt
              efter den här debatten. De vill säkert gärna prata med ministern
              också.
            </seg>
          </u>
          <note type="speaker" xml:id="i-24c72e3a80377b6a-0">
            Anf. 29 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-6">
            <seg xml:id="i-b3ab0c2711d01899-0">
              Fru talman! Jag tackar Ali Esbati för interpellationen.
            </seg>
            <seg xml:id="i-2dd958130e21a108-0">
              Han säger att det finns mycket för regeringen att ta tag i. Det
              är precis det som regeringen gör. Det är just därför som vi har
              gett det uppdrag till Rikspolisstyrelsen och Transportstyrelsen
              som presenteras i dag om att se över åtgärder för yrkestrafiken.
              Det är därför som vi i EU-förhandlingen om upphandlingsdirektivet
              har drivit att vi faktiskt ska kunna ställa krav enligt kollektivavtal.
              Det är också därför – det tror jag att Ali Esbati vet eftersom
              han sitter i arbetsmarknadsutskottet – som vi har utredningen
              för att se över felaktiga utbetalningar.
            </seg>
            <seg xml:id="i-dd5a7a2ff5e54333-0">
              Det finns oroväckande signaler om att det finns arbetsgivare
              som utnyttjar olika typer av arbetsmarknadspolitiska stöd, vilket
              är helt förkastligt ur alla synvinklar. Denna utredning kommer
              ganska snart att presentera vad den har kommit fram till. Självklart
              ska vi också lyssna till vad utredningen säger. Det är därför
              som vi har tillsatt den.
            </seg>
          </u>
          <note xml:id="i-543854b9a35fafda-2">
            Överläggningen var härmed avslutad.
          </note>
          <note xml:id="i-972e724a76cbbca7-0">
            7 § Svar på interpellation 2013/14:290 om vinstläckage i Arbetsförmedlingens
            verksamhet
          </note>
          <note type="speaker" xml:id="i-13bc658d8d72df37-0">
            Anf. 30 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-7">
            <seg xml:id="i-c8dcfb48f01d33fd-0">
              Fru talman! Ali Esbati har frågat mig om jag avser att vidta
              åtgärder för att användningen av så kallade kompletterande aktörer
              ska begränsas samt om jag avser att ta initiativ för att kostnaderna
              för kontroll av privata aktörer ska tas med i analysen i frågan
              om kompletterande aktörer.
            </seg>
            <seg xml:id="i-ceee4edd9575c63a-0">
              En väl fungerande matchning mellan arbetssökande och lediga jobb
              är avgörande för en god utveckling på arbetsmarknaden. Arbetsförmedlingen
              fyller en viktig funktion, och det finns ett mer omfattande behov
              av Arbetsförmedlingens insatser i dag än tidigare, vilket kräver
              att insatserna vässas och att man använder de verktyg som finns
              på bästa sätt. Bland annat detta är grunden för den översyn av
              Arbetsförmedlingen som beslutades den 6 februari.
            </seg>
            <seg xml:id="i-f8fb18bf16d97de0-0">
              Arbetsförmedlingen har under lång tid upphandlat tjänster från
              privata aktörer, så kallade kompletterande aktörer. Kompletterande
              aktörer är en del av regeringens politik för att förbättra matchningen
              på arbetsmarknaden och har bidragit till att bredda utbudet av
              stöd till enskilda. Dock har det funnits brister i kontroll och
              uppföljning av de kompletterande aktörerna. Arbetsförmedlingen
              har vidtagit åtgärder, men kontrollen av de kompletterande aktörerna
              behöver förbättras ytterligare. Den beslutade översynen av Arbetsförmedlingen
              ska bland annat analysera hur myndigheten använder kompletterande
              aktörer och vid behov föreslå förändringar i användandet av dessa.
            </seg>
          </u>
          <note type="speaker" xml:id="i-6634d19b11954537-0">
            Anf. 31 ALI ESBATI (V):
          </note>
          <u who="unknown" xml:id="i-bc7d59e206f20fbc-6">
            <seg xml:id="i-bd6d1476c105ba49-0">
              Fru talman! Jag tackar för svaret och tolkar väl det, efter bästa
              förmåga, som ett nej till de frågor jag ställde. Det finns alltså
              inga planer på att begränsa de så kallade kompletterande aktörernas
              närvaro, och det finns ingen specifik tanke att kolla på kostnaden
              för kontrollen av dem. Men det kanske kommer en del andra initiativ
              – nu finns ju en generaldirektör på plats. Jag gratulerar till
              det. Det tog en stund, men nu är det klart. Det kanske alltså
              kommer nya initiativ.
            </seg>
            <seg xml:id="i-372b0d68499bbc95-0">
              I den debattartikel partiledarna för regeringspartierna presenterade
              kunde man snarare läsa in att det skulle bli mer tyngd lagd på
              de privata aktörerna. Ibland kan det, när det uppstår problem
              man ser i medierna och så, vara enskilda misstag. Det exempel
              jag tog upp är dock bara ett av många, och det är systemrelevant
              på flera sätt. Jag får till exempel påminna om företaget Personalstrategerna,
              där ägarna har fortsatt att dela ut miljoner till sig själva från
              det moderbolag de har trots att de senaste årsredovisningarna
              visar att företaget har gått med förlust.
            </seg>
            <seg xml:id="i-d362877732b0e6d8-0">
              Det som är problemet här och som inte problematiseras av någon
              av regeringspartiernas företrädare eller ministern är vad det
              är för typ av tjänst de här företagen ska utföra. Vad är det man
              hoppas på genom att skapa det man kallar mångfald? Det är ju inte
              samma typ av innovationer man kan hoppas på som när någon startar
              kafé och kan ha nya idéer på inredning och komma på nya spännande
              grejer. Jag förstår att det kan bli trist om det är samma person
              som ska komma på hur alla kaféer ska se ut, men det är inte så
              det fungerar med arbetsförmedling.
            </seg>
            <seg xml:id="i-d18677288e9ee675-0">
              Det är väldigt enkelt att se att det i den här branschen är upplagt
              för att stoppa ned ett sugrör i den gemensamma kassan, och det
              finns ingen reflexion över det jag tar upp i interpellationen:
              att man inbjuder till det beteende det här var ett exempel på.
              Det följer också ett mönster vi har sett i andra branscher där
              man har pressat fram privatisering och konkurrensutsättning av
              offentligt betalda tjänster. Det verkar finnas en väldigt bristande
              förståelse för hur marknader och incitament fungerar i verkligheten.
            </seg>
            <seg xml:id="i-6bf5665a423d2e96-0">
              Det som sker är att företagen tjänar pengar på volym. De tjänar
              pengar på att handlägga så mycket folk som möjligt, och där blir
              det väldigt starka incitament för att göra tjänsterna så enkla
              och billiga som möjligt – men inte nödvändigtvis av högre kvalitet.
              Det man eventuellt kan uppnå genom att erbjuda bra tjänster, och
              det som kan ge någonting tillbaka, bleknar nämligen i jämförelse
              med att helt enkelt ta hand om många personer. Då är det ju upplagt
              för att vi får den här typen av dåliga och problematiska beteendemönster
              hos företagen.
            </seg>
            <seg xml:id="i-9457dfe4968b9521-0">
              Det man inte heller ifrågasätter är att det kan vara väldigt
              svårt att ha en stor kontrollapparat för att granska och att det
              kan kosta väldigt mycket i sig självt. Det fanns det ingen indikation
              på att man skulle se över närmare, men där kanske jag missuppfattade
              ministern.
            </seg>
          </u>
          <note type="speaker" xml:id="i-7e4c05c9cf2db839-0">
            Anf. 32 HANIF BALI (M):
          </note>
          <u who="hanif_bali_aa8fdc" xml:id="i-095fb671e29afc34-0">
            <seg xml:id="i-ad343438f0e0ba03-0">
              Fru talman! Man kan få intrycket att det Ali Esbati framhåller
              är att de kompletterande aktörer som finns har ett mycket lägre
              resultat och mycket lägre effektivitet än Arbetsförmedlingen –
              det finns en massa konstiga aktörer som gör fel, det hela handlar
              om volym och det finns inga incitament för att bedriva en bra
              verksamhet eftersom det, som han säger, bara gäller att ta hand
              om folk och få volym.
            </seg>
            <seg xml:id="i-0f0db3ad2da9220f-0">
              Det märkliga är att de kompletterande aktörerna levererar ett
              resultat som är ungefär identiskt med Arbetsförmedlingens, till
              samma kostnad. Då blir den automatiska frågan: Blir det bättre
              om vi tar bort de kompletterande aktörerna? Nej, det finns ingenting
              som tyder på att det blir bättre. Snarare har konkurrensen och
              valfriheten betytt mycket för de arbetssökande eftersom de får
              möjlighet att ta del av tjänster som kanske inte fanns förut.
            </seg>
            <seg xml:id="i-da64fb8e71f487bb-0">
              Det finns en annan viktig fråga också. När det gäller att företag
              går med vinst och verkar inom arbetsförmedling är det inget nytt.
              När det pumpades ut arbetsmarknadsutbildningar i Sverige, då Ali
              Esbatis parti satt med som stödparti till regeringsmakten, fanns
              det inga problem med att statliga arbetsmarknadsutbildningar upphandlades
              av externa bolag. Då var det inga problem, men när det handlar
              om kompletterande aktörer och vi har en borgerlig regering är
              samma sak plötsligt väldigt fel. Trots att det inte finns några
              indikationer på att det är extremt ineffektivt eller på något
              sätt dyrare tycker Ali Esbati att man ska lägga ned det här –
              eftersom det är en borgerlig regering som genomför det.
            </seg>
            <seg xml:id="i-4752ea6a44fbe5ba-0">
              Ali, du får jättegärna förklara varför det är okej när Socialdemokraterna
              och Vänsterpartiet gör det hand i hand och varför det är fel när
              en borgerlig regering använder exakt samma princip.
            </seg>
          </u>
          <note type="speaker" xml:id="i-ed0c4db92c115dab-0">
            Anf. 33 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-8">
            <seg xml:id="i-b3ab0c2711d01899-1">
              Fru talman! Jag tackar Ali Esbati för interpellationen.
            </seg>
            <seg xml:id="i-3b05361b5a08bddc-0">
              Jag tror att Ali Esbati i varje interpellationsdebatt har ordat
              om att jag inte gör analyser och inte har någon förståelse. Det
              får naturligtvis stå för Ali Esbati.
            </seg>
            <seg xml:id="i-f04e7a4c256149bf-0">
              Jobben är min och regeringens viktigaste fråga. Det är något
              jag ägnar varje dag åt. Dels tittar jag på hur arbetsmarknaden
              växer fram och vad som händer på den svenska arbetsmarknaden,
              dels tittar jag på hur jobben växer fram. Under de senaste sju
              åren har jobben vuxit fram på ett kanske överraskande starkt sätt
              – trots en lågkonjunktur har över 200 000 fler människor ett jobb
              att gå till. Vi är också ett av de länder i EU som har den allra
              lägsta långtidsarbetslösheten. Att fler får ett jobb att gå till
              och att vi når full sysselsättning är målet med vår politik, och
              det är det jag ägnar varje dag åt i mitt uppdrag.
            </seg>
            <seg xml:id="i-6ddf0c9a4e82325d-0">
              För mig är det också viktigt att personer som söker arbete ska
              få hjälp och stöd i detta. Det ska vara kvalitet i de tjänster
              som finns; det ska vara kvalitet hos Arbetsförmedlingen, och det
              ska vara kvalitet hos aktörer som jobbar tillsammans med Arbetsförmedlingen.
              Det ska helt enkelt vara ordning och reda. Det är vad jag förväntar
              mig, och det är framför allt vad de som söker arbete förväntar
              sig. Jag tror också att alla skattebetalare förväntar sig att
              det ska vara ordning och reda oavsett om skattemedlen finns i
              Arbetsförmedlingen eller om Arbetsförmedlingen väljer att upphandla
              vissa tjänster.
            </seg>
            <seg xml:id="i-e4abd3d41daa622a-0">
              Vi har, precis som Ali Esbati nämnde, nu sjösatt en översyn av
              Arbetsförmedlingen. Det är den första sedan mitten av 1990-talet,
              och jag tror att det är viktigt. Det är viktigt när vi ser stora
              förändringar på arbetsmarknaden. Vi ser också att vi har haft
              stora förändringar i Arbetsförmedlingen – den blev en myndighet
              – och framför allt att uppdraget har förändrats. Om man vill ta
              ansvar är det då viktigt att belysa olika delar av detta och se
              vad vi kan förbättra. Vilka verktyg kan vässas så att fler personer
              som nu står långt utanför kommer i arbete?
            </seg>
            <seg xml:id="i-480a4437ccfcdc62-0">
              Med detta sagt vill jag bara säga att vi ska ha en offentlig
              arbetsförmedling, men vi tror att det är bra att det finns olika
              aktörer som kompletterar och hjälper människor till jobb. Översynen
              och direktiven till översynen handlar just om hur vi kan förbättra
              arbetet. Det betyder inte att det ska bli fler eller färre; det
              säger inte direktiven någonting om, utan det är upp till en utredare
              att titta på frågan. Hur ska det se ut i framtiden när det gäller
              samverkan med olika aktörer? Det gäller såväl kommuner och andra
              aktörer som de kompletterande aktörerna. Jag ser fram emot det
              arbete som ska göras i översynen.
            </seg>
            <seg xml:id="i-2cb3991b5d537fea-0">
              Jag ser att det finns behov av både förbättring och utveckling,
              för fler behöver komma in på arbetsmarknaden. Då krävs det att
              Arbetsförmedlingen kan vässa sina insatser och att man använder
              de verktyg som finns på allra bästa sätt.
            </seg>
          </u>
          <note type="speaker" xml:id="i-87442651212afdf6-0">
            Anf. 34 ALI ESBATI (V):
          </note>
          <u who="unknown" xml:id="i-bc7d59e206f20fbc-7">
            <seg xml:id="i-8bd265c5ec1d52c1-0">
              Fru talman! Det var bra att Hanif Bali ställde frågan om skillnaden
              mellan arbetsförmedlingsverksamhet och arbetsmarknadsutbildningar.
              Själv tycker jag att det är ganska uppenbart, men jag ska försöka
              förklara lite närmare vad det kan vara för skillnad.
            </seg>
            <seg xml:id="i-a7c3287e7e4b6266-0">
              Arbetsmarknadsutbildningar är en tjänst vi tycker att man borde
              ha mer av. Det har gjorts lite för lite på det området under den
              här regeringens styre. Det handlar naturligtvis om att de måste
              vara kopplade till arbetsmarknaden och att verksamheter som sköts
              på olika sätt kan erbjuda utbildningar av olika slag. Då är det
              naturligt att det är olika typer av aktörer som har den kompetensen
              och som kan göra det här arbetet.
            </seg>
            <seg xml:id="i-1ab0a3a1e82b4320-0">
              När det gäller arbetsförmedlingsverksamheten är det ju förmedling
              av existerande jobb som ska skötas. Det är en myndighetsuppgift
              och bör fortsätta att vara en myndighetsuppgift. I motsats till
              arbetsmarknadsutbildningar, där man kan tänka sig att olika aktörer
              kommer på nya och bra utbildningar eller har kompetens på existerande
              utbildningar, är det svårt att visualisera aktörer som ska hitta
              på nya sätt att finna jobb. Det är den stora skillnaden. Det har
              varit annorlunda organiserat tidigare, men nu har man försökt
              med kompletterande aktörer.
            </seg>
            <seg xml:id="i-fd5ecd37b43ac519-0">
              Hanif Bali konstaterar själv att man inte har kunnat påvisa någon
              större effektivitet hos de privata aktörerna. Det som sker är
              att när man lyckas spara, genom att öka volymerna eller kanske
              försämra kvaliteten, går pengarna till de privata ägarna av företagen
              i stället för att de ska finnas kvar inom Arbetsförmedlingens
              verksamhet.
            </seg>
            <seg xml:id="i-93146c877e852dce-0">
              En kärnfråga är att man genom strukturen med väldigt många externa
              aktörer försvårar för den offentliga arbetsförmedlingen att sköta
              sin kärnuppgift. Man gör det svårare att ha en överblick, man
              gör det svårare att samordna resurser som finns inom Arbetsförmedlingen
              och man gör det svårare att låta Arbetsförmedlingen bygga upp
              och behålla sin egen kärnkompetens.
            </seg>
            <seg xml:id="i-3549ce627d09012e-0">
              En annan viktig effekt som jag hoppas att utredningen kan titta
              på är den oerhörda kvantifieringen av mål hit och dit som också
              påverkar den offentliga arbetsförmedlingen.
            </seg>
            <seg xml:id="i-4e3d87ee702dfa08-0">
              Vi har nu en rullande skandal med Arbetsförmedlingen i Arlöv
              – och vi har kanske mycket större problem än detta – där man har
              fixat och tricksat med siffrorna för att de som jobbar på Arbetsförmedlingen
              ska kunna nå de uppställda kvantitativa målen. Det är problemet
              med ett system som bygger på att i stället för att fokusera på
              myndighetsutövning och förmedla arbeten på ett så bra som sätt
              som möjligt outsourca och dela upp verksamheten, också internt,
              och försöka nå kortsiktiga kvantitativa mål. Det är en typ av
              New Public Management som jag hade hoppats var över efter 90-talet
              men som uppenbarligen utövas stort också inom Arbetsförmedlingen.
            </seg>
            <seg xml:id="i-d5f521730d492486-0">
              Jag kan bara hoppas att utredningen också ska se över vad det
              kostar att göra de här kontrollerna, men jag vet inte om det kommer
              att bli så. Det får väl bli en senare fråga.
            </seg>
          </u>
          <note type="speaker" xml:id="i-cb2de3e23abe2d0c-0">
            Anf. 35 HANIF BALI (M):
          </note>
          <u who="hanif_bali_aa8fdc" xml:id="i-095fb671e29afc34-1">
            <seg xml:id="i-315471721c9bd5a1-0">
              Fru talman! Jag tackar Ali Esbati för svaret. Det var väldigt
              tydligt vad Vänsterpartiet tycker om arbetsförmedling. Det är
              något konstant och icke utvecklingsbart som är myndighetsutövande,
              vilket inte stämmer med verkligheten.
            </seg>
            <seg xml:id="i-79eb4bbe747051a5-0">
              För ett par år sedan fanns det inte så stora rekryteringsmässor.
              Det finns massor av nya metoder, som profiling och en massa andra
              nya metoder, som hjälper arbetssökande att förmedlas till ett
              jobb.
            </seg>
            <seg xml:id="i-24207d978d731c82-0">
              För Ali Esbati är det väldigt enkelt. Det gäller att flytta en
              person från kolumn A till kolumn B. Det är arbetsförmedling för
              Ali Esbati, men så funkar det inte i verkligheten. Så funkade
              det när ni tillsammans med Socialdemokraterna förflyttade arbetslösa
              från kolumn A till kolumn förtidspensionerade. Så funkade det
              för er. Det intressanta är att när ni gjorde det hade ni ganska
              tydliga incitamentsstrukturer, med bonusar till handläggare på
              Försäkringskassan, för att stämpla ut människor. Som vanligt har
              ni nu verkligheten som motståndare.
            </seg>
            <seg xml:id="i-7509948d958fb90c-0">
              Vi har under morgonen fått höra av Ali Esbati att de otrygga
              anställningarna ökar och så vidare. Vi kan jämföra med till exempel
              2006, återigen tillbaka till verklighetsbeskrivningen, då 82 procent
              av alla anställningar var fasta anställningar. År 2013 var 83
              procent fasta anställningar. Alltså har det skett en ökning. Vi
              har gått igenom en kris, och det har varit en ökning av antalet
              fasta anställningar, samtidigt som antalet anställda har ökat
              med 250 000. Återigen har ni verkligheten som fiende.
            </seg>
            <seg xml:id="i-03986f8e18899c14-0">
              En annan fråga där ni har verkligheten som fiende är detta att
              arbetsförmedling på något sätt är statiskt. Det är acceptabelt
              att utbildningar ändras – där kan man vara innovativ – men inte
              att det på något sätt skulle ske inom Arbetsförmedlingens område.
              Nej, nej, det är myndighetsutövande. Människor ska flyttas från
              kolumn A till kolumn B i Ali Esbatis värld. Tack så mycket för
              klargörandet!
            </seg>
          </u>
          <note type="speaker" xml:id="i-cf95a37d503a17ed-0">
            Anf. 36 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-6c591e6e530b1c7f-9">
            <seg xml:id="i-130c1476e1f76eb0-0">
              Fru talman! Som jag nämnde i mitt tidigare inlägg finns det fortsättningsvis
              behov av förbättringar och fortsatt utveckling hos Arbetsförmedlingen
              och också hos de kompletterande aktörerna. Det är just därför
              som vi gör översynen.
            </seg>
            <seg xml:id="i-615265b396ec2b89-0">
              Mycket kan dock göras här och nu, allt för att fler människor
              ska komma i jobb. Och Arbetsförmedlingen ska systematiskt arbeta
              med att just kontrollera och kvalitetssäkra de tjänster som levereras
              av de kompletterande aktörerna. Inget fusk kan någonsin accepteras,
              vare sig det skulle upptäckas hos Arbetsförmedlingen eller hos
              någon kompletterande aktör. Som jag nämnde tidigare har vi tillsatt
              utredningen som ganska snart kommer med sina svar på vad de sett
              när det gäller just användandet av de kompletterande aktörerna
              och kontrollen av desamma.
            </seg>
            <seg xml:id="i-4d2f7e107f93e173-0">
              För mig är människan i fokus. När en person med behov av stöd
              och hjälp att hitta ett arbete kommer till Arbetsförmedlingen
              ska det vara kvalitet i de tjänster som finns. Personen ska möta
              kvalitet, vare sig det är hos Arbetsförmedlingen eller hos en
              annan aktör, och det ska vara ordning och reda.
            </seg>
            <seg xml:id="i-184cc2f60ee702e9-0">
              Jag tänker inte, som Vänsterpartiet och Ali Esbati, stå här och
              säga att verksamhet är dålig eller bra beroende på om den är offentlig
              eller privat. Jag tror att alla aktörer som har något att bidra
              med i detta att flera människor ska komma i arbete är viktiga.
            </seg>
            <seg xml:id="i-4db3dd7ca5bf504d-0">
              Grunden i vår politik är att fler ska ha ett jobb att gå till.
              Då stärks samhället och vi får resurser till skola, vård och omsorg.
              Det är ingen slump att jobben har blivit fler under en kris. Det
              beror på en väldigt tydlig jobbpolitik. Det betyder också att
              vi nu har över 200 000 fler skattebetalare som är med och bidrar
              till det gemensamma.
            </seg>
            <seg xml:id="i-d8b6b184439bcd4e-0">
              Slutligen kan man fråga: Tycker jag då att de system vi har i
              dag är perfekta? Nej, vi ska hela tiden utveckla och förbättra
              det stöd som de arbetslösa har rätt till så att fler kommer i
              jobb. Vi ser att sammansättningen av dem som är arbetslösa i dag
              skiljer sig en hel del från hur den var före krisen, just därför
              att det för många har blivit tuffare att ta sig in och konkurrera
              om de jobb som har vuxit fram.
            </seg>
            <seg xml:id="i-273a33a0f7c7c0d4-0">
              Ali Esbati vill förbjuda bemanningsföretag, och han vill gärna
              förbjuda kompletterande aktörer. Det tycker jag är att backa in
              i framtiden. Jag menar att vi ska fortsätta att utveckla och förbättra
              svensk arbetsmarknad och också förbättra stödet till alla de arbetssökande
              som i dag vill få in en fot på den svenska arbetsmarknaden.
            </seg>
          </u>
          <note type="speaker" xml:id="i-c0f89b747750fd8c-0">
            Anf. 37 ALI ESBATI (V):
          </note>
          <u who="unknown" xml:id="i-bc7d59e206f20fbc-8">
            <seg xml:id="i-416334fc82a07098-0">
              Fru talman! Det blev en del sifferexercis, och jag ska väl också
              bidra till det.
            </seg>
            <seg xml:id="i-a0ebc1cc965e6d79-0">
              När det gäller verklighetsbeskrivningen kan jag konstatera att
              arbetslösheten är högre i dag än när regeringen tog över, så att
              det inte blir något missförstånd runt detta.
            </seg>
            <seg xml:id="i-6e7cfb4df8cc6b8d-0">
              När det gäller osäkra anställningar är det en långsiktig tendens
              att andelen icke fasta anställningar har ökat. Något som är intressant
              att titta närmare på är vad det är för typ av icke fasta anställningar
              som finns på arbetsmarknaden. Det finns stora skillnader. Det
              kan finnas ett spektrum av arbetsvillkor. Och det är några av
              de mer osäkra av de icke fasta anställningarna som har ökat över
              tid. Sedan ska vi komma ihåg att tillfälliga anställningar är
              väldigt konjunkturberoende. Ökningen och minskningen av dem beror
              mycket på konjunkturläget. Tendensen är dess värre att de osäkra
              anställningarna ökar något.
            </seg>
            <seg xml:id="i-d1c63583553adc3a-0">
              Jag menar givetvis inte att Arbetsförmedlingen är något statiskt.
              Min poäng är att den offentliga Arbetsförmedlingen i dag har mindre
              tid att sköta företagskontakter och kontakter med de arbetslösa.
              Vi hade en diskussion om detta i kammaren i går när vi debatterade
              ungdomsarbetslösheten, och det beror bland annat på den stora
              kontrollregim som finns.
            </seg>
            <seg xml:id="i-18504dfdec002562-0">
              Inget tyder på att ytterligare uppdelning och uppsplittring av
              verksamheten på en mängd olika externa aktörer kommer att göra
              det lättare att sköta Arbetsförmedlingens verksamhet.
            </seg>
            <seg xml:id="i-2030f424a5a2da21-0">
              I grund och botten behöver vi en sammanhållen arbetsförmedling,
              men framför allt behöver vi en ekonomisk politik för fler jobb
              och lägre arbetslöshet.
            </seg>
          </u>
          <note type="speaker" xml:id="i-1c240c3c3aa5d632-0">
            Anf. 38 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" next="cont" xml:id="i-c19deb6296da16da-1">
            <seg xml:id="i-4c124da016381061-0">
              Fru talman! Låt mig använda mitt sista, korta inlägg till att
              tacka för en bra debatt och önska fru talmannen, interpellanterna
              och de övriga debattörerna en trevlig helg.
            </seg>
          </u>
          <note xml:id="i-543854b9a35fafda-3">
            Överläggningen var härmed avslutad.
          </note>
          <note xml:id="i-20780c35b1e6c095-0">
            8 § Bordläggning
          </note>
          <note xml:id="i-e5005712bee2ae5d-0">
            Följande dokument anmäldes och bordlades:
          </note>
          <note xml:id="i-113c907e8c66e4e1-0">
            9 § Anmälan om interpellationer
          </note>
          <note xml:id="i-d1f98f5a6481151b-0">
            Följande interpellationer hade framställts:
          </note>
          <note xml:id="i-d8eeafddba9acb8c-0">
            den 28 februari
          </note>
          <note xml:id="i-5270d12b014bd8ef-0">
            Jasenko Omanovic
          </note>
          <note xml:id="i-e85724e99df02c90-0">
            Marie Nordén
          </note>
          <note xml:id="i-250ad9e72516c3e4-0">
            Ibrahim Baylan
          </note>
          <note xml:id="i-250ad9e72516c3e4-1">
            Ibrahim Baylan
          </note>
          <note xml:id="i-f4f5a18f56b6bb7c-0">
            Jan-Olof Larsson
          </note>
          <note xml:id="i-9e74a1e9117b5771-0">
            Ylva Johansson
          </note>
          <note xml:id="i-9f09cb38c2ab6948-0">
            Tomas Eneroth
          </note>
          <note xml:id="i-0832478e7560eebb-0">
            Leif Jakobsson
          </note>
          <note xml:id="i-2bd21472a1f067be-0">
            Carina Adolfsson Elgestam
          </note>
          <note xml:id="i-d7a171dcfe80d8d4-0">
            10 § Anmälan om fråga för skriftligt svar
          </note>
          <u who="elisabeth_svantesson_0136d8" prev="cont" xml:id="i-581df3fd6d4a9ce0-1">
            <seg xml:id="i-93c74674823ea76b-0">
              Följande fråga för skriftligt svar hade framställts:
            </seg>
          </u>
          <note xml:id="i-d8eeafddba9acb8c-1">
            den 28 februari
          </note>
          <note xml:id="i-9fda1131ce48d1d3-0">
            Hans Linde
          </note>
          <note xml:id="i-f06d4161b43e7553-0">
            11 § Kammaren åtskildes kl. 10.51.
          </note>
          <note xml:id="i-afef533eaf2b90c8-0">
            Förhandlingarna leddes av förste vice talmannen.
          </note>
          <note xml:id="i-d08ca3183b2d7760-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
