<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--96</head>
          <docDate when="2004-03-24">2004-03-24</docDate>
        </div>
      </front>
      <body>
        <div>
          <note xml:id="i-ed71d7381212acab-0">
            ﻿
          </note>
          <note xml:id="i-68756f0c602b606f-0">
            Riksdagens protokoll
          </note>
          <note xml:id="i-d13f48856fbc9a0f-0">
            2004/05:96
          </note>
          <note type="date" xml:id="i-4128f74a10e44978-0">
            Torsdagen den 24 mars
          </note>
          <note xml:id="i-8db77e5ddd0093c1-0">
            Kl. 09:00 - 10:56
          </note>
          <note xml:id="i-8c428d0845d126dc-0">
            1 § Justering av protokoll
          </note>
          <note xml:id="i-3d091effcd8a1d82-0">
            Justerades protokollet för den 18 mars.
          </note>
          <note xml:id="i-99d3bb3a89bb6c4e-0">
            2 § Information från regeringen om Europeiska rådets möte den
            2223 mars
          </note>
          <note type="speaker" xml:id="i-7d63a0b336135d34-0">
            Anf. 1 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-0">
            <seg xml:id="i-e28c842eadf924d6-0">
              Fru talman! Säga vad man vill om den europeiska unionens toppmöten,
              men de har en behaglig vana att sammanfalla med stora helger.
              Jag tror att vi nästa gång har att se fram emot att träffas i
              midsommarhelgen. Det ska bli härligt att få återrapportera också
              vid ett sådant tillfälle.
            </seg>
            <seg xml:id="i-3f0abca2137c3c5c-0">
              Välkomna till den här informationen. Vi har bakom oss, vill jag
              påstå, ett konstruktivt toppmöte. Vi bekräftade överenskommelsen
              om en revidering av stabilitets- och tillväxtpakten. Vi enades
              om principerna för det fortsatta arbetet med Lissabonstrategin
              för ekonomiska reformer, social sammanhållning och hållbar utveckling.
            </seg>
            <seg xml:id="i-6a6cb0454ae6c76e-0">
              Vi lade fast mål för EU:s agerande i de förhandlingar om hur
              klimatförändringarna ska mötas som snart inleds på allvar. Vi
              åtog oss också att spela en aktiv roll i arbetet med att reformera
              FN. Det var ett bra arbetsmöte. Det bekräftar återigen att unionen
              är ett av våra viktigaste arbetsredskap i förverkligandet av våra
              politiska mål nationellt, regionalt och globalt.
            </seg>
            <seg xml:id="i-12213a62995afae2-0">
              Fru talman! Toppmötet kunde utan någon större dramatik bekräfta
              finansministrarnas överenskommelse om stabilitets- och tillväxtpakten
              från i söndags. Det var viktigt att vi kunde nå en bred enighet.
              Det är något som bäddar för en framtida uppslutning kring regelverket.
              Det gick att överbrygga skiljelinjen mellan dem som förespråkat
              lättnader i regelverket och dem som har varnat för uppluckringar.
              Jag hoppas att den breda överenskommelsen ska fortsätta att ge
              den gemensamma valutan styrka och trovärdighet.
            </seg>
            <seg xml:id="i-7a380035b6166b6b-0">
              Fru talman! Från svensk sida har vi anledning att vara nöjda
              med Europeiska rådets slutsatser om det fortsatta arbetet med
              Lissabonstrategin. Strategin ska också fortsättningsvis få bestå
              av tre dimensioner: en ekonomisk, en social och en miljömässig.
              EU håller fast vid det moderna koncept för att reformera Europa
              som lanserades i Lissabon år 2000. Det innebär att en aktiv välfärdspolitik
              och miljösatsningar ses som något som kan bidra till tillväxt
              och inte något som bromsar ekonomisk utveckling.
            </seg>
            <seg xml:id="i-6925f33b9e2f25ae-0">
              Också de konkreta sakfrågor som lyftes fram ligger väl i linje
              med svenska prioriteringar. Det gäller till exempel vikten av
              att se över och förenkla företagens regelverk och att slå vakt
              om en väl fungerande inre marknad. Livslångt lärande och god barnomsorg
              betonas som viktigt för att öka utbudet av arbetskraft. Satsningar
              på miljövänlig teknik och åtgärder för ökad energieffektivitet
              lyfts fram som åtgärder som ger bättre miljö och dessutom skapar
              fler jobb.
            </seg>
            <seg xml:id="i-bc66059525548efb-0">
              Rådet uppmärksammade att kommissionen senare i vår ska lägga
              fram konkreta förslag till åtgärder för ökad energieffektivitet.
              Det är särskilt glädjande mot bakgrund av att vi i regeringsförklaringen
              år 2003 satte som mål att på EU-nivå verka för en ambitiös handlingsplan
              för energieffektivitet. Vi kan nu säga att Sverige tillsammans
              med andra likasinnade förverkligar detta mål.
            </seg>
            <seg xml:id="i-d6e785fdbd03f4bd-0">
              Vikten av att nå de målsättningar för investeringar i forskning
              och utveckling som satts upp betonades. I slutsatserna understryks
              att skapandet av ett europeiskt forskningsråd skulle vara ett
              viktigt bidrag till att utveckla europeisk spetsforskning.
            </seg>
            <seg xml:id="i-6270c00eeb2a5bf3-0">
              Vi fick också gehör för jämställdhet mellan kvinnor och män.
              Det har en avgörande betydelse också för uppfyllandet av målen
              om tillväxt och sysselsättning.
            </seg>
            <seg xml:id="i-9fa97678bf5812ab-0">
              Fru talman! Fem år har nu gått sedan Lissabonstrategin lanserades.
              Gårdagens slutsatser utgör både en utvärdering av dessa första
              år och en styråra för den tid som återstår fram till år 2010.
              Därför var det för regeringen av stor vikt att de väl återspeglar
              strategins olika dimensioner. Jag tycker att slutsatserna till
              slut blev relativt välbalanserade.
            </seg>
            <seg xml:id="i-9eb2f36c868d2509-0">
              Att det blev så var dock inte en självklarhet. Det underlag för
              toppmötet som kommissionen presenterade i början av februari förespråkade
              en mer ensidig inriktning av arbetet. Bland annat nedprioriterades
              miljöfrågorna. Det är min bestämda uppfattning att svenska synpunkter
              i processen sedan dess haft gott genomslag.
            </seg>
            <seg xml:id="i-9564269c4540ed61-0">
              Goda argument är en del av förklaringen till detta. Men den viktigaste
              orsaken återfinns nog i den rapport om Lissabonstrategin som det
              näringslivsfinansierade Center for European Reform publicerade
              förra veckan. Där utnämns Sverige till Lissabonstrategins hjälte
              efter de första fem åren. Inget land uppfyller så många av strategins
              mål som Sverige, Finland och Danmark, som ligger strax efter oss.
            </seg>
            <seg xml:id="i-bb00c004cd81e53c-0">
              Den svenska ekonomin kallas i rapporten vibrerande och flexibel
              och anses ligga i världsklass. Sverige och de andra nordiska länderna
              har enligt rapporten hållit jämna steg med och ibland till och
              med överträffat USA. Sverige tillsammans med våra nordiska grannländer
              anses vara ett föredöme i arbetet med att modernisera ekonomin.
              Därför finns ett intresse att lyssna på våra argument.
            </seg>
            <seg xml:id="i-33232f5397e26e67-0">
              Det finns en förståelig besvikelse över att Lissabonstrategin
              i hela Europa hittills inte givit större avtryck i utvecklingen.
              En förklaring till det är förstås den djupa lågkonjunktur som
              drabbat Europa strax efter att strategin lanserades. Spruckna
              IT-bubblor, terroristattackerna mot World Trade Center, stigande
              oljepriser och en kraftig appreciering av euron och andra europeiska
              valutor har lagt sten på bördan och gjort att åtgärder som genomförts
              ännu inte fått de positiva effekter vi hoppas på.
            </seg>
            <seg xml:id="i-21684f629af423d0-0">
              Men vi ska inte sticka under stol med att Lissabonstrategins
              svaga länk har visat sig vara genomförandet av fattade beslut.
              Mot den bakgrunden är det mycket möjligt att beslutet om nationella
              handlingsplaner för Lissabonstrategin kommer att visa sig vara
              ett av de viktigaste från detta toppmöte.
            </seg>
            <seg xml:id="i-94c663b4d94799cf-0">
              Jag är övertygad om att de nationella planerna kan bli ett viktigt
              verktyg för att påskynda genomförandet av strategin. Varje medlemsland
              måste göra konkreta åtaganden kring vad de tänker göra. Lissabonstrategin
              blir därmed också en mer naturlig del av inrikespolitiken. Tanken
              är att i svart på vitt formulera vad man på det nationella planet
              avser att göra för att nå uppsatta mål.
            </seg>
            <seg xml:id="i-33e8a8961a8f78b3-0">
              Handlingsplanen ska löpa under tre år, och en rapport om hur
              arbetet framskrider tas fram årligen. Efter tre år ska en ny plan
              för det fortsatta arbetet utarbetas. Förhoppningsvis kommer det
              också att öka förståelsen för EU när det klarare framgår att frågor
              som jobb, utbildning och miljö också har en klar europeisk dimension
              inom unionens ramverk.
            </seg>
            <seg xml:id="i-d22dd45989e6c65d-0">
              På svensk sida ska vi fullt ut följa rekommendationerna i rådets
              slutsatser om en dialog med arbetsmarknadens parter inför utarbetandet
              av den svenska handlingsplanen. Också riksdagen ska involveras
              i detta arbete. Den svenska handlingsplanen kommer senare i år
              att föreläggas riksdagens ledamöter i form av en regeringsskrivelse.
            </seg>
            <seg xml:id="i-f02f5f10566976f3-0">
              Fru talman! Inför toppmötet i november uppmärksammade jag tillsammans
              med Jacques Chirac, Gerhard Schröder och José Zapatero behovet
              av att inom ramen för Lissabonstrategin uppmärksamma ungdomars
              situation.
            </seg>
            <seg xml:id="i-932d04687f69e2bc-0">
              Vårt initiativ har fått ett positivt mottagande och följs upp
              i slutsatserna. De åtgärder som föreslås på bland annat utbildningsområdet
              och inom familjepolitiken överensstämmer väl med den svenska regeringens
              prioriteringar.
            </seg>
            <seg xml:id="i-9c01068c2165683c-0">
              Jag vill också särskilt lyfta fram Europeiska rådets diskussion
              om förslaget om ett direktiv för handel med tjänster inom EU.
              Diskussionerna bekräftade att det finns omfattande invändningar
              mot Prodikommissionens ursprungliga förslag. För svensk del har
              jag gjort klart att åtgärder för att underlätta handeln med tjänster
              inom unionen är av stor vikt. Effekterna av detta på tillväxt
              och nya jobb inom EU, inklusive Sverige, ska inte underskattas.
            </seg>
            <seg xml:id="i-d84379b42d03f42d-0">
              Men liksom många andra stats- och regeringschefer har jag gjort
              klart att detta inte får ske på bekostnad av väl fungerande sociala
              och arbetsrättsliga system. Social dumpning får aldrig förekomma
              inom EU. För svensk del handlar det om hur vi väljer att tillhandahålla
              allmänna tjänster, att reglera arbetsmarknaden och att trygga
              goda levnadsförhållanden för alla medborgare.
            </seg>
            <seg xml:id="i-b085445e2254fdf4-0">
              I rådets slutsatser anges att nya regler på tjänstehandelns område
              inte får hota den europeiska sociala modellen. Direktivet kommer
              därför att omarbetas med målet att nå bred samstämmighet om nya
              regler för tjänstehandeln.
            </seg>
            <seg xml:id="i-f160c1e486782469-0">
              Fru talman! Toppmötet gav angelägen uppmärksamhet åt i svenska
              ögon centrala miljöfrågor hållbar utveckling och klimat. Som uppföljning
              till Göteborgstoppmötet beslutades att Europeiska rådet vid sitt
              möte i juni ska anta riktlinjer för arbetet med en hållbar utveckling.
              Detta är en profilfråga för svensk del och en process som vi aktivt
              kommer att medverka i.
            </seg>
            <seg xml:id="i-18ab357a8e029440-0">
              Europeiska rådet uppmärksammade också den globala ödesfrågan
              om klimatförändringar. Här betonades vikten av en EU-strategi
              på medellång och lång sikt för att undvika en temperaturhöjning
              med över två grader jämfört med så kallade förindustriella värden.
              Behovet av att inkludera världens stora energislukande länder
              i en sådan process lyfts fram. Jag fäster också stort värde vid
              att EU nu tar ledningen med ett tydligt kvantitativt mål.
            </seg>
            <seg xml:id="i-47ec103786a2fb89-0">
              Utsläppen av växthusgaser ska minskas med mellan 15 och 30 %
              till 2020. Europeiska rådet noterade också indirekt miljöministrarnas
              tidigare överenskommelse om att till 2050 eftersträva en sänkning
              om mellan 60 och 80 % av dessa växthusgasers utsläpp.
            </seg>
            <seg xml:id="i-a779dafc37a5ea87-0">
              Fru talman! Vid tisdagens middag för stats- och regeringscheferna
              tog ett antal länder upp frågan om Kroatien. Detta var något oväntat
              eftersom EU:s utrikesministrar så sent som för en vecka sedan
              enades om de fortsatta stegen i Kroatiens medlemskapsförhandlingar
              med EU. Från svensk sida såg vi ingen anledning att ändra detta
              balanserade beslut, som ju innebar att Kroatien uppmanades att
              samarbeta med Jugoslavientribunalen innan förhandlingar kan inledas,
              samtidigt som ett ramverk för dessa förhandlingar antogs så att
              de kan komma i gång så snart Kroatien uppfyller kriterierna.
            </seg>
            <seg xml:id="i-6bfca57d68fa8531-0">
              Efter en debatt i vilken jag bland annat betonade vikten av att
              EU står fast vid sina principer nåddes en överenskommelse om att
              EU genom ett team på plats i Kroatien ska bevaka utvecklingen
              i samarbete med tribunalen. Det är givetvis tribunalen som förblir
              den part som bedömer huruvida Kroatien samarbetar fullt ut eller
              inte.
            </seg>
            <seg xml:id="i-88bda69e079104bb-0">
              Fru talman! Till sist vill jag nämna att Europeiska rådet enades
              om att välkomna den nya reformrapporten från FN:s generalsekreterare
              Kofi Annan. Toppmötet lovade att både stödja FN i allmänhet och
              att bidra till ett konstruktivt resultat från reformtoppmötet
              i september i synnerhet.
            </seg>
            <seg xml:id="i-d8635b2894e36d82-0">
              Detta är i korthet, fru talman, en sammanfattning av det toppmöte
              som avhölls i går och i förrgår i Bryssel.
            </seg>
          </u>
          <note type="speaker" xml:id="i-29a8b10a656a1609-0">
            Anf. 2 CARL B HAMILTON (fp):
          </note>
          <u who="carl_b_hamilton_f03c03" xml:id="i-ef805d0ce219ec01-0">
            <seg xml:id="i-62772fb31184d4c8-0">
              Fru talman! Det vi gör nu är att utöva riksdagens kontrollmakt.
              Min första fråga är därför: Under vilka dagordningspunkter yttrade
              sig Sveriges representanter, och vad sade de vid de tillfällena?
              Statsministern nämnde Kroatien, men finns det andra exempel?
            </seg>
            <seg xml:id="i-f8c502c85a669b4c-0">
              Det andra som jag vill ta upp är frågan om EU:s tjänstehandelsdirektiv.
              Det är inget hot mot de svenska kollektivavtalen. Däremot minskar
              den omskrivning som man har beslutat sig för möjligheterna till
              frihandel med tjänster i Europa. Därför är min fråga till statsministern
              om ni, när ni fattade beslutet, hade beräkningar av hur många
              färre jobb detta ger. Det gäller ju inte bara i ett land som Sverige
              utan också i övriga Europa, och särskilt för Europas låginkomsttagare
              och i de allra fattigaste länderna. Hade ni också beräkningar
              av hur mycket högre kostnader detta innebär för Europas konsumenter
              och skattebetalare?
            </seg>
          </u>
          <note type="speaker" xml:id="i-39d6e749a08b9367-0">
            Anf. 3 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-1">
            <seg xml:id="i-5e32a6a57573f841-0">
              Fru talman! Carl B Hamilton brukar fråga vilka frågor jag yttrar
              mig i. Jag ska gärna redovisa det. Men det är en poänglös fråga,
              för mycket av arbetet på ett toppmöte sker också i informella
              kontakter där man genom olika kanaler får chans att påverka slutsatserna.
              Inte minst ska vi komma ihåg att vi ju före toppmöten numera regelmässigt
              har ett möte där de nordiska och baltiska statsministrarna träffas.
              Det gör att vi ibland kan agera tillsammans, och ibland kan någon
              av oss få uppdraget att på de andras vägnar föra fram en synpunkt.
              Själva frågeställningen rymmer en fingervisning om att vi kanske
              behöver redovisa lite av hurdana själva arbetsformerna är i den
              europeiska unionen.
            </seg>
            <seg xml:id="i-a183aefbc3845a31-0">
              Jag var naturligtvis aktiv under toppmötet när det gällde tjänstedirektivet.
              Det var lätt att hitta en koppling inte minst till den franske
              presidentens mycket progressiva hållning i dessa frågor. Vi har
              all anledning från svensk sida att vara oroliga över det vi har
              sett från EU i tidigare sammanhang. Vi har trott oss ingå uppgörelser
              som sedan inte har hållits, exempelvis på alkoholpolitikens område.
              Tjänstedirektivet var en mycket viktig sak för mig att engagera
              mig i.
            </seg>
            <seg xml:id="i-1a5515bcb2e28cfb-0">
              Kroatienfrågan, en FN-reform och miljöpolitiken var några andra
              frågor där jag tog till orda och framförde svenska ståndpunkter.
            </seg>
            <seg xml:id="i-62a80340b60f1ded-0">
              I övrigt framfördes en del av de ståndpunkter som vi har av andra
              på ett mycket mer intelligent och begåvat sätt än vad jag kan
              göra, och då ska man självfallet inte förstöra genom att själv
              gå in och försöka addera någonting. Så går toppmöten till.
            </seg>
            <seg xml:id="i-0984d3cf6e0bf861-0">
              När det gäller tjänstedirektivet har Carl B Hamilton och jag
              helt olika uppfattningar; det vet vi om. Det avslöjades senast
              på EU-nämnden. Hamilton har uppfattningen: Jobb till varje pris!
              Det är det som är Folkpartiets målsättning. Vi säger att vi ska
              ha jobb i Sverige som är bra betalda, har bra arbetsmiljöer och
              ger vettiga förutsättningar för människor att klara sin försörjning.
              Vi ska inte öppna för social dumpning och underbudskonkurrens.
              Där går skiljelinjen. Därför är fackföreningar och regeringar
              rakt över i Europa oroliga för detta tjänstedirektiv. Därför kommer
              det också att arbetas om.
            </seg>
          </u>
          <note type="speaker" xml:id="i-da16f789eb87830e-0">
            Anf. 4 CARL B HAMILTON (fp):
          </note>
          <u who="carl_b_hamilton_f03c03" xml:id="i-ef805d0ce219ec01-1">
            <seg xml:id="i-7ea58a424d65e016-0">
              Fru talman! Det beror på. Om man som statsministern säger att
              vissa jobb inte är tillräckligt fina för att utföras så kan man
              ha den hållningen. Men med tanke på att vi har 8,5 % total arbetslöshet
              och ytterligare ett antal människor som är arbetslösa i Sverige
              så tycker jag att det är en något övermaga hållning.
            </seg>
            <seg xml:id="i-faef1e2980eec37c-0">
              Framför allt gäller det de fattigaste människorna i Europa låginkomsttagarna
              i andra länder, till exempel i Baltikum och i övriga Europa. Detta
              tjänstehandelsdirektiv är en sak som begränsar deras möjlighet
              att förverkliga sina livschanser. Det är bland annat av det skälet
              som jag och Folkpartiet och liberaler är för frihandel. Socialdemokrater
              och liberaler har i Sverige tidigare varit på samma linje beträffande
              frihandel för varor. Jag är besviken över att Socialdemokraterna
              i Sverige förefaller att slå in på en protektionistisk linje beträffande
              handel med tjänster inom Europa.
            </seg>
            <seg xml:id="i-f6bc4f3ea1d7c98b-0">
              Glad påsk, statsministern! Men den hade varit gladare med mer
              frihandel.
            </seg>
          </u>
          <note type="speaker" xml:id="i-ea202ecd9c9dc5c2-0">
            Anf. 5 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-2">
            <seg xml:id="i-dd083094d913217e-0">
              Fru talman! Vi är för frihandel. Hela vår historia visar det,
              men vi är inte för social dumpning. Vi är för fri handel i kombination
              med goda kollektivavtal. Jag tycker att det är ett obegripligt
              argument som Carl B Hamilton framför, att vi skulle börja sänka
              de svenska lönerna därför att det skulle gynna löntagare i Baltikum
              eller Polen.
            </seg>
            <seg xml:id="i-1c7112c439c60aea-0">
              Det har aldrig varit vår vision att det svenska medlemskapet
              i EU ska resultera i att vi ska ha lettiska löner i Sverige. Vår
              vision har varit att det ska bli svenska löner i Lettland och
              Polen. Det har aldrig varit vår vision att vi ska överge kollektivavtalen,
              Carl B Hamilton. När nu lettiska arbetare som monterar ned ett
              sågverk uppe i Norrland plötsligt, genom Metalls ingrepp, får
              dubbel lön, från 50 kr i timmen upp till 112 kr i timmen, tycker
              jag att det är bra. Alla är välkomna att komma hit och jobba.
              Det har riksdagen sagt, men då ska man också jobba på de villkor
              som gör att de lägst betalda på den svenska arbetsmarknaden skyddas.
              Vi tänker inte öppna för en underbudskonkurrens genom den typ
              av åtgärder som Hamilton talar om eller genom att försämra a-kassa
              och sjukförsäkring. Där sätter vi gränsen.
            </seg>
          </u>
          <note type="speaker" xml:id="i-fab63c5d3de1adef-0">
            Anf. 6 ULF HOLM (mp):
          </note>
          <u who="ulf_holm_a45651" xml:id="i-221daac30e66f993-0">
            <seg xml:id="i-209b991c5020381d-0">
              Fru talman! Tack, herr statsminister, för din föredragning. I
              samrådet inför EU-toppmötet var jag ganska tydlig med att jag
              tyckte att du skulle slå näven i bordet och kräva ett förtydligande
              av EU:s klimatpolitik och de åtgärder som behövs. Nu vet jag ju
              inte om det blev näven i bordet eftersom det är stängda möten,
              men det finns ju flisor av det. Du lyckades uppenbarligen, med
              hjälp av andra, få in några skrivningar om att man bör minska
              växthusgaserna med 1530 %.
            </seg>
            <seg xml:id="i-e02651a812ef1400-0">
              Men det är väl ändå ett bakslag att det är väldigt vaga skrivningar?
              Man bör överväga de här åtgärderna. I inledningstalet talade du
              om att målet är en minskning på 6080 % år 2050 för att minska
              klimatförändringarna. Det står inte i slutsatserna. Det som står
              är att man ska jobba i den andan, vilket är en helt annan sak
              än att målen står fast.
            </seg>
            <seg xml:id="i-69eac5b57d3bc813-0">
              Även om jag tycker att det var ett viktigt steg framåt, skulle
              jag gärna vilja se ett större steg, statsministern.
            </seg>
            <seg xml:id="i-9f6107a2da012b1f-0">
              Man kan jämföra de vaga skrivningar som finns om vilka åtgärder
              som krävs på klimatområdet med det som står i punkten efter som
              handlar om Iterprojektet där EU nu ska pumpa in mångmiljardbelopp.
              Där finns det väldigt tydliga skrivningar om att det ska genomföras
              och så vidare. Det är oroande att man kommer överens om så klara
              skrivningar på det området, medan det är så vaga skrivningar när
              det gäller åtgärder i den viktiga frågan om att stoppa klimatförändringarna.
            </seg>
          </u>
          <note type="speaker" xml:id="i-3bc0f979740f77d8-0">
            Anf. 7 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-3">
            <seg xml:id="i-087e623f19a9ed9a-0">
              Fru talman! Jag skulle också ha önskat ännu klarare skrivningar,
              men vi kom en bit på väg. Jag kan avslöja för Ulf Holm att man
              inte har särskilt mycket hjälp vid bordet av de regeringar i Europa
              som har gröna ministrar. Det tycker jag är konstigt. Det är ofta
              så att de här frågorna drivs av oss, någon gång med biträde från
              något annat land men inte särskilt ofta. Det är en uppförsbacke
              för miljöfrågorna, och särskilt i tider av dålig ekonomisk utveckling
              sitter de trångt. Det vet vi.
            </seg>
            <seg xml:id="i-34df3912be002dfd-0">
              Jag är fast övertygad om att detta är nyckeln till en ny start
              för europeisk ekonomi. I just de krav som ställs för att skapa
              en ekologisk uthållighet ligger en stark drivkraft för ekonomisk
              tillväxt. Nästa stora språng i den ekonomiska utvecklingen tar
              vi just därför att vi tvingas göra den ekologiskt uthållig. Det
              synsättet predikar vi jag ska nog använda det uttrycket så ofta
              vi kan. Det börjar tränga igenom, och jag är ganska säker på att
              när trycket lättar och ekonomin förbättras något kommer fler att
              ansluta sig.
            </seg>
            <seg xml:id="i-cfa97438cb11295b-0">
              Nästa stora utmaning blir att få ett Kyotoprotokoll som inte
              bara är i kraft utan också omfattas av amerikaner, brasilianer
              och australiensare. Så småningom måste vi också få kineser och
              indier att vara med. Vi lever på samma planet och kommer att dela
              varandras olycka eller lycka, om vi nu klarar detta.
            </seg>
            <seg xml:id="i-9074236c2776b5c1-0">
              Nöjd är jag inte, men jag är lite stolt över att vi kom en bit
              på vägen. Om sedan Ulf Holm lyfter på telefonluren och ringer
              till sina kolleger runtomkring i Europa och säger åt dem att gaska
              upp sig lite inför toppmötena får man kanske lite support.
            </seg>
          </u>
          <note type="speaker" xml:id="i-9888fb4713750eb9-0">
            Anf. 8 ULF HOLM (mp):
          </note>
          <u who="ulf_holm_a45651" xml:id="i-221daac30e66f993-1">
            <seg xml:id="i-90a76d6a756dc661-0">
              Fru talman! Både statsministern och jag vet ju att högerkrafterna
              är starka i EU just nu. Det finns en del gröna miljöministrar.
              Det är därför miljöministrarnas inlaga till toppmötet var väldigt
              grön. Det var där de exakta siffrorna stod. Jag känner mig ganska
              nöjd med vad mina kolleger i EU-länderna har gjort. Frågan är
              bara varför ingenting hände när ni statschefer träffades. Där
              finns dina kolleger och en del högerkolleger. Det är där problemet,
              den felande länken, i EU finns.
            </seg>
            <seg xml:id="i-d1c32550ebcc06c3-0">
              I Lissabonstrategin är det fortfarande den ekonomiska tillväxten
              och de ekonomiska siffrorna som är de viktigaste. Det finns ett
              stänk av miljötänk, men det borde ha lyfts upp ännu tydligare.
              Jag tror att man skulle kunna ha åstadkommit det om man hade tagit
              mer ton på EU-toppmötet.
            </seg>
            <seg xml:id="i-04aa630d141569f1-0">
              Sedan vill jag också fråga om statsministern har sovit på saken
              nu när det har gått två dagar efter det att han fick 120 000 namnunderskrifter
              med krav på en folkomröstning om EU-konstitutionen och kanske
              har ändrat sig nu. Det är sent, men det är inte för sent, herr
              statsminister, att ändra sig för en folkomröstning.
            </seg>
          </u>
          <note type="speaker" xml:id="i-b852a525a083f06e-0">
            Anf. 9 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-4">
            <seg xml:id="i-8e3444b1b2baa3c8-0">
              Fru talman! Vi diskuterade inte den frågan på toppmötet, för
              att avslöja någonting som ni redan visste. Jag ska inte heller
              låta mig luras in i den debatten nu. Argumenten känner Ulf Holm
              väl, och det gör ni också. Jag har säkert framfört dem här i kammaren
              ett tjugotal gånger. Jag tänker inte upprepa dem.
            </seg>
            <seg xml:id="i-c5a9f50e07c199b1-0">
              Min poäng, Ulf Holm, var ju att det är möjligt att man får ett
              genomslag på ett miljöministermöte, men det är ju på toppmötet
              som de så småningom låses fast. Om man då inte har en statsminister
              eller regeringschef som lyssnar på sin miljöminister har man naturligtvis
              ett problem. Hur duktiga dessa gröna ministrar än är, har de tydligen
              svårt att få fram sitt budskap. Det tycker jag är synd. Det borde
              vara en fundering att ägna sig åt, särskilt för ett grönt parti
              i Sverige som vill vara med i en regering.
            </seg>
          </u>
          <note type="speaker" xml:id="i-334ae35c21746862-0">
            Anf. 10 AGNE HANSSON (c):
          </note>
          <u who="agne_hansson_5206a7" xml:id="i-8ebb3f1b1697efcd-0">
            <seg xml:id="i-807b167d9494254c-0">
              Fru talman! Jag vill också instämma i tacket för informationen.
              Först har jag ett par kommentarer om utrikespolitiken. Jag tycker
              att det är bra att den svenska positionen försvarade positionen
              mot Kroatien när det gäller att de måste samarbeta fullt ut med
              tribunalen innan medlemskapsförhandlingar inleds.
            </seg>
            <seg xml:id="i-42427ef49f68e63c-0">
              För det andra noterar jag att Europatoppmötet, inför förberedelserna
              för FN-toppmötet, har markerat att man kräver en tidtabell för
              Syriens uttåg ur Libanon, vilket är det enda som hittills har
              krävts i FN-resolution 1559 som talar om detta. Det tycker vi
              i Centerpartiet också är bra.
            </seg>
            <seg xml:id="i-1dc84a6f8585a5c4-0">
              Låt mig sedan något kommentera Lissabonstrategin som har varit
              den dominerande frågan. Vi tycker också att det är väldigt viktigt
              att den bygger på de tre dimensionerna, en miljömässigt hållbar,
              social och ekonomisk tillväxt. Alla tre förutsätter varandra för
              att det ska bli en uthållig tillväxt och en energieffektivitet.
              Det är väldigt viktigt. Om vi ska undvika en andra omstart, tror
              jag att det är viktigt att vi får med de här faktorerna nu från
              början.
            </seg>
            <seg xml:id="i-46bb547d1a9efdbf-0">
              Sedan har det varit mycket tal om tillväxt i tjänstesektorn,
              och det kommer säkert fler frågor på det området. Jag ska inte
              fördjupa mig mer i det. Men jag har hört väldigt lite talas om
              tillväxt i den privata sektorn och för de små företagen. Statsministern
              nämnde inte något om det heller i sin föredragning. Det är ju
              ändå det som är grunden för tillväxten totalt i samhället och
              i Europa. Vilka möjligheter, förenklade regler och förbättrade
              villkor finns det i Lissabonstrategin för att öka möjligheterna
              för tillväxt i småföretagen och näringslivet?
            </seg>
          </u>
          <note type="speaker" xml:id="i-d2372b824c7620f6-0">
            Anf. 11 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-5">
            <seg xml:id="i-95df29d22ed2fffa-0">
              Fru talman! Det var inte mycket utrikespolitiska frågor där har
              Agne Hansson rätt. Det var några stycken, och de beredde oss inga
              större bekymmer, om man säger så. Mötet var inte avsett för den
              typen av diskussion.
            </seg>
            <seg xml:id="i-bea822df3aa4cab0-0">
              Den viktiga frågan som Agne Hansson tar upp gäller de små och
              medelstora företagen och deras förmåga att växa. Det finns inga
              andra grepp ute i Europa än de som vi har i Sverige. När vi väl
              börjar jämföra vad vi gör i Sverige med vad som sker i Europa
              i övrigt när det gäller att förenkla regelverket så skulle jag
              tro att vi har en del att bjuda också andra länder på om svenska
              erfarenheter som kan visa sig vara positiva. Exempel är hur det
              går till att starta ett företag, hur lätt det är att registrera
              sig för exempelvis momsredovisning, vilka skatteförmåner man har
              som ny företagare när man kombinerar exempelvis förvärvsarbete
              med en näringsverksamhet som går med underskott och de kvittningsmöjligheter
              som finns och en rad andra sådana regler som har införts i den
              svenska vardagen som säkert också kan vara sådant som vi kan dela
              med oss av till andra. Framför allt detta med en effektiv och
              rationell administration i samhällets organ är viktigt: en punkt
              att vända sig till, snabba besked, datoriserat och modernt. Inte
              minst tror jag att det har en väldig betydelse för den privata
              tjänstesektorn, som ju ofta ligger i framkant när det handlar
              om att utnyttja ny teknik och vara flexibel och rörlig. Man borde
              rimligen ha tillgång till hela den europeiska marknaden. Jag är
              en varm anhängare av tjänstehandel, men jag vill inte att den
              ska ske till priset av att vi får problem med det vi tycker är
              svenska särdrag exempelvis i gemensam sektor och kollektivavtalen.
              Men jag ser gärna en jämförelse med andra länder om hur vi gör
              med de små och medelstora företagen. Jag tror att det kommer att
              utfalla till vår fördel, men vi är inte tillräckligt bra vi heller.
              Vi måste bli bättre.
            </seg>
          </u>
          <note type="speaker" xml:id="i-f8bf82a11b7e002c-0">
            Anf. 12 AGNE HANSSON (c):
          </note>
          <u who="agne_hansson_5206a7" xml:id="i-8ebb3f1b1697efcd-1">
            <seg xml:id="i-ab40e81b04bda72b-0">
              Fru talman! Det var inte min avsikt att starta en inrikespolitisk
              debatt just nu om det. Det viktiga är ju att detta fokus finns
              med på europeisk nivå.
            </seg>
            <seg xml:id="i-36cfcd1f5b2e7617-0">
              Jag noterar att under punkten 11 under forskning och utveckling
              så behåller man målet om en investeringsnivå på 3 %. Där säger
              man till exempel att målet ska uppnås bland annat genom skatteincitament
              för privata investeringar. Det är väl bra att man gör det, men
              min fråga och fundering gäller då: Ska skatterna också nu börja
              harmoniseras, eller på vilket sätt ska vi stimulera? Det är en
              viktig väg att gå för småföretagsamheten och dess tillväxt.
            </seg>
          </u>
          <note type="speaker" xml:id="i-aafcfee6acc56201-0">
            Anf. 13 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-6">
            <seg xml:id="i-117b39cbd6e4031c-0">
              Fru talman! Hur man hanterar investeringar i forskning, om man
              nu kan kalla dem för investeringar i traditionell mening satt
              i relation till skattesystemen, är ju en diskussion som pågår
              av och till i vårt land och också i Europa i övrigt.
            </seg>
            <seg xml:id="i-32d425ace4771fdd-0">
              Det är en svår diskussion. Jag har ingen ambition att starta
              någon diskussion med Agne Hansson heller om inrikespolitik det
              är inte min avsikt men jag tror att när vi jämför Sverige med
              andra länder på det område som vi nu talar om, exempelvis hur
              lätt det är att starta ett företag, så tror jag nog att vi kommer
              ut ganska väl i den jämförelsen. Det kan vi fortsätta att borra
              i.
            </seg>
            <seg xml:id="i-8201bc2312687d45-0">
              Sedan är det så att vi också ligger väldigt högt i forskningsandel
              av vår ekonomi. Vi sitter ju i det läget att vi toppar listan
              i Europa. Jag tror att våra siffror går upp mot 4 % av BNP, medan
              däremot vissa länder ju har svårt att komma upp till 1 %. Vi har
              också en delning mellan vad de stora svenska företagen gör, och
              där är de stora svenska företagen väldigt viktiga de ska inte
              underskattas och vad staten kan göra i form av insatser kopplade
              till universitet och högskolor. Sedan poolas detta på ett klokt
              sätt, och så når vi framgång. Där tycker jag att vi har anledning
              att vara glada över de resultat vi har nått. Vi kan självklart
              bli bättre, men inget annat land i Europa slår oss vid den jämförelsen.
            </seg>
          </u>
          <note type="speaker" xml:id="i-e4c2d5b9a1988d3e-0">
            Anf. 14 LARS LINDBLAD (m):
          </note>
          <u who="lars_lindblad_d93ce9" xml:id="i-677fe4675fa2de74-0">
            <seg xml:id="i-3b0b3ce72166f94e-0">
              Fru talman! I riksdagen finns en mycket stor samsyn när det gäller
              internationell handel, vilket både statsministern och Carl B Hamilton
              har varit inne på tidigare. Jag skulle vilja säga att jag är stolt
              över att vara svensk parlamentariker när det gäller frihandel.
              De flesta andra parlament har en helt annan spännvidd när det
              gäller synen på tullar och importregler, men det har vi inte här,
              som jag uppfattar det.
            </seg>
            <seg xml:id="i-67b543748bc7a4e9-0">
              Därför vill jag också uttrycka en oro för de slutsatser som kommit
              från toppmötet om tjänstedirektivet, liksom flera har varit inne
              på. Tjänstedirektivet handlar ju i grunden om att vi ska möjliggöra
              handel med tjänster över gränserna, liksom vi har handel med varor,
              el och annat. Vi får i den här diskussionen inte glömma bort att
              Sveriges position som kunskapsnation är långt fram jämfört med
              många av våra europeiska systrar och bröder, och vi har många
              duktiga tjänsteföretag. Det finns en jättestor exportpotential,
              och det skulle kunna leda till en ökad svensk tillväxt och jobb
              inom den svenska tjänstesektorn. Jag tror att det är många i den
              här kammaren som känner flera personer som jobbat i tjänstesektorn
              och som nu är arbetslösa. Jag känner själv flera stycken som går
              arbetslösa på grund av att tjänstesektorn inte riktigt lyfter
              som den borde.
            </seg>
            <seg xml:id="i-c55b1cec9aa5fcff-0">
              Därför känner jag en oro över att Sverige nu låter sig allieras
              med länder som Frankrike, som många gånger har en annan syn på
              frihandel än vad vi har och som just nu använder tjänstedirektivet
              i den inhemska folkomröstningsdebatten.
            </seg>
            <seg xml:id="i-bff170cc8f626a3a-0">
              Min poäng är att jag utgår från att regeringen också vill ha
              en växande tjänstehandel över gränserna, vilket statsministern
              i viss mån har varit inne på. Jag tror inte att han behöver rätta
              mig på den punkten. Men då blir statsministern också svaret skyldig.
              Hur ska den svenska regeringen nu agera för att ett tjänstedirektiv
              i någon form kommer till? Vi verkar ha en gemensam syn på att
              det måste ske.
            </seg>
          </u>
          <note type="speaker" xml:id="i-7b90f70b85acd826-0">
            Anf. 15 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-7">
            <seg xml:id="i-c5ecaa303c494553-0">
              Fru talman! Det finns en stor skillnad mellan mig och Lars Lindblad.
              Det är att jag inte tycker att man kan handla med allt. Det finns
              vissa saker som vi nog ska vara försiktiga med att låta marknaden
              sköta. Därmed tar vi ställning och tar undan vissa bitar från
              den fria handeln. Det är skillnad mellan att exportera bilar och
              att exempelvis i en internationell tävling konkurrensutsätta äldreomsorg.
              Det kan inte jämföras. Klarar man inte den distinktionen så förstår
              man inte vad den här debatten handlar om.
            </seg>
            <seg xml:id="i-543147bd038740e3-0">
              För vår del är vi i allra högsta grad anhängare av att arkitekter,
              revisorer eller någonting inom bank- och finanssektorn ta vad
              ni vill! utsätts för konkurrens. Det är jättebra! Vi vill det!
              Men jag känner stark oro för att låta de internationella stora
              kapitalmängderna ta hand om den svenska äldreomsorgen. Jag tycker
              inte om det. Hela min politiska intuition säger mig: Stopp och
              belägg!
            </seg>
            <seg xml:id="i-dbdc5e067f5d689e-0">
              Skiljer man inte på varor och tjänster av det här slaget, ja,
              då hamnar man i den återvändsgränd som Moderaterna har hamnat
              i. Men tror man att en församling av det slag som sitter framför
              mig nu ska spela roll när det handlar om att fördela och fördela
              rättvist det som människor har behov av, ja, då tar man undan
              en del från den fria tjänstehandeln, och säger: Detta beslutar
              vi om utifrån utgångspunkter som handlar om jämlikhet och solidaritet.
              Detta beslutar vi inte om utifrån utgångspunkter som handlar om
              vem som kan betala mest. Det är där den springande punkten finns.
            </seg>
            <seg xml:id="i-66fc2be0ae9ec190-0">
              Det är ingen hemlighet att ett land som Frankrike, även om det
              har en president som enligt vår tradition betraktas som tillhörande
              högersidan, ju i de här sammanhangen har en mycket mer ska vi
              säga radikal politisk tradition som ofta förknippas med de latinska
              länderna. Jag känner inget som helst besvär av det sällskapet.
            </seg>
            <seg xml:id="i-ab63701117294ebc-0">
              Jag kan avslöja för Lars Lindblad att jag inte tror att det finns
              en enda regering i EU som inte har haft invändningar mot detta
              tjänstedirektiv. Det ska vi också komma ihåg. Det ska jobbas om.
              Vi kommer att få tillbaka det. Vi ska förena handel med tjänster
              med ansvarstagande, också för det som måste klaras utifrån människors
              behov av trygghet och omvårdnad.
            </seg>
          </u>
          <note type="speaker" xml:id="i-299b244466e74a77-0">
            Anf. 16 LARS LINDBLAD (m):
          </note>
          <u who="lars_lindblad_d93ce9" xml:id="i-677fe4675fa2de74-1">
            <seg xml:id="i-27de373f35ce82b8-0">
              Fru talman! Jag tyckte själv att jag hade en rätt resonerande
              ton i detta, nämligen att jag ställde en konstruktiv fråga till
              statsministern om hur regeringen ska agera. Det vi är inne och
              pratar om är ju trots allt kärnan i EU-samarbetet, de fyra friheterna,
              där vi har kommit hyfsat långt när det gäller människor, varor
              och kapital, men där problemen med tjänsterna inte riktigt är
              lösta.
            </seg>
            <seg xml:id="i-832acb3eafcf3ce7-0">
              En annan sak som oroar mig och som jag tycker att statsministern
              borde beakta är att det här går en gräns mellan gamla och nya
              medlemsländer. Många av de nya uppfattar det här som en ny form
              av övergångsregel, och jag tror att det svenska anseendet kan
              hamna snett igen, liksom i den diskussion vi hade i fjor.
            </seg>
            <seg xml:id="i-48ff402f386e618a-0">
              Nu satsar Sverige alla sina kort på en samsyn med det gamla Europa
              jag vill försöka undvika att låta som Donald Rumsfeld, för jag
              tror inte att det är särskilt gångbart i meningen Frankrike, Tyskland
              och Belgien, men som jag uppfattar det tappar vi förtroende i
              Baltikum, Polen, Tjeckien och i viss mån också i Storbritannien.
            </seg>
            <seg xml:id="i-61c7b1ce1debc040-0">
              Om vi åtminstone kunde komma överens om att det här är viktigt.
              Tjänstesektorn handlar om 70 % av EU:s inre marknads ekonomi.
              Jag måste säga att jag inte brinner för tjänstedirektivet i dess
              nuvarande form, men däremot brinner jag för att vi ska få ett
              tjänstedirektiv. Ursprungslandsprincipen kan vi alltid diskutera,
              men för tillväxten och jobben, och för att lösa arbetslösheten,
              är tjänstedirektivet extremt viktigt.
            </seg>
            <seg xml:id="i-99cb5c7cd31d4c29-0">
              Jag vill därför veta hur den svenska regeringen agerar så att
              vi alla ska kunna agera i det gemensamma intresset, trots en del
              innehållsmässiga skillnader.
            </seg>
          </u>
          <note type="speaker" xml:id="i-5a2f57ad3f2ef8aa-0">
            Anf. 17 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-8">
            <seg xml:id="i-2989a06584467df6-0">
              Fru talman! Det blev allt bättre ju längre Lindblad höll på.
              Nu är inte heller han anhängare av tjänstedirektivet i dess nuvarande
              form. Välkommen i gemenskapen i så fall. Då kanske man från moderat
              håll också kan ta en funderare på om vi inte har rätt när vi säger
              att vissa tjänster inte ska behandlas som vilka varor som helst.
              Det finns områden där särskild hänsyn och särskilda omsorger måste
              visas.
            </seg>
            <seg xml:id="i-1a2a49a8b244b79a-0">
              Nu börjar ett arbete i kommissionen, där vi har direktkontakt
              med ansvariga kommissionärer, med Verheugen i spetsen. Vi ska
              också lyssna på parlamentet, som ju har en lång rad kritiska synpunkter,
              och på den arbetsgrupp som rådet tillsatt som även den har en
              lång rad kritiska synpunkter. Man börjar i stort sett om, utan
              att återförvisa hela direktivet, för att vi ska få ett direktiv
              som fungerar.
            </seg>
            <seg xml:id="i-683be54ea81a69de-0">
              Sedan ska Lindblad inte skämmas för Rumsfeld. Han tillhör Moderata
              samlingspartiets gamla vänkrets. I den gemenskapen har ni funnits
              i årtionden, och nu byter ni plötsligt fot och skäms för de republikanska
              företrädarna. De är era partivänner. Ta hand om dem.
            </seg>
          </u>
          <note type="speaker" xml:id="i-0c353db4e8075b2a-0">
            Anf. 18 ANDERS KARLSSON (s):
          </note>
          <u who="anders_karlsson_ccab93" xml:id="i-a6458a7e63e943d3-0">
            <seg xml:id="i-a8b0c1449c5ea6a1-0">
              Fru talman! Också jag tänkte uppehålla mig vid tjänstedirektivet,
              men kanske utifrån en annan position. Jag uppfattade det som statsministern
              sade i sitt anförande, och de yttranden som tidigare lämnats av
              EU-nämnden, så att vi flyttat fram de svenska positionerna, alltså
              att det är viktigt att det i fråga om arbetskraften är värdlandsprincipen
              som gäller, inte ursprungslandsprincipen. Därmed skulle vi också
              kunna stoppa den sociala dumpning som i dag kan förekomma även
              i vårt land.
            </seg>
            <seg xml:id="i-ad094b225d6208cf-0">
              Det är skillnad på den svenska arbetsmarknaden och den i många
              andra europeiska länder, där man lagstiftat om minimilöner. På
              svensk arbetsmarknad är det arbetsmarknadens parter som gör upp
              via kollektivavtal, och därför är värdlandsprincipen än viktigare
              för vårt land.
            </seg>
            <seg xml:id="i-f658f11392ab40a6-0">
              Med tanke på de positionerna, och återremitterandet av tjänstedirektivet,
              är min fråga till statsministern: Kan man i dag göra bedömningen
              att ursprungslandsprincipen egentligen är borta ur tjänstedirektivet
              vid fortsatt behandling?
            </seg>
          </u>
          <note type="speaker" xml:id="i-8aa4fdc170f70a8b-0">
            Anf. 19 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-9">
            <seg xml:id="i-3372eed4c88d2e11-0">
              Fru talman! Det törs jag inte påstå att den är, utan det blir
              en fortsatt bevakning och en fortsatt kamp. Det kommer säkert
              att finnas de som vill ha en utveckling där detta tas bort och
              där man kommer att hävda att motsatsen är en dålig utveckling.
              Striden kommer att fortsätta och gå fram och tillbaka. Vi ska,
              precis som tidigare, bevaka våra intressen. Tills det är klart
              och klubbat ska vi vara vaksamma på den frågan.
            </seg>
            <seg xml:id="i-f3385996fd070a25-0">
              Anders Karlsson tar upp en viktig sak, nämligen det svenska sättet
              att reglera arbetsmarknaden. Det har varit till fördel för oss
              i Sverige. Vi har haft en bra utveckling i vårt land. Vi har relativt
              små sociala klyftor. Det beror på att vi aldrig släppt fram den
              typ av uselt betalda jobb som ofta dyker upp i ekonomier där man
              inte har starka fackliga organisationer och kollektivavtal. Ibland
              kan man lösa det med minimilagstiftning, men även den kringgås.
            </seg>
            <seg xml:id="i-415efb0c29de9701-0">
              De som beskriver tjänstedirektivets återremiss, om jag uttrycker
              mig så, som en motgång ska ta en djup funderare på det lilla exempel
              som kommer i dagens nyhetsskörd där lettiska arbetare får sin
              lön höjd från 4250 kr i timmen upp till 112 kr för att Metall
              ser till att gällande kollektivavtal följs.
            </seg>
            <seg xml:id="i-8c69589a2701d10d-0">
              Vad är det för frihet att komma till Sverige och jobba för 42
              kr i timmen? Var ska man bo i ett garage tillsammans med sju andra?
              Är det den utvecklingen vi vill se? Hur länge har vi hållit på
              och kämpat för att hålla emot i dessa sammanhang? Vi har haft
              en hundraårig strid för kollektivavtal och rättvis fördelning.
              Vi tänker inte låta detta attackeras bakvägen genom ett tjänstedirektiv.
              Det gör vi inte, utan vi håller emot och bevakar våra intressen.
            </seg>
            <seg xml:id="i-3fb04007a7deb657-0">
              Vi hälsar människor välkomna att arbeta i Sverige. Det gör vi
              naturligtvis utifrån utgångspunkten att de ska ha bra betalt och
              bo på ett vettigt sätt. Det är det det handlar om. Säg, ni som
              är motståndare till detta, hur ni vill ha det, så får vi se vad
              svenska folket tycker.
            </seg>
          </u>
          <note type="speaker" xml:id="i-23211fa5bd7843c2-0">
            Anf. 20 ANDERS KARLSSON (s):
          </note>
          <u who="anders_karlsson_ccab93" xml:id="i-a6458a7e63e943d3-1">
            <seg xml:id="i-26c6c49830261a5d-0">
              Fru talman! Det känns tryggt att man i förhandlingarna och diskussionerna
              på ministerrådet lyft fram våra ståndpunkter i Sverige just med
              hänvisning till den typ av arbetsmarknad som vi har, där parterna
              gör upp i stället för att ha en lagstiftning. Vi har i Sverige
              visat att parternas verksamhet på lönebildnings- och arbetsmarknadssidan
              varit framgångsrik, och därför måste vi slå vakt om den. Om ursprungslandsprincipen
              skulle få genomslag är risken stor att vi på vissa områden blir
              tvingade till lagstiftning. Vi vill inte få den nedåtgående lönespiral
              som statsministern så väl beskriver i sitt anförande.
            </seg>
            <seg xml:id="i-58fcc9dd33372bdd-0">
              Jag vill avslutningsvis säga att jag tycker att statsministern
              lyckats väl i förhandlingarna och vill med det också önska en
              glad påsk.
            </seg>
          </u>
          <note type="speaker" xml:id="i-693403ef6f21e577-0">
            Anf. 21 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-10">
            <seg xml:id="i-0be951e527c598b3-0">
              Fru talman! Tack detsamma.
            </seg>
          </u>
          <note type="speaker" xml:id="i-592a33987cc83a21-0">
            Anf. 22 STEFAN ATTEFALL (kd):
          </note>
          <u who="stefan_attefall_da9453" xml:id="i-f41cd8405c6b6527-0">
            <seg xml:id="i-db88e5e5ad61207b-0">
              Fru talman! Låt mig först kommentera tjänstedirektivet. Den kristdemokratiske
              premiärministern i Luxemburg, Juncker, som också är ordförande
              i EU, sade på det parlamentariska möte som hölls för en vecka
              sedan och där jag deltog att vi ska ha tjänstedirektiv och vi
              ska ha en avreglerad tjänstemarknad. Men han sade också att vi
              ska avlägsna de risker som finns för social och skattemässig dumpning.
              Det är ett synsätt som vi kristdemokrater i Sverige delar.
            </seg>
            <seg xml:id="i-eea350957c5c3134-0">
              Det bör dock noteras att det tjänstedirektiv som alla nu vill
              se över är det direktiv som den socialdemokratiska regeringen
              i Sverige i början uttalade sig mycket positivt om. Självklart
              ska vi ha en avreglering av tjänster. Självklart ska vi också
              se över direktivet. Det är inte fullkomligt i dag. Men det är
              kanske först när vi får se resultatet som vi ska ta den riktiga
              fajten om sakinnehållet. Jag upplever att en del i kammaren gärna
              vill blåsa upp motsättningar som kanske inte alltid finns.
            </seg>
            <seg xml:id="i-c25b45cbedfbc088-0">
              Min fråga gäller stabilitetspakten, alltså de ordning-och-reda-regler
              som funnits inom EU för att vi ska ha sunda statsfinanser. Regeln
              säger att underskottet inte får vara mer än 3 %. Samtidigt vet
              vi att land efter land brutit mot de reglerna. Lösningen är då
              fler och svårbedömda undantag. Många olika faktorer ska nu vara
              undantagna. Det är pensionsreformer, utgifter för EU-reformer
              och liknade saker, alltså sådant som inte riktigt går att ta på.
            </seg>
            <seg xml:id="i-b8ca143e73ffb538-0">
              Det som oroar mig är att uppluckringen av stabilitetspakten leder
              till sämre offentliga finanser inom EU-området, större risk för
              prisökningar, större risk för ränteökningar och en sämre välfärd
              för oss alla. Och Sverige har ju aktivt medverkat till uppluckringen
              av reglerna. Jag tycker att man ska ha uppluckring av reglerna
              när det gäller länder som har en låg statsskuld, alltså den typen
              av mätbara faktorer, men inte gå så långt som man nu gjort.
            </seg>
            <seg xml:id="i-8546ac51b47f9bed-0">
              Min fråga till statsministern är: Delar statsministern den oro
              som jag och Kristdemokraterna uttrycker för att vi får en sämre
              ordning och reda inom EU med de nya undantagen kring stabilitetspakten?
            </seg>
          </u>
          <note type="speaker" xml:id="i-8d780783468fdbaf-0">
            Anf. 23 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-11">
            <seg xml:id="i-ec7f32da046d5a0c-0">
              Fru talman! Det är som Stefan Attefall säger att rätt mycket
              av den politiska inriktningen i europeiska sammanhang numera avgörs
              vid de gruppmöten som han deltar i och där högerns och kristdemokraternas
              partier träffas. Där finns ganska många stats- och regeringschefer.
              De har också varit drivande i förändringen av stabilitetspakten.
              Det är alldeles uppenbart att det är i den typen av länder vi
              sett problem. Därmed ingen annan koppling inte annat än den att
              i det sammanhanget framstår den svenska regeringen, i jämförelse
              med övriga Europa, som knastertorr, disciplinerad och ohyggligt
              sparsam.
            </seg>
            <seg xml:id="i-840768c441fe2b41-0">
              Vi har ju en offentlig ekonomisk situation som är ett mönster
              om man jämför med länder i Europa i övrigt. Vi är inga anhängare
              av att man ska ha en stabilitetspakt som är slapp. Vi vill ha
              en stabilitetspakt som garanterar en valutas trovärdighet och
              styrka.
            </seg>
            <seg xml:id="i-d644bd0fedde359b-0">
              I det läge som rådde var alternativet kanske att vi skulle gå
              mot en politisk konflikt som kunde innebära att vi inte hade någon
              stabilitetspakt alls. I en sådan situation eftersträvar man en
              kompromiss. Det tillhör politikens natur. Den kompromiss som vi
              har fått tycker jag att det är mycket lätt att försvara.
            </seg>
            <seg xml:id="i-1fcc0887d3d3477a-0">
              Tillfälliga mindre avvikelser från 3 % och 60 % ser jag inga
              svårigheter att försvara om de är just tillfälliga och mindre.
              Sedan återstår det att se om man orkar leva upp till detta. Det
              som man har diskuterat om att ta undan underskott i ett läge av
              kris, till exempel bistånd, är också en rimlig åtgärd. Bistånd
              höjer inte den inhemska efterfrågan. Bistånd är pengar som vi
              lyfter ut ur den europeiska ekonomin. Det skapar inte efterfrågan
              och inflationstryck. Det är klart att man i ett krisläge mycket
              väl kan göra undantag för en sådan sak. Pensionsreformer som är
              av det slaget att man egentligen minskar ekonomins efterfrågesida
              är också någonting som man kan göra undantag för, tycker jag.
            </seg>
            <seg xml:id="i-c37066d6ab0573b6-0">
              Framöver är det viktigt att vi bevakar att den europeiska ekonomiska
              statistiken är av sådant slag att det går att jämföra länderna.
              Det är viktigt. Jag är orolig över att det är för dålig kvalitet
              i vissa delar av den offentliga statistiken för att man ska kunna
              vara helt säker på att jämförelsen mellan länderna blir riktig.
              Det framhåller också finansministrarna, och det tycker jag är
              bra.
            </seg>
          </u>
          <note type="speaker" xml:id="i-679322bbe32f0949-0">
            Anf. 24 STEFAN ATTEFALL (kd):
          </note>
          <u who="stefan_attefall_da9453" xml:id="i-f41cd8405c6b6527-1">
            <seg xml:id="i-3f1f27c4c9b154ee-0">
              Fru talman! Jag hoppas att kammaren lyssnade på alla undantag
              som Göran Persson räknar upp. Det är just detta som är problemet.
            </seg>
            <seg xml:id="i-65df22fb2e7b822e-0">
              Varje enskild faktor kan man ha argument för och emot, men det
              här börjar likna hur det var när vi införde utgiftstaken i den
              svenska statsbudgeten. Det kom undantag efter undantag i budgetpropositionerna,
              om krediteringar på inkomstsidan och så vidare. Varje enskild
              sak gör inte så stor skillnad, men sammantaget luckrar de upp
              det hela, och så får vi en utveckling mot mera osunda offentliga
              finanser.
            </seg>
            <seg xml:id="i-4b5a3c22059176f8-0">
              Göran Persson sade i sin inledning att svenska synpunkter har
              fått gott genomslag. Det tyder på att Göran Persson tycker att
              vi har fått en sund och bra utveckling av stabilitetspakten. Jag
              delar inte den uppfattningen. Göran Persson gömmer sig bakom andra
              regeringschefer. Det bästa vore att han försökte påverka sin partibroder
              Schröder i Tyskland, som har varit en av de drivande i att luckra
              upp stabilitetspakten.
            </seg>
            <seg xml:id="i-5c9ebc1955eb203c-0">
              Är inte statsministern orolig för att vi går en utveckling till
              mötes med mer av osunda statsfinanser och större risker för prisökningar
              och ränteökningar? Den frågan är kvar att besvara.
            </seg>
          </u>
          <note type="speaker" xml:id="i-1f1ef3189d57bbaa-0">
            Anf. 25 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-12">
            <seg xml:id="i-828eef9d0ff18b35-0">
              Fru talman! I ekonomisk-politiska sammanhang har man alltid val
              att träffa. Alternativet att behålla den nuvarande stabilitetspakten
              fanns inte. Alternativet till den kompromiss vi träffade hade,
              tror jag, varit ett sammanbrott med oöverskådliga konsekvenser
              för den europeiska gemensamma valutan.
            </seg>
            <seg xml:id="i-3bc06a62cc851a81-0">
              Ibland är man med, Stefan Attefall, och tar beslut som inte är
              helt i linje med vad man själv skulle önska, men en kompromiss
              är bättre än inget beslut alls. I det här fallet är det alldeles
              uppenbart att det var så.
            </seg>
            <seg xml:id="i-41d9d6f65bb32036-0">
              Vad gäller den svenska ekonomiska disciplinen i de offentliga
              finanserna finns det inget land i Europa som kan uppvisa en sådan
              utveckling som vi har haft. Jag vet hur det var på den tiden då
              jag som ung finansminister skulle möta Stefan Attefall och andra
              och försvara när vi sanerade finanserna och införde regelverket.
              Då upplevde jag minsann inget stöd för det. Men välkommen i den
              nya gemenskapen!
            </seg>
          </u>
          <note type="speaker" xml:id="i-932f258802843c7b-0">
            Anf. 26 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-3a0fac31040a0da1-0">
            <seg xml:id="i-f4d6002e86db31cb-0">
              Fru talman! Jag tänkte också ta upp hanteringen av tjänstedirektivet.
              Det är ju uppenbart att en starkt bidragande orsak till att man
              nu ligger lite lågt och drar tillbaka är att man inte vill störa
              den franska folkomröstningen om konstitutionen. Icke förty är
              vi nu i en situation där det finns möjlighet att flytta fram positionerna.
            </seg>
            <seg xml:id="i-7efd5c826f86515f-0">
              Jag är också inne på detta med ursprungslandsprincipen. Grundregeln
              i direktivet är nu att svenska kollektivavtal inte ska gälla.
              Det är ju grundprincipen. Hittills har regeringen inte varit beredd
              att ta strid mot ursprungslandsprincipen, utan man har haft en
              annan strategi att man ska säkra de fackliga rättigheterna och
              undvika social dumpning genom undantag.
            </seg>
            <seg xml:id="i-efc64f8763960a0a-0">
              Min fråga är om regeringen i det läge som vi i dag befinner oss
              i ändå inte ska överväga att byta strategi och klart och tydligt
              säga att den svenska positionen är att ursprungslandsprincipen
              ska utgå.
            </seg>
          </u>
          <note type="speaker" xml:id="i-cb8a280c38442d78-0">
            Anf. 27 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-13">
            <seg xml:id="i-487b9fbd65f10b94-0">
              Fru talman! Vi vill komma dit, som Camilla Sköld Jansson talar
              om. Hur vägen dit ska se ut får vi hantera utifrån den politiska
              situation som vi har i den europeiska unionen.
            </seg>
            <seg xml:id="i-3623d9f62e2424e0-0">
              Jag vill protestera mot beskrivningen att det skulle vara den
              franska folkomröstningen som driver fram översynen av tjänstedirektivet.
              Det är inte sant. Det är en faktor i sammanhanget.
            </seg>
            <seg xml:id="i-0f8ce291d73adae7-0">
              Om man tittar på den rådsarbetsgrupp som har varit alltså europeiska
              rådets och konkurrensrådets arbetsgrupp så ser man att varje land
              har några delar i detta direktiv som man har djupa bekymmer med.
              Prodikommissionen gjorde ett riktigt dåligt jobb.
            </seg>
            <seg xml:id="i-4e03a0d2e392da46-0">
              Jag tror att det var Barroso själv eller möjligen Verheugen som
              sade att direktivet hade behandlats av Prodikommissionen på tolv
              minuter. Vi är alldeles i slutet av dess livslängd. Det är ett
              sista bidrag från Bolkestein till liberaliseringen av europeiska
              marknader. Det är klart att man med sådan hast hamnar i ett läge
              där man inte förankrar detta politiskt på det nödvändiga sättet.
              Därmed är det nu tvärstopp, och vi får börja om.
            </seg>
            <seg xml:id="i-4b0e2219804fad85-0">
              Vi kommer att bevaka våra intressen och göra det på ett sådant
              sätt att vi kommer att klara det som är naturligt för Sverige:
              kollektivavtalen och den trygghet som är förknippad med dem.
            </seg>
          </u>
          <note type="speaker" xml:id="i-bc00fa629452c0a2-0">
            Anf. 28 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-3a0fac31040a0da1-1">
            <seg xml:id="i-dbb24c73a3baad42-0">
              Fru talman! Som läget är i dag har vi genom utstationeringsdirektiv
              och fördragstexter en princip som säger att det är värdlandets
              regler som ska gälla. Får man inte bort ursprungslandsprincipen
              ur tjänstedirektivet har vi alltså två principer som kommer att
              kollidera. De fackliga organisationerna liksom Vänsterpartiet
              menar att det finns en stor osäkerhet om vad utslaget kommer att
              bli. Detta är problemet som gör att kollektivavtal och fackliga
              rättigheter är hotade.
            </seg>
            <seg xml:id="i-c8eba189015afa6f-0">
              Jag konstaterar att vi inte heller i dag får något besked från
              den socialdemokratiska regeringen om att man är beredd att ta
              strid för att få bort ursprungslandsprincipen. Det är synd, för
              det är nyckeln till den oro som finns för social dumpning och
              för att de fackliga rättigheterna är hotade.
            </seg>
          </u>
          <note type="speaker" xml:id="i-8c87a433c630d231-0">
            Anf. 29 Statsminister GÖRAN PERSSON (s):
          </note>
          <u who="goran_persson_1a0593" xml:id="i-65d2811688cda2a3-0" next="cont">
            <seg xml:id="i-cce56fb2de30cf12-0">
              Fru talman! Vi tar vår strid för kollektivavtalen. Det tror jag
              inte har undgått någon. Hur detta sedan ska kombineras med ursprungslandsprincip
              och värdlandsprincip den diskussionen får vi hantera, men det
              är kollektivavtalen vi ska klara.
            </seg>
            <seg xml:id="i-7eeaf177c42176bb-0">
              Det finns också en annan dimension i tjänstedirektivet som inte
              kommer fram. Därför är vi anhängare av att vi ska ha ett tjänstedirektiv.
              Om handeln med tjänster får flyta allt friare utan att det finns
              ett direktiv som reglerar det hela, kommer de konflikter som dyker
              upp med anledning av tjänstehandeln att avgöras i domstol. Då
              blir det den europeiska domstolen som kommer att få lägga fast
              principerna. Det är en utveckling som jag ser med viss oro på,
              för att uttrycka mig försiktigt.
            </seg>
          </u>
          <note xml:id="i-28b799421ed1580f-0">
            Anf. 30 TREDJE VICE TALMANNEN:
          </note>
          <u who="goran_persson_1a0593" prev="cont" xml:id="i-068071fc106b5f21-0">
            <seg xml:id="i-9ff179277f672c7b-0">
              Jag vill informera kammaren om att för att samtliga som vill
              ställa en fråga eller göra ett inlägg ska få möjlighet att göra
              det inom rimlig tid kommer jag fortsättningsvis att vara restriktiv
              med att ge möjlighet att få göra ytterligare ett inlägg på en
              minut.
            </seg>
          </u>
          <note type="speaker" xml:id="i-b06a0f75ea6031d5-0">
            Anf. 31 CECILIA WIGSTRÖM (fp):
          </note>
          <u who="cecilia_wigstrom_05ae66" xml:id="i-2ffedeb1e7ba7a55-0">
            <seg xml:id="i-ff40e189218a511a-0">
              Fru talman! Jag vill fråga statsministern om något som inte var
              uppe på själva dagordningen men som diskuterades i de informella
              samtalen. Det rör vapenembargot mot Kina.
            </seg>
            <seg xml:id="i-3998e4810297999e-0">
              EU beslutade vid toppmötet i december att man ska häva vapenembargot
              någon gång under våren. Nu har två saker inträffat som gör situationen
              lite annorlunda. Det är för det första att Kina har lagstadgat
              om att anfalla Taiwan om Taiwan begär formell självständighet.
              För det andra skickade EU i förra veckan en delegation till USA
              för att övertyga amerikanerna om att det var ett bra beslut. Men
              amerikanerna på goda grunder tyckte inte att MR-situationen har
              förbättrats, och de är oroliga för vad som ska hända med freden
              i Asien om vi plötsligt ökar vår vapenexport till det området.
              USA:s kongress hotar nu med att inte tillåta amerikansk export
              av vapen till oss eftersom man är rädd för att vapnen ska hamna
              i diktaturens Kina.
            </seg>
            <seg xml:id="i-5d7f1227d9d37a21-0">
              Dessa två händelser visar hur oklokt beslutet var. Det finns
              en stor skillnad mellan Göran Persson och mig, och det var att
              jag var emot beslutet från början, medan Göran Persson tyckte
              att det var bra. Jag har väl inga förhoppningar om att min önskan
              om att beslutet ska upphävas kommer att infalla. Men nu förs ändå
              diskussioner om att man kanske ska skjuta på det, senarelägga
              det. Vad framförde statsministern i diskussionerna om när det
              vore en lämplig tidpunkt för EU att häva sitt vapenembargo mot
              Kina?
            </seg>
          </u>
          <note type="speaker" xml:id="i-6df8d9f0e955d5e3-0">
            Anf. 32 Statsminister GÖRAN PERSSON (s):
          </note>
          <u who="goran_persson_1a0593" xml:id="i-65d2811688cda2a3-1" next="cont">
            <seg xml:id="i-0e1da69941be6f54-0">
              Fru talman! Frågan diskuterades över huvud taget inte i detta
              sammanhang, men eftersom den kommer upp här kan jag säga att det
              hela tiden finns en felaktig beskrivning av läget precis som om
              ett vapenembargo mot Kina skulle innebära att vi inte exporterade
              vapen till Kina. Det gör vi redan nu. Vi behöver ha en bättre
              kontroll på den vapenexporten, en annan regim. Det är så diskussionerna
              har sett ut utan att för den skull sätta Kina i ett läge som exempelvis
              gör att vi behandlar det landet annorlunda än Libyen. Det är där
              diskussionen förs.
            </seg>
            <seg xml:id="i-6ea1d4328a0cf28a-0">
              Jag har alltid varit skeptisk till att den amerikanska kongressen
              ska bestämma svensk eller europeisk politik. Där skiljer vi oss
              också åt.
            </seg>
          </u>
          <note xml:id="i-7f8321e4ca0abd76-0">
            Anf. 33 GUNILLA CARLSSON i Tyresö (m):
          </note>
          <u who="goran_persson_1a0593" prev="cont" xml:id="i-068071fc106b5f21-1">
            <seg xml:id="i-9474a8fe00ef0d37-0">
              Fru talman! Jag vill stanna kvar vid samma fråga. Man enades
              vid toppmötet i december om att man skulle kunna häva vapenembargot
              om ett antal kriterier uppfylldes. Det handlade om MR-situationen
              men också om hur det säkerhetspolitiska läget i Kina utvecklas.
              Därför är det ändå intressant med tanke på de beslut som folkkongressen
              har fattat och hur illa utvecklingen ändå är för mänskliga fri-
              och rättigheter i Kina hur den svenska regeringen tänker agera
              i frågan när man ska fatta slutligt beslut framöver. Frågan har
              diskuterats. Den har varit uppe i medierna. I min egen partigrupps
              EPP-gruppens förberedande diskussioner samtalade vi om det olyckliga
              i detta, dels vad gäller den transatlantiska länken som skadas,
              dels att EU måste stå upp för gemensamma värderingar och stå fast
              vid sitt ord.
            </seg>
            <seg xml:id="i-0614bb6513db6317-0">
              Nu när det diskuteras att förskjuta beslutet är det ändå viktigt
              för oss att få veta hur den svenska regeringen och statsministern
              tänker agera med tanke på att det finns andra medlemsstater som
              är mycket tveksamma till att fatta beslut redan i juni.
            </seg>
          </u>
          <note type="speaker" xml:id="i-c7c3036700d09e9d-0">
            Anf. 34 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-14">
            <seg xml:id="i-9da9f8327c4c10cc-0">
              Fru talman! Återigen: Detta diskuterades över huvud taget inte
              på detta toppmöte. Jag deltog heller inte i några informella samtal
              om den saken. Vill kammaren diskutera det här; välkomna tillbaka
              i ett sådant sammanhang där vi har det på dagordningen eller ställ
              frågor direkt till utrikesministern.
            </seg>
            <seg xml:id="i-b542c57eeffef376-0">
              För min del är det också viktigt att säga att Sverige var det
              land som in i det längsta höll emot utvecklingen. Alla andra vek
              sig. När det nu blev ett faktum fick vi ett ställningstagande
              i Sveriges riksdag, efter det att jag hade kontaktat Gunilla Carlssons
              partiledare, som gjorde att regeringen hade stöd för en sådan
              ståndpunkt.
            </seg>
            <seg xml:id="i-25fd74e8823ba053-0">
              Nu svänger man åt andra hållet igen i vissa andra länder. Jag
              tror att vi ska vara försiktiga med att hänga med i den här typen
              av fram- och tillbakapolitik. Vi behöver ha en reglering av vapenexporten
              till Kina. Dagens embargo är inte en sådan reglering. Den pågår
              för fullt, och vi ska ersätta den med något annat. Det är klokt.
              Och över detta bestämmer inte den amerikanska kongressen.
            </seg>
          </u>
          <note type="speaker" xml:id="i-2cdd33621c110ca6-0">
            Anf. 35 KARIN GRANBOM (fp):
          </note>
          <u who="karin_granbom_4b656d" xml:id="i-621519a24ce20e0b-0">
            <seg xml:id="i-a5d034d22ef59fa4-0">
              Fru talman! Jag vill också ta upp en utrikespolitisk fråga. Situationen
              i Darfur är mycket allvarlig och akut. Människor där skadas, våldtas
              och dödas. Övergreppen pågår just nu, och de är värre än vad vi
              har trott. FN-siffror har justerats upp, och nu kan det vara så
              många som 180 000 som har dött. Det pågår ett folkmord.
            </seg>
            <seg xml:id="i-3a8cfcee20353198-0">
              Förra veckan var statsministern i Israel. Där höll han ett anförande
              om folkmord vid invigningen av Förintelsemuseet i Jerusalem. Statsministern
              sade: Vi måste gå från ord till handling. I dag gäller det framför
              allt Darfur.
            </seg>
            <seg xml:id="i-a331255553417e71-0">
              Innan det europeiska toppmötet frågade jag statsministern vad
              han ska göra för att det ska bli verklighet, det vill säga att
              vi ska gå från ord till handling särskilt i Darfur. Då fick jag
              svaret av statsministern att han avser att i olika EU-sammanhang
              ta upp frågan om Darfur. Därför vill jag nu fråga statsministern
              om han tog tillfället i akt att ta upp frågan om Darfur på toppmötet.
              Vilka reaktioner fick statsministern från de andra stats- och
              regeringscheferna?
            </seg>
          </u>
          <note type="speaker" xml:id="i-f3370cf79ac54285-0">
            Anf. 36 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-15">
            <seg xml:id="i-bc28dadfa14e1138-0">
              Fru talman! Jag gjorde också klart på EU-nämnden att det toppmöte
              vi hade framför oss inte var ett sådant toppmöte där vi skulle
              diskutera dessa utrikespolitiska frågor. Självklart kom denna
              sak inte upp i det sammanhanget. Men det innebär inte att jag
              inte kommer att aktualisera den i andra sammanhang och på annat
              sätt.
            </seg>
            <seg xml:id="i-de332e14fae3d1c8-0">
              Jag har en djup övertygelse om att detta är vårt moraliska ansvar.
            </seg>
          </u>
          <note type="speaker" xml:id="i-9fe1ffc47443bb6b-0">
            Anf. 37 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-d1a8f3772aa1adcb-0">
            <seg xml:id="i-f6029018d39fb79d-0">
              Fru talman! Statsministern lät meddela från Bryssel att uppfattningen
              om folkomröstning inte har påverkats av de 120 000 namnunderskrifterna.
              Inget nytt hade framkommit, hette det. Det är fel.
            </seg>
            <seg xml:id="i-101a432da04a513e-0">
              Från toppmötet vet vi nu att i samma ögonblick som vi skriver
              på konstitutionen gör vi ett juridiskt bindande åtagande att genomföra
              en övergång till euro, artikel 3-198. Inte ens vårt tidigare låtsasundantag
              finns längre kvar i konstitutionen. Det framtvingar en grundlagsändring.
              Därmed sätts folkomröstningsresultatet från 2003 bakvägen ur spel
              eftersom vi blir skyldiga att ersätta kronan med euron. Det är
              i så fall ett oacceptabelt beslut med stöd av en tyst och lojal
              riksdagsmajoritet.
            </seg>
            <seg xml:id="i-05d801094a93eb7d-0">
              Inte många, vare sig i riksdagen eller bland folket, har en aning
              om dessa juridiska konsekvenser för Sveriges del av ett ja till
              konstitutionen. Statsministerns försäkran den 28 oktober i fjol
              här i kammaren att han personligen på det toppmötet av samtliga
              stats- och regeringschefer utlovats att ingen av dem skulle kräva
              att kronan ersätts av euro är självfallet av noll och intet juridiskt
              värde. Har den försäkran upprepats på detta toppmöte?
            </seg>
            <seg xml:id="i-8db5b6a57cb2d26b-0">
              Hur snett det kan gå när det samvetslöst tricksas med grundlagen
              har veckans avslöjanden tydligt visat. Med tanke på de juridiska
              konsekvenserna av ett ja till konstitutionen som jag beskriver,
              finns det då inte anledning för statsministern att i demokratins
              namn allvarligt överväga en folkomröstning och därmed omöjliggöra
              ett införande av euron mot folkets vilja?
            </seg>
          </u>
          <note type="speaker" xml:id="i-f34ba940831a902d-0">
            Anf. 38 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-16">
            <seg xml:id="i-aec7a927af225341-0">
              Fru talman! Vi har folkomröstat om euron, och vi kommer att folkomrösta
              om den igen om vi skulle bestämma oss för ett inträde. Det har
              gällt under den gamla författningen, och det kommer att gälla
              under den nya. Det är ingen skillnad mot förut.
            </seg>
            <seg xml:id="i-8be12b4f00eada5a-0">
              Återigen: Inte heller den här saken diskuterades på detta toppmöte.
              Nu diskuterade vi hur den stabilitetspakt som är en förutsättning
              för att euron ska vara trovärdig som valuta ska se ut. Den diskussionen
              slutade i enighet om vissa förändringar av pakten som vi har anledning
              att hälsa välkomna. Det gör att euron fortsätter att fungera som
              en trygg och säker valuta.
            </seg>
          </u>
          <note type="speaker" xml:id="i-ac08ec02c99ab79f-0">
            Anf. 39 SVEN-ERIK SJÖSTRAND (v):
          </note>
          <u who="sven-erik_sjostrand_34ddf7" xml:id="i-1a916cac4fbadd77-0">
            <seg xml:id="i-827960179368d345-0">
              Fru talman! Som miljöintresserad hoppas man alltid på bättre
              och skarpare skrivningar, speciellt från ett toppmöte. Om man
              då ser på den tröghet som finns i miljöarbetet inom EU tycker
              jag att skrivningarna har blivit bättre än jag trodde, och det
              gläder mig verkligen. Jag tycker att statsministern har gjort
              ett ganska bra jobb när det gäller miljöfrågorna.
            </seg>
            <seg xml:id="i-5def52ade5585249-0">
              Men det finns en passus om kemikalielagstiftningen, Reach, och
              det är en fråga som har diskuterats under många år här i Sverige.
              Det har gjorts 30 större konsekvensanalyser när det gäller Reachlagstiftningen.
              Vi är många som har stora förväntningar på den här lagstiftningen,
              för att vi ska kunna nå våra miljömål om en giftfri miljö.
            </seg>
            <seg xml:id="i-9c59b77c8e047608-0">
              När man ser på skrivningarna i slutsatserna här innebär de att
              hänsyn till miljöskydd och hälsa ska förenas med behovet av att
              främja den europeiska industrins konkurrenskraft. Där tycker jag
              att man sätter tillväxt och industriintressen före miljö och hälsa.
            </seg>
            <seg xml:id="i-e649d57d5cb759e1-0">
              Jag undrar: Är det också statsministerns bedömning att man gör
              det och att det är en rätt stor konfliktfråga inom EU när det
              gäller att vi får en bra kemikalielagstiftning?
            </seg>
          </u>
          <note type="speaker" xml:id="i-93137209b67ee9a8-0">
            Anf. 40 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-17">
            <seg xml:id="i-35ce917de4809929-0">
              Fru talman! Jag håller med Sven-Erik Sjöstrand om att skrivningarna
              har blivit bättre och att det har gått åt rätt håll. Sven-Erik
              Sjöstrand har själv bidragit med konstruktiva synpunkter, och
              dem tackar jag för.
            </seg>
            <seg xml:id="i-52274f5ebeac9590-0">
              Vad gäller Reach finns det en mycket tydlig konflikt. Det är
              det gamla industrisamhällets rädsla för att arbetsplatser flyttar
              bort och något slags fördröjning av miljöhänsynen så länge som
              möjligt.
            </seg>
            <seg xml:id="i-d90268807e2edde7-0">
              Jag tror att det är en farlig konflikt, och den är inte långsiktigt
              hållbar för Europas del. Det argument som ofta används är att
              om vi stänger dessa anläggningar här i Europa produceras det bara
              på samma sätt någon annanstans i världen, och så får vi ännu sämre
              miljövillkor. Det kan vara sant, och det kan motivera något slags
              övergångsperiod. Men det kan inte motivera att vi fortsätter långsiktigt
              med en produktion som är av det slaget att den ger skador på mänskligt
              liv. Det går inte.
            </seg>
            <seg xml:id="i-9f1ea3fc63815d2d-0">
              Här finns en tydlig konflikt det vore dumt att dölja det. Det
              vi talar för är naturligtvis en radikal och ambitiös miljöpolitik.
              Men vi har inte fullt gensvar i Europa det är helt uppenbart.
            </seg>
          </u>
          <note type="speaker" xml:id="i-9e08329f7eae258f-0">
            Anf. 41 CHRISTINA AXELSSON (s):
          </note>
          <u who="christina_axelsson_a75158" xml:id="i-d7fed9212751880a-0">
            <seg xml:id="i-d8a9048c1f0fd35b-0">
              Fru talman! Jag hade också förmånen att delta vid det interparlamentariska
              mötet i förra veckan som behandlade Lissabonstrategin. Jag tog
              då upp frågan hur man ska kunna förena arbete med familjeliv,
              främst för att få fler kvinnor att delta i arbetslivet. Jag är
              därför, precis som statsministern, mycket nöjd med de slutsatser
              som Europeiska rådet har kommit fram till.
            </seg>
            <seg xml:id="i-3b6adbea6bb53fc3-0">
              Men det har funnits vackra slutsatser förr, och det har inte
              hänt så mycket. Jag vill därför fråga om fortsättningen: På vilket
              sätt kommer vi att kunna driva på de länder som inte lever upp
              till slutsatserna? Kommer kommissionen att kunna agera? Vad kommer
              Europeiska rådet att göra i fortsättningen? Hur kommer ni att
              behandla de här frågorna så att det verkligen blir någonting av
              det som vi nu har fattat beslut om?
            </seg>
          </u>
          <note type="speaker" xml:id="i-b8fba7d84b7190b3-0">
            Anf. 42 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-18">
            <seg xml:id="i-9c680db953a8c116-0">
              Fru talman! Jag är ganska säker på att de frågeställningar som
              Christina Axelsson tar upp kommer att vara frågor som drivs av
              fler i framtiden än bara de progressiva regeringarna i Europa,
              och det som gör att alltfler begriper att detta är nödvändigt.
              Det är inte en allmän diskussion eller en ideologisk diskussion
              om jämlikhet och jämställdhet, utan det är snarare från utgångspunkten
              demografi som man kommer in i diskussionen. Hur ska man långsiktigt
              klara en befolkningssammansättning som gör att det inte blir ett
              åldrande Europa?
            </seg>
            <seg xml:id="i-e4af4b5255065752-0">
              Då drar man slutsatsen: Jo, man måste naturligtvis se till att
              fler barn får bättre uppväxtvillkor. Sedan drar man nästa slutsats:
              Då måste både män och kvinnor kunna kombinera familjeliv och professionell
              verksamhet. Så kommer man in i det från det hållet.
            </seg>
            <seg xml:id="i-69fabaeadfa0124e-0">
              Om det är drivkraften okej då. Vi har en vidare ansats än så
              från svensk sida, men om det är drivkraften är jag ganska säker
              på att den demografiska utveckling vi har i Europa kommer att
              sätta ökad press på alltfler regeringar. Det är en riktigt dyster
              utveckling i några av de stora länderna i södra Europa som gör
              att detta inte är hållbart. Jag tror att det kommer att drivas
              från det hållet.
            </seg>
          </u>
          <note type="speaker" xml:id="i-ab785ec698c53208-0">
            Anf. 43 LENNART HEDQUIST (m):
          </note>
          <u who="lennart_hedquist_894aea" xml:id="i-792fb9792ce37349-0">
            <seg xml:id="i-ddcd5c6f6319876b-0">
              Fru talman! Jag har en fråga beträffande stabilitetspakten. Statsministern
              var ganska kortfattad om den inledningsvis men gav en del ytterligare
              information i anslutning till Stefan Attefalls fråga.
            </seg>
            <seg xml:id="i-41c57561c3099e27-0">
              Sverige har inte infört den gemensamma valutan, och innebörden
              av utanförskapet är, om man får tro finansministern, att Sveriges
              inflytande när det gällde stabilitetspakten var ytterst begränsat
              i och med att man ställde sig utanför de reella förhandlingarna.
            </seg>
            <seg xml:id="i-8b9d594a5ce1ef8b-0">
              Det diskuteras nu i vilken mån de nya reglerna innebär en uppluckring
              och ytterligare övergång till diskussion och förhandlingar länderna
              emellan om de faktorer som kan tillåta till exempel ett större
              underskott än vad pakten föreskriver. Statsministern har säkert
              noterat att Europeiska centralbanken har uttryckt en viss oro.
            </seg>
            <seg xml:id="i-df81f39d2aa697d7-0">
              Om Sverige hade fått ett ja i folkomröstningen om euron var det
              många jag tror att statsministern själv hörde dit som menade att
              det inte självklart hade inneburit att Sverige omedelbart skulle
              övergå till den gemensamma valutan, utan man skulle kunna avvakta
              just hur stabilitetspakten fungerade.
            </seg>
            <seg xml:id="i-541302a65e76c945-0">
              Nu har de nya reglerna kommit, och då är min fråga till statsministern:
              Hur bedömer statsministern att frågan om en eventuell svensk anslutning
              till euron påverkas av stabilitetspaktens sätt att fungera med
              de nya reglerna framöver?
            </seg>
          </u>
          <note type="speaker" xml:id="i-48d01d5892b5505b-0">
            Anf. 44 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-19">
            <seg xml:id="i-70b4642b16b46e05-0">
              Fru talman! Jag är inte säker på att Lennart Hedquist citerade
              mig exakt rätt när det gäller hur jag uttryckte mig om stabilitetspakten,
              svenskt inträde i en monetär union och det slutliga steget med
              den gemensamma valutan. Men det kan vi lämna åt sidan. Det är
              en intressant frågeställning som han tar upp och som är värd att
              fundera över.
            </seg>
            <seg xml:id="i-15ed5bf440d9977e-0">
              Alternativet, som jag såg det, till den här kompromissen var
              en situation där vi skulle få en kris omkring den europeiska finanspolitiken.
              Att i ett sådant läge som vi har i Europa, med stor oro och låg
              efterfrågan i många länder, också gå in i ett läge där man skulle
              få en kris för den gemensamma valutan hade troligen varit att
              slå tvärstopp i all ekonomisk utveckling i Europa. Därför var
              det nödvändigt med en kompromiss.
            </seg>
            <seg xml:id="i-4f77b58a91097ba4-0">
              Är då den kompromissen så dålig att jag skulle säga nej, det
              här vill vi inte vara med i? Nej, definitivt inte. Om vi tittar
              på innehållet i den ser vi att de undantag som man exemplifierar
              med är väl motiverade.
            </seg>
            <seg xml:id="i-26395e79cbb8ad36-0">
              Dessutom tror jag att det är väldigt viktigt att vi kommer ihåg
              att Europas politiker äger stabilitetspakten. Den är inte av Gud
              given, utan den är ett beslut som vi har tagit gemensamt i demokratisk
              ordning. Därför bör vi också kunna ändra på den i demokratisk
              ordning, utan att man för den skull uppfattar det som ett svaghetstecken.
              Jag uppfattar den nya pakten som varande det säkra lås som behövs
              för att euron ska fungera i kombination med ett mellanstatligt
              samarbete i Europa. Det jag nu har sett av den och hur den är
              tänkt påverkar inte min uppfattning om euron.
            </seg>
          </u>
          <note type="speaker" xml:id="i-015e1d7e8349f85f-0">
            Anf. 45 LENNART GUSTAVSSON (v):
          </note>
          <u who="lennart_gustavsson_b81021" xml:id="i-ff2319edbbe8d196-0">
            <seg xml:id="i-576f59e876917be2-0">
              Fru talman! I dag utmanas på olika sätt de fackliga organisationernas
              starka kollektivavtal. Det är i och för sig inte bara i dag det
              görs, utan det har också skett historiskt. Det handlar i grunden
              om makten i samhället och makten i arbetslivet. Statsministern
              pratar själv om att det har varit en hundraårig strid.
            </seg>
            <seg xml:id="i-4b0bd0380fa19205-0">
              När vi pratar om det här i kammaren i dag, när statsministern
              själv pratar om det, är det mycket av begreppen: försvara, förhindra
              försämringar, slå vakt om. Det är gott nog, men det finns också
              ett annat perspektiv. Det finns ett perspektiv som handlar om
              att stärka de arbetandes inflytande, stärka makten för de fackliga
              organisationerna och utveckla möjligheterna för fackligt arbete.
            </seg>
            <seg xml:id="i-dffead28cf541df6-0">
              Min fråga till statsministern är hur han ser på möjligheten att
              inom ramen för det europeiska samarbetet stärka svenska arbetares
              inflytande och makt.
            </seg>
            <seg xml:id="i-6ab980dbe2fdcbd1-0">
              Jag har också en följdfråga. Jag förstår att ni har informella
              möten och informella samtal och att de är viktiga. Men ge oss
              en liten vink! Hur går diskussionerna mellan Europas politiska
              ledare? Ser man att de fackliga organisationerna har för lite
              eller för mycket makt och inflytande? Vad viskas det om vid middagsbordet?
            </seg>
          </u>
          <note type="speaker" xml:id="i-f5e0cb6b9fb731ab-0">
            Anf. 46 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-20">
            <seg xml:id="i-be270e1d5e94f800-0">
              Fru talman! Jag skulle önska att man viskade oftare om de fackliga
              frågorna, men den europeiska politiska situationen och traditionen
              är ju sådan att den inte är jämförbar med den vi har här i norra
              Europa, framför allt då i Sverige.
            </seg>
            <seg xml:id="i-3374120f2ffcf84e-0">
              Vi är ju mer avvikande i den meningen än vad vi är norm i Europa.
              Därför blir det ofta så att vi gärna vill vara med i samarbetet
              men inte till vilket pris som helst, och så hamnar man i en position
              man vill försvara.
            </seg>
            <seg xml:id="i-668e8bfc24c88b79-0">
              Jag har ingenting emot att fortsätta att diskutera hur vi ska
              utveckla. För mig är det viktigt att säga att en facklig organisation
              som inte också har en kanal in att påverka politiska beslut lätt
              blir en organisation som hamnar vid sidan om. Ska de politiska
              besluten ha kraft och styrka måste de beröra det som verkligen
              är problem. Då måste besluten tas på den nivå där man också kan
              balansera exempelvis ett internationellt kapital.
            </seg>
            <seg xml:id="i-8e3d7936c3eeb075-0">
              Det ohyggligt svåra som vi har att göra i svensk fackföreningsrörelse
              är att se till att vi är med i de sammanhang där besluten tas
              som kan vara en motvikt till internationellt kapital och att vi
              är med i de sammanhangen på ett sådant sätt att vi samtidigt kan
              bevara det som vi tycker är viktigt i vårt land av arbetsrätt,
              facklig styrka och kollektivavtal.
            </seg>
            <seg xml:id="i-bae4974ccb8b2ecb-0">
              Det finns ingen enkel väg som innebär att vi sluter oss själva
              inom vårt. Vi är en del av en världsekonomi, integrerade och utsatta
              med allt vad det innebär av risker men också möjligheter. Det
              är dem vi ska ta vara på, och då ska vi också försvara arbetande
              människors intressen och deras legitima rätt till bra löner och
              trygga anställningar.
            </seg>
          </u>
          <note type="speaker" xml:id="i-a82a363c313c123a-0">
            Anf. 47 BENGT-ANDERS JOHANSSON (m):
          </note>
          <u who="bengt-anders_johansson_06e1b4" xml:id="i-7e3f684cf0b69e43-0">
            <seg xml:id="i-063a73984126219b-0">
              Fru talman! Statsministern informerade inledningsvis om att ett
              toppmöte inte uteslutande rör de frågor som står på dagordningen,
              utan många gånger är det informella och off the record -samtalen
              minst lika viktiga.
            </seg>
            <seg xml:id="i-6e2f058397fda920-0">
              Jag vet att den fråga som jag ska beröra togs upp på EU-nämnden,
              och statsministern lovade att ta med sig frågan åtminstone. Det
              handlar om den naturkatastrof som drabbade Sverige för två månader
              sedan. Jag vet att Sveriges regering har skickat in en ansökan
              om katastrofstöd. Nu inför den här påskhelgen då många, framför
              allt de som är verksamma i skogen, inte får någon ledighet utan
              kommer att fortsätta att arbeta skulle det vara intressant om
              statsministern kunde ge någon form av besked om vilket mottagande
              den svenska ansökan har fått och vad det finns för utsikter till
              stöd med ledning av det.
            </seg>
          </u>
          <note type="speaker" xml:id="i-db7c27234f695c3c-0">
            Anf. 48 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-21">
            <seg xml:id="i-52bd6d659d56399f-0">
              Fru talman! Det är för tidigt att säga vilket mottagande den
              svenska ansökan har fått. Den diskuterades inte i det här sammanhanget.
              Det är kommissionen som hanterar detta.
            </seg>
            <seg xml:id="i-3b51beed94fe29b2-0">
              Jag har gott hopp om att vi ska få europeiskt stöd i sammanhanget.
              Säker är man inte förrän beslutet finns där. En sak är dock säker.
              De som har drabbats av denna hemska storm, inte bara mänskligt
              utan också ekonomiskt, behöver ha ytterligare stöd. Det är vi
              helt klara över, och det stödet kommer de också att få. Hur det
              ska utformas bereds för närvarande i Regeringskansliet, och vi
              får återkomma till den saken.
            </seg>
          </u>
          <note type="speaker" xml:id="i-dcef57c69f4113c5-0">
            Anf. 49 HILLEVI LARSSON (s):
          </note>
          <u who="hillevi_larsson_67e0bc" xml:id="i-9c1fe79d89cd73a4-0">
            <seg xml:id="i-4d9b8cee752b68c1-0">
              Fru talman! Jag vill börja med att säga att det är väldigt glädjande
              att vi ligger i topposition i Europa, och det är intressant att
              se att det inte bara gäller tillväxt och sysselsättning utan även
              social sammanhållning och miljödimensionen. Det här tycker jag
              visar att dessa frågor inte motverkar varandra utan att det tvärtom
              finns ett samband med synergieffekter, att de främjar varandra.
            </seg>
            <seg xml:id="i-b211062a500b384f-0">
              Detta för mig över till två andra områden där jag tycker att
              sambandet borde vara större. Det gäller dagens arbetslöshet och
              den arbetslöshet vi riskerar i framtiden och kopplingen till flaskhalsar,
              arbetskraftsbrist och pensionsavgångar. Man diskuterar ofta dessa
              frågor separat. Det har till och med varit diskussioner om arbetskraftsimport
              i stor skala, både i Sverige och i övriga Europa. Då undrar jag:
              Är det inte bättre att försöka se till att dagens arbetslösa och
              över huvud taget dagens arbetsmarknad förbereds mer inför väntade
              pensionsavgångar, flaskhalsar, arbetskraftsbrist?
            </seg>
            <seg xml:id="i-9e748969c278152c-0">
              Vi vill naturligtvis att folk ska jobba kvar så länge som möjligt
              för att förhindra dessa flaskhalsar, men det finns en gräns, och
              när den är nådd kommer de här människorna att gå i pension. Därför
              skulle jag vilja fråga om man har försökt knyta ihop de här frågorna.
            </seg>
            <seg xml:id="i-fa0e5c62724d3783-0">
              Ett konkret exempel är lärlingsutbildning, där man låter inte
              minst ungdomar gå bredvid de äldre som man väntar ska gå i pension.
              Det kan vara nyckelpersoner, inte bara inom teoretiska yrken utan
              också inom hantverksyrken. De människor som man väntar ska gå
              i pension har ju en oerhörd kompetens, och det är väldigt sorgligt
              om man skulle låta denna kompetens försvinna i och med pensionsavgångar.
              Man kan redan i dag förbereda sig genom att knyta ihop dagens
              arbetsmarknad och de framtida pensionsavgångarna. Så min fråga
              är: Har ni haft några diskussioner om att knyta ihop de här två
              frågorna?
            </seg>
          </u>
          <note type="speaker" xml:id="i-92b65e1add0002cc-0">
            Anf. 50 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-22">
            <seg xml:id="i-60d0dd3fa1db5582-0">
              Fru talman! Det förekommer säkert någonstans i den stora EU-apparaten
              en sådan diskussion, dock icke på toppmötena. Ett av de få länder
              där vi för ett sådant samtal är Sverige, troligen därför att vi
              har lyckats pressa ned arbetslösheten längre i vårt land än vad
              man har gjort i Europa i övrigt. I Europa i övrigt är man just
              nu upptagen av massarbetslösheten som sådan och funderar inte
              så mycket på den långsiktiga demografiska situationen. Annars
              är det faktiskt så som Hillevi Larsson säger, att det som borde
              bekymra oss mest om man ser det i ett perspektiv på, ska vi säga,
              fem, tio år naturligtvis är försörjningen av arbetskraft.
            </seg>
            <seg xml:id="i-fa4fa716e1c33575-0">
              Just nu upplever vi motsatsen, att vi har för många arbetslösa.
              Där finns bland annat de unga som många gånger är i en mycket
              utsatt situation. Det är kanske inte alltid de unga som vi har
              lyckats erbjuda en plats i högskolan med ett vettigt studiemedelssystem.
              Jag tänker på de unga människor som efter kanske inte ens en fullföljd
              gymnasieutbildning hamnar på en arbetsmarknad som egentligen bara
              har att erbjuda dem timanställningar. De är utsatta och har det
              svårt.
            </seg>
            <seg xml:id="i-3307b8ef7db75560-0">
              Lärlingsutbildningar och en koppling till äldre är vi helt öppna
              för. Och när nu arbetsmarknaden vänder uppåt tror vi att det som
              ska göras handlar om anställningsstöd, riktat så att man anställer
              tidigare och på så sätt kanske också anställer dem som har varit
              arbetslösa längst. Där har vi nämligen också ett problem som vi
              måste hantera.
            </seg>
            <seg xml:id="i-f587d10559b9a99d-0">
              Det handlar om unga människors situation och om dem som är på
              väg in i pensionsåldern, att de kan övertygas om att kanske göra
              något extra år i produktionen. De där två sakerna tillsammans
              kommer att vara nödvändiga att hantera om vi ska klara framtidens
              åldrande arbetsmarknad.
            </seg>
          </u>
          <note type="speaker" xml:id="i-486a39e43671233e-0">
            Anf. 51 EVA ARVIDSSON (s):
          </note>
          <u who="eva_arvidsson_55b23e" xml:id="i-814d0989cbce1849-0">
            <seg xml:id="i-23577960e712835c-0">
              Fru talman! Tack statsministern för rapporten!
            </seg>
            <seg xml:id="i-4f2dd3cc005e6d36-0">
              Vid EU-nämndens öppna utfrågning i måndags ställde jag en fråga
              till statsministern med anledning av halvtidsöversynen av Lissabonstrategin.
              Min fråga handlade om behovet av nya arbetstillfällen och om att
              socialt företagande är en väg till arbete för dem som av olika
              skäl står utanför arbetsmarknaden. Jag fick ett mycket bra svar
              av statsministern, som uttryckte att Sverige ska vara aktivt och
              peka på vikten och värdet av det sociala företagandet.
            </seg>
            <seg xml:id="i-68b841db6a27d392-0">
              Eftersom vi, precis som statsministern sade, kan mena lite olika
              saker när vi säger socialt företagande vill jag ge en kort definition.
              Det sociala företagandet är demokratiskt organiserat, ekonomiskt
              effektivt och med samhällsnytta som mål. Det bidrar till att skapa
              tillväxt i förening med sociala hänsyn genom att skapa nya arbetstillfällen,
              minska socialbidragen, minska sjukskrivningarna och bidra till
              livslångt lärande samt öppna vägar för integration av etniska
              minoriteter och invandrare.
            </seg>
            <seg xml:id="i-af33a9cc1ca330fa-0">
              I flera av Europas länder finns det en lång tradition av sociala
              företag och sociala arbetskooperativ. Bara i Sverige finns över
              hundra sociala företag, ja, kanske flera hundra.
            </seg>
            <seg xml:id="i-2c672b706ff8823c-0">
              I slutsatserna från Europeiska rådet i Bryssel den 2223 mars
              står det i punkt 32 att det krävs nya källor till sysselsättning
              inom bland annat den sociala ekonomin, som för mig också är det
              sociala företagandet.
            </seg>
            <seg xml:id="i-115221b57234fd9e-0">
              Min fråga till statsministern i dag är om det fördes någon diskussion
              om den sociala ekonomin och det sociala företagandet på mötet
              i Bryssel.
            </seg>
          </u>
          <note type="speaker" xml:id="i-92fcfc4c266341ee-0">
            Anf. 52 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-23">
            <seg xml:id="i-5294c30801bc04ee-0">
              Fru talman! I viss mening kan man väl säga att det gjordes i
              och med att vi diskuterade ramverket för hela ekonomin, men specifikt
              denna företagsform berördes inte i den diskussion som bedrevs
              i Bryssel de två gångna dagarna.
            </seg>
          </u>
          <note type="speaker" xml:id="i-d29909f5af01c32e-0">
            Anf. 53 KARIN THORBORG (v):
          </note>
          <u who="karin_thorborg_894081" xml:id="i-1d90b41513c85c78-0">
            <seg xml:id="i-cf91bcb2a721f94e-0">
              Fru talman! Precis som Christina Axelsson skulle jag vilja ta
              upp kvinnornas situation och arbetet för att få ut dem på arbetsmarknaden.
              Hon efterlyste konkreta förslag på hur arbetet ska gå vidare.
              Jag har ett förslag till statsministern om vad svenska regeringen
              skulle kunna göra.
            </seg>
            <seg xml:id="i-536c030d46788bc8-0">
              Ungdomspakten kom till som ett resultat av ett svenskt initiativ
              som jag tyckte var väldigt bra och som jag är väldigt positiv
              till. Det är väldigt viktigt att man planerar för hur ungdomar
              ska komma in i arbetslivet.
            </seg>
            <seg xml:id="i-dc584e39f701e9d9-0">
              Precis samma slutsatser som finns i ungdomspakten skulle hjälpa
              ut kvinnorna i arbetslivet. Man tar skrivelsen och byter ut ordet
              ungdomar. Överallt där det står ungdomar kan man sätta in ordet
              kvinnor. Det skulle vara väldigt bra. Det passar utmärkt. Jag
              tycker att regeringen skulle kunna ta ett nytt liknande initiativ,
              men då när det gäller kvinnor i stället.
            </seg>
            <seg xml:id="i-4b84a3b36045b83b-0">
              Anledningen till att jag tar upp det här är att jag liksom Christina
              Axelsson hoppades att det inte bara skulle bli vackra ord när
              det gällde kvinnorna. Jag tycker att det knappt finns vackra ord.
              I rådets slutsatser har man tagit upp jämlikheten med en enda
              mening. Om det står i proportion till den vikt man ger frågorna
              är det väldigt allvarligt.
            </seg>
            <seg xml:id="i-e6e4d9639201ed75-0">
              Vad säger statsministern om ett sådant här svenskt initiativ
              när det gäller kvinnorna? Hur skulle det gå hem?
            </seg>
          </u>
          <note type="speaker" xml:id="i-18e405cdd3884dd8-0">
            Anf. 54 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-24">
            <seg xml:id="i-6999b45fa08b7f66-0">
              Fru talman! Jag tycker att det är en bra idé. Jag tackar för
              förslaget. Vi ska fundera på i vilken form och i vilket sammanhang
              det ska förvaltas. Jag förstår Karin Thorborgs grepp att byta
              ungdomar mot kvinnor i deklarationen. Det är sant. Vi kommer tillbaka
              till saken. Jag ska ta en ordentlig funderare på det. Jag tycker
              att förslaget är både radikalt och konstruktivt. Jag tar det till
              mig. Tack för idén!
            </seg>
          </u>
          <note type="speaker" xml:id="i-ec13e621043050a8-0">
            Anf. 55 BÖRJE VESTLUND (s):
          </note>
          <u who="borje_vestlund_fc77bc" xml:id="i-d550fe56fec1d375-0">
            <seg xml:id="i-b88dd8286abe6ec2-0">
              Fru talman! Jag vill återkomma lite grann till tjänstedirektivet.
              Vi som jobbar med transportfrågor här i riksdagen vet att vi har
              haft ett annat direktiv som har återförvisats för att det inte
              blir godkänt av parlamentet. Parlamentet röstade ned det, och
              så har det kommit tillbaka. Det är hamndirektivet. Tyvärr fanns
              väl den kritik som riktades mot hamndirektivet av både parlamentet
              och delvis av rådet med i det nya förslaget till direktiv.
            </seg>
            <seg xml:id="i-147ceaf4360e7a41-0">
              Jag skulle vilja fråga utan att måla någon viss potentat på väggen:
              Finns det uttalanden som är så starka från kommissionen att vi
              kan vara säkra på att inte få tillbaka ett tjänstedirektiv med
              de problem som vi har riktat kritik mot så tydligt både från Sverige
              och fackföreningsrörelsen? Kan vi vara säkra på att inte få samma
              problem igen och samma kanske onödiga diskussion och debatt som
              vi har haft om hamndirektivet?
            </seg>
          </u>
          <note type="speaker" xml:id="i-5c6276aa50a742d8-0">
            Anf. 56 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-25">
            <seg xml:id="i-244f01f952bbee1d-0">
              Fru talman! Nej, vi kan inte vara säkra, även om det skulle förvåna
              mig mycket om kommissionen var så okänslig att den inte har tagit
              emot signalerna. Men säker är jag inte. Jag har stor respekt för
              denna stora EU-apparats förmåga att mala om samma saker en gång
              till och sedan komma ut med i stort sett samma biff.
            </seg>
            <seg xml:id="i-869590f1d29914c8-0">
              Vi får se upp, och vi får vara aktiva. Jag uppmanar särskilt
              de fackliga organisationerna att fortsätta sin bevakning. Vi som
              tillhör de progressiva politikerna i Europa får se till att vi
              bygger allianser med så många som möjligt så att vi säkrar ett
              tjänstedirektiv som är vettigt. Men det blir en politisk kamp
              hela vägen fram.
            </seg>
            <seg xml:id="i-cc63028dd2349394-0">
              Det finns de till och med i den här kammaren som tycker att det
              nuvarande tjänstedirektivet skulle ha tagits. De har kamrater
              ute i Europa som inte helt saknar inflytande. Så ser det sorgligt
              nog ut.
            </seg>
          </u>
          <note type="speaker" xml:id="i-cbf370f7268176f2-0">
            Anf. 57 KENNETH G FORSLUND (s):
          </note>
          <u who="kenneth_g_forslund_70157f" xml:id="i-7fbc7ccd0aabb0ac-0">
            <seg xml:id="i-82c728984b326421-0">
              Fru talman! Statsministern nämnde i sin återrapport från toppmötet
              att det vid middagen hade diskuterats om Kroatien lite överraskande
              och att den diskussionen resulterade i att EU på plats tillsammans
              med tribunalen ska följa situationen i Kroatien och hur samarbetet
              med Haagtribunalen sköts. Bland annat gäller detta den för krigsförbrytelser
              misstänkte Gotovina, att han ska överlämnas eller överlämna sig
              till tribunalen.
            </seg>
            <seg xml:id="i-881c724e2cce1630-0">
              Jag tycker att det är viktigt att Kroatien får möjlighet att
              bli medlem i EU i och för sig, men är det här början till en glidning
              i EU om vilka krav som ställs på länder som ges möjligheten att
              söka medlemskap i EU? Kan man ana att det finns en början till
              en sådan glidning?
            </seg>
          </u>
          <note type="speaker" xml:id="i-0c5893d9b04445e9-0">
            Anf. 58 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-26">
            <seg xml:id="i-e6adbb749bec7207-0">
              Fru talman! Det hoppas jag verkligen inte att det handlar om.
              Återigen: Säker kan man aldrig vara. Men jag upplever snarare
              att det handlar om att väldigt många länder är oerhört angelägna
              om att Kroatien ska få sitt medlemskap och att man i den ansträngningen
              vill göra allt för att påskynda förhandlingsstarten och samtidigt
              tror sig kunna utöva påtryckningar på Kroatien av det slaget att
              tribunalen kommer fram till att man har samarbetat på det sätt
              som man kan kräva av ett medlemsland i EU.
            </seg>
            <seg xml:id="i-2c27ac69caab52a7-0">
              Det vore utomordentligt förödande om vi skulle sända signalen
              att en sådan person som general Gotovina nu plötsligt skulle behandlas
              på något annat sätt än vad vi förut har avsett eller att ett land
              som vi anser skulle kunna göra mer för att gripa honom inte behöver
              göra det. Det finns fler krigsförbrytare som i så fall kan börja
              dra en lättnadens suck. Det vore för den här tribunalen och för
              en internationell rättsordnings skull utomordentligt allvarligt.
            </seg>
            <seg xml:id="i-4b0c8a2668b7ee61-0">
              Jag ser det snarast utifrån utgångspunkten att det handlar om
              grannländer som oerhört gärna vill ha Kroatien med i medlemskapet
              och gemenskapen. Det är länder som i andra sammanhang aldrig har
              tvekat om att försvara tribunalen och dess funktion. Vi väljer
              att se det så, men vi ska vara på vår vakt.
            </seg>
          </u>
          <note type="speaker" xml:id="i-dbe3ee2411ffd9a5-0">
            Anf. 59 KAJ NORDQUIST (s):
          </note>
          <u xml:id="i-1535d31ad9009556-0" who="unknown">
            <seg xml:id="i-e1da1a48c1756959-0">
              Fru talman! Herr statsminister! Tack för föredragningen!
            </seg>
            <seg xml:id="i-c34d9a19da3dfeb3-0">
              Någonting som statsministern nämnde väldigt kort under föredragningen
              var frågan om FN-reformen och frågan om FN. Statsministern sade
              att vi välkomnar FN-reformen.
            </seg>
            <seg xml:id="i-e5926f6d93c2155d-0">
              Det här är inte bara några få frågor. Det är en hel meny som
              lades fram av högnivåpanelen förra året och som nu kommenteras
              av Kofi Annan. Jag vill veta hur statsministern ser på möjligheten
              av en gemensam EU-ståndpunkt i de här frågorna, vad rör hela menyn
              men också frågan om säkerhetsrådet. Är det risk att vi fastnar
              i gamla traditionella stormaktsmotsättningar inom EU? Eller kan
              vi komma tillsammans i frågan?
            </seg>
          </u>
          <note type="speaker" xml:id="i-917936544ebbb3ff-0">
            Anf. 60 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-27">
            <seg xml:id="i-0f5c9bd16d0f0995-0">
              Fru talman! Kaj Nordquist spårar på en europeisk risk. Jag skulle
              inte bli förvånad om de europeiska staterna när vi väl kommer
              till sammansättningen av säkerhetsrådet kan ha en och annan delad
              uppfattning, både om hur säkerhetsrådet ska reformeras vad gäller
              sammansättning, röstprocedurer och vetorätt och om vilka det ska
              vara, om det ska vara fler permanenta medlemmar, vilka som ska
              sitta kring bordet. Finns det plats för ytterligare europeiska
              stater och i så fall vilka? Eller ska vi ha en röst, den europeiska
              unionen? Det har jag i något sammanhang dristat mig att uttrycka,
              och det tycker jag kanske vore lämpligt. Det kan diskuteras.
            </seg>
            <seg xml:id="i-5fee94934cd01666-0">
              Därutöver finns en lång rad andra förslag i högnivåpanelens rapport
              som vi säkert kan ena oss omkring. Men som alltid i sådana här
              sammanhang blir det lätt att dramatisera och spetsa till säkerhetsrådets
              sammansättning. Därför blir det mycket uppmärksamhet på detta.
              Jag är inte säker på att vi lyckas nå en samstämmig uppfattning
              i Europa om den saken. Jag hoppas det. Om vi skulle göra det blir
              vi naturligtvis en mycket kraftfull röst när vi kommer till reformeringen
              av FN. Glöm inte att det är de europeiska staterna tillsammans
              med Japan och Kanada som i huvudsaklig del finansierar FN-systemet
              och på så sätt också har ett extra starkt engagemang för att FN
              ska fungera och fungera väl.
            </seg>
          </u>
          <note type="speaker" xml:id="i-06464d0d43564e17-0">
            Anf. 61 ANNA LILLIEHÖÖK (m):
          </note>
          <u who="anna_lilliehook_3d83e8" xml:id="i-1fedf9f037825d30-0">
            <seg xml:id="i-c01c630678c402ba-0">
              Fru talman! Jag vill ta upp tjänstedirektivets omarbetning vad
              avser vårdtjänster. Jag blir lite oroad av antydningarna om begränsning
              när det gäller tjänster som utförs helt eller delvis i den offentliga
              sektorn.
            </seg>
            <seg xml:id="i-fb3c81fa572d8154-0">
              Jag tror att ett friare utbyte av tjänster inom vård och omsorg
              kan vara utvecklande och väldigt viktigt, inte minst för vårt
              land. Vi har mycket kunskap och bra sätt att arbeta som vi kan
              dela med oss till andra länder. Vi har själva sett hur mångfald
              inom vård och omsorg kan leda till nya och bättre sätt att arbeta.
            </seg>
            <seg xml:id="i-2a471ac1a810f7c9-0">
              Jag tror mycket på att vi ska utveckla vår tjänstesektor och
              vår tjänsteexport. Jag vill därför fråga statsministern hur han
              ser på hur Sverige ska agera för att vi ska få till stånd ett
              utbyte av tjänster mellan länderna även inom detta område.
            </seg>
          </u>
          <note type="speaker" xml:id="i-56c48a68186db737-0">
            Anf. 62 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-28">
            <seg xml:id="i-ac2306626c2f046c-0">
              Fru talman! Jag är anhängare av ett tjänstedirektiv. Vi ska ha
              ett sådant. Domstolen ska inte bestämma regelverket på tjänstehandelns
              område. Det är den enkla utgångspunkten.
            </seg>
            <seg xml:id="i-127d149dd13af975-0">
              Tjänstesektorn är en växande del av ekonomin. Den mår väl av
              konkurrens. Där finns många enkla saker att göra snabbt. Vi har
              till exempel byggsidan med konsulter och arkitekter som ju ofta
              har starka protektionistiska regelverk som förhindrar konkurrens.
            </seg>
            <seg xml:id="i-0c146669c70e1e5f-0">
              En stor del av tjänstesektorn utför vi, inte utifrån människors
              förmåga att betala, utan utifrån deras behov. Där är jag väldigt
              försiktig. Då är man inne på det som Anna Lilliehöök tar upp i
              sin fråga, nämligen vårdsidan. Jag är inte villig att släppa till
              en tjänstehandel och ge fritt fram för vård och omsorg utifrån
              utgångspunkten att det skulle betraktas som vilken tjänst eller
              vara som helst. Där måste vi ha särskilda regelverk som garanterar
              att behoven tillgodoses.
            </seg>
            <seg xml:id="i-459466b865c23e1f-0">
              Jag är orolig för en situation då stora producenter med kraftiga
              kapitalintressen bygger upp en verksamhet som vi kanske inte har
              någon som helst möjlighet att påverka. Där är vi alltså mycket
              försiktiga.
            </seg>
            <seg xml:id="i-de1b29d32cb1bc03-0">
              Jag inser att också den här sektorn kommer att ha en privat del
              som inte finansieras med offentliga medel. Den kommer naturligtvis
              att växa. Var gränserna går mellan vad som är hälsovård, friskvård
              och sjukvård är svårt att säga. Det vi betalar gemensamt ska vi
              vara rädda om. Det ska styras av behov, inte av förmågan att efterfråga.
            </seg>
          </u>
          <note type="speaker" xml:id="i-cd06f7d7f9cd3129-0">
            Anf. 63 TOMAS ENEROTH (s):
          </note>
          <u who="tomas_eneroth_86d11b" xml:id="i-eda9a5093e419c5f-0">
            <seg xml:id="i-f8689b900baff7c3-0">
              Fru talman! Jag vill också återknyta till frågan om tjänstedirektivet
              och diskussionen om social dumpning.
            </seg>
            <seg xml:id="i-84426fe3a612e4ef-0">
              Statsministern nämnde tidigare hur ett företag i norra Sverige
              genom Metalls ingripande sett till att lettiska industriarbetare
              hade ökat sin lön från 42,50 till 112 kr i timmen enligt gällande
              kollektivavtal. Det var väl ett viktigt ingripande.
            </seg>
            <seg xml:id="i-b0d382d6d5294a29-0">
              Från södra Sverige kan jag rapportera en motsvarande incident
              nyligen. I efterdyningarna av stormen hade man lettiska skogsarbetare
              som för 40 kr i timmen skickades ut i skogen med undermålig utrustning
              för att röja. Tack och lov upptäckte skogs- och träfacken även
              där situationen. Om jag har förstått saken rätt är det hela nu
              utagerat.
            </seg>
            <seg xml:id="i-bc760f292fe8e2e8-0">
              Det visar att det är uppenbart att det utnyttjande som några
              av oss har varit oroliga för skulle kunna ske på arbetsmarknaden
              också förekommer. Det visar också vikten av att vi har ordning
              och reda på svensk arbetsmarknad. Det visar på vikten av att vi
              också har bevakande organisationer och myndigheter som ser till
              att man följer de skyddslagar som ska finnas.
            </seg>
            <seg xml:id="i-38833b36a2e258fe-0">
              I det perspektivet är det glädjande att tjänstedirektivet nu
              omarbetas. Inte minst glädjande är det att samtliga stats- och
              regeringschefer uttalar sig om vikten av att undvika social dumpning.
              I Sverige är det väl snart bara några nyliberaler i Folkpartiet
              och Moderaterna som står kvar vid ursprungsförslaget. Låt dem
              vara isolerade. Övriga Europa arbetar för att få ett mer fungerande
              tjänstedirektiv.
            </seg>
            <seg xml:id="i-3cc86dabcc2135f3-0">
              Min fråga till statsministern är: Vilken bedömning gör du av
              tiden? Vi är väl alla ändå angelägna om att vi får ett tjänstedirektiv
              så att inte domstolar går in och dömer. Kommer den svenska regeringen
              att ta något initiativ för att få till stånd en politisk process
              som gör att vi kan få ett nytt förslag till tjänstedirektiv från
              andra utgångspunkter än de ursprungliga?
            </seg>
          </u>
          <note type="speaker" xml:id="i-6725b9715c20496d-0">
            Anf. 64 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-29">
            <seg xml:id="i-ded3c7a94e3282b1-0">
              Fru talman! Jag tror att de allra flesta begriper vikten av ett
              tjänstedirektiv. Jag är därmed inte så orolig för att man kommer
              att töva i den meningen att man skulle lägga det i en byrålåda
              och låta det bero. Den nya kommissionen kommer att arbeta om förslaget,
              och man kommer att göra det så fort man över huvud taget klarar
              det med hänsyn tagen till den politiska förankringen. Det kommer
              nog att ta tid.
            </seg>
            <seg xml:id="i-9f95e5c32fc35d5f-0">
              Jag tar hellre ett halvår extra på mig med ett nytt tjänstedirektiv
              som vi kan bli överens om än får en ny konflikt av det slag som
              vi har haft.
            </seg>
            <seg xml:id="i-8aa8e976051a5f7d-0">
              Prodikommissionens sätt att hantera detta var förkastligt. Därmed
              har vi fått ett exempel på hur man inte ska gå till väga.
            </seg>
            <seg xml:id="i-fc136b5f6f5f355c-0">
              Om det går bra kan jag tänka mig att vi har ett tjänstedirektiv
              inom ett år. Det är min bedömning. Det kan gå något fortare, och
              jag blir inte heller överraskad om det tar några månader ytterligare.
              Men ungefär ett år, skulle jag tro.
            </seg>
          </u>
          <note type="speaker" xml:id="i-1e113bba1d5fca45-0">
            Anf. 65 ANA MARIA NARTI (fp):
          </note>
          <u who="ana_maria_narti_aaeac7" xml:id="i-c7a7817941998067-0">
            <seg xml:id="i-e25605cc68bebf41-0">
              Fru talman! Jag kommer tillbaka till tjänstedirektivet och en
              viss potentat målad på väggen. Det var inte jag som började med
              det.
            </seg>
            <seg xml:id="i-18fd4ce58f86e51d-0">
              I många diskussioner presenterar man ursprungslandsprincipen
              som den nämnda potentaten och värdlandsprincipen som en liten
              vacker ängel som räddar alla människor.
            </seg>
            <seg xml:id="i-4d7adfba97b102e3-0">
              Jag vill diskutera den här frågan i samband med den växande arbetslösheten
              bland högutbildade unga människor i Sverige. De skulle kunna ha
              väldigt mycket att göra i fattiga EU-medlemsländer som behöver
              bygga upp kunskapstjänster. De skulle aldrig, med värdlandsprincipen,
              samtidigt kunna försörja sig och betala sina studieskulder i Sverige.
            </seg>
            <seg xml:id="i-4bc46a32705af16f-0">
              Är värdlandsprincipen alltid den lilla vackra skimrande ängeln
              som räddar oss?
            </seg>
          </u>
          <note type="speaker" xml:id="i-80c923a6a093dfc1-0">
            Anf. 66 Statsminister GÖRAN PERSSON (s):
          </note>
          <u who="goran_persson_1a0593" xml:id="i-810ac3faf3e78677-30">
            <seg xml:id="i-207fb3784aef8f0d-0">
              Fru talman! Jag ska ärligt säga att jag inte följer Ana Maria
              Nartis resonemang fullt ut. Vad får henne att tro att en svensk
              akademiker med studieskulder skulle, med en lönesättning som är
              svensk, få ett jobb i exempelvis Bulgarien eller någon annanstans
              på de nivåerna? Så fungerar det inte.
            </seg>
            <seg xml:id="i-e87721c006573018-0">
              Vi kommer att se att vi har ett läge då vi naturligtvis har olika
              förmåga att betala löner i olika delar av Europa. I vår del av
              Europa säger vi att vi tycker att det är rimligt att ha visionen
              att andra delar av Europa successivt ska komma i fatt oss i lönesättning.
              Vi ska avstå från att importera deras lönenivå till oss eftersom
              det inte är vårt behov.
            </seg>
            <seg xml:id="i-68e2417f3b96a385-0">
              Ursprungsland och värdland i all ära det här handlar ytterst
              om olika levnadsstandard och hur vi har valt att fördela vår produktions
              tillgångar så rättvist som möjligt. Det är det striden gäller.
            </seg>
            <seg xml:id="i-46f328cc10f9dfa5-0">
              Jag vill inte ha fler lettiska arbetare i Sverige som jobbar
              för 42 kr i timmen. Jag vill inte heller ha andra som jobbar för
              42 kr i timmen i Sverige. Det är inte rätt. Vi har råd med mer,
              och vi ska betala mer.
            </seg>
            <seg xml:id="i-c66790e7d7cc5a47-0">
              Andra länder har andra förutsättningar, men för den sakens skull
              ska ju inte vi ändra vår situation.
            </seg>
          </u>
          <note type="speaker" xml:id="i-5591b7ae1baeee55-0">
            Anf. 67 OWE HELLBERG (v):
          </note>
          <u who="owe_hellberg_6b1485" xml:id="i-903b6ffc0e0705ab-0">
            <seg xml:id="i-c0777be17f824f93-0">
              Fru talman! Vänsterpartiet har länge varit kritiskt till stabilitetspaktens
              regelsystem, nämligen ända sedan det infördes. Vi tycker att det
              är fyrkantigt och oflexibelt och inte tar hänsyn till viktiga
              samhällsfaktorer.
            </seg>
            <seg xml:id="i-fb7147bf1946c116-0">
              Vi tyckte också att det blev väldigt uppenbart när Irland fick
              skarp kritik från EU för att man i stället för att klara regelsystemet
              tillfälligt valde att satsa på offentlig sektor därför att man
              behövde barnomsorg och många offentliga tjänster. När sedan Tyskland,
              Frankrike och Italien inte klarar systemet har kritiken varit
              väldigt mild. Den har också lett fram till de förändringar som
              nu skett av stabilitetspaktens regelsystem. Om dessa är bra eller
              dåliga vill jag inte uttala mig om i dag. Vi får väl se hur man
              ska utvärdera dem. Det handlar om pensioner; det handlar om bistånd.
            </seg>
            <seg xml:id="i-fee6dfd19016808f-0">
              Jag menar att det finns 19 miljoner andra skäl att fundera över
              hur stabilitetspaktens regler ska se ut, nämligen de 19 miljoner
              människor som är arbetslösa i systemet.
            </seg>
            <seg xml:id="i-865f3c8a5a0d4ce4-0">
              Då är frågan till statsministern: När blir arbetslösheten en
              viktig faktor, någonting man ska till sig? Vilken nivå på arbetslösheten
              ska utlösa att stabilitetspaktens regelsystem ses över utifrån
              en sysselsättningssynpunkt?
            </seg>
          </u>
          <note type="speaker" xml:id="i-16e4d5ebc9543028-0">
            Anf. 68 Statsminister GÖRAN PERSSON (s):
          </note>
          <u who="goran_persson_1a0593" xml:id="i-65d2811688cda2a3-2" next="cont">
            <seg xml:id="i-4073dc2753072fd7-0">
              Fru talman! Jag tycker att Owe Hellberg har fel analys. Sysselsättningen
              hjälps inte av att vi släpper upp inflationen. Sysselsättningen
              hjälps inte av att vi höjer räntorna. Sysselsättningen hjälps
              inte av att vi missköter våra offentliga finanser. Sysselsättningen
              hjälps inte av att vi skuldsätter oss upp över öronen. Man kan
              få en tillfällig lättnad, men sedan blir det etter värre efteråt.
            </seg>
            <seg xml:id="i-fb5b905fb3a86731-0">
              Sverige har fungerat som bäst ekonomiskt när vi har klarat att
              leva upp till det som är sund hushållning att se till att inkomsterna
              överstiger utgifterna så att vi inte kör den offentliga sektorn
              med underskott, att se till att den lön människor får i plånboken
              räcker att handla för och att de pensioner man betalar ut är prissäkrade,
              att se till att vi har låga räntor.
            </seg>
            <seg xml:id="i-0fe763b344bc0372-0">
              Hela vår stora framgångsperiod under 60-talet hade ekonomin i
              Sverige ett läge då vi levde upp till konvergenskraven i stabilitetspakten.
              På samma sätt är vi nu i ett läge där vi presterar bäst eller
              bland de bästa i Europa. Vi lever upp till stabilitetspaktens
              krav.
            </seg>
            <seg xml:id="i-ff4578e27e244856-0">
              Jag som företräder och har ett mandat från vanliga löntagare
              och pensionärer kommer aldrig att medverka till en politik där
              Sverige åter blir en ekonomi som utmärks av hög inflation. Inflationen
              ska hållas i schack och därmed räntorna låga. Inflationen fördelar
              nämligen från dem som bara lever på pension och lön över till
              dem som har stora fasta tillgångar i aktier, fastigheter och mark.
              Så ser den klassiska analysen ut, och den gäller fortsatt.
            </seg>
            <seg xml:id="i-3a50ff83b77c272e-0">
              Däremot ska vi bekämpa arbetslösheten på annat sätt. Det kan
              göras exempelvis genom att man i de länder som inte har särskilt
              hög skuldsättning kan diskutera att tidigarelägga investeringar,
              förbättra utbildningssystemen och sådana saker, se hur man använder
              de stora resurser man har. I de länder som inte har orkat ta ut
              skatter kan man i det politiska systemet faktiskt tilltro sig
              omdömet att man kan ta ut skatter och använda dem för att på så
              sätt exempelvis förbättra utbildningsväsendet eller höja investeringsnivån.
              Det har vi gjort i Sverige, och det har varit en framgångsrik
              politik.
            </seg>
            <seg xml:id="i-0fbc6d2a4f7873b9-0">
              För detta, fru talman, fick vi under de gångna två dagarna av
              väldigt många i Europa beröm och uppskattning. Disciplin, men
              samtidigt också djärvhet och framtidstro, utmärker den politik
              vi står för, som ytterst syftar till full sysselsättning och rättvis
              fördelning.
            </seg>
          </u>
          <note xml:id="i-6af7a223952ec04f-0">
            Anf. 69 TREDJE VICE TALMANNEN:
          </note>
          <u who="goran_persson_1a0593" prev="cont" xml:id="i-068071fc106b5f21-2">
            <seg xml:id="i-3c5a46a1a865bef1-0">
              Tack! Talarlistan är tom. Informationen från regeringen och den
              åtföljande diskussionen är därmed avslutad. Jag vill tacka statsministern
              och kammarens ledamöter samt passa på att önska en glad påsk.
            </seg>
            <seg xml:id="i-7c9d9e5f1fb15a9f-0">
              KOM(2005)32
            </seg>
            <seg xml:id="i-4392be49760a1174-0">
              Luciano Astudillo
            </seg>
          </u>
          <note xml:id="i-16b19bd558e12d96-0">
            Överläggningen var härmed avslutad.
          </note>
          <note xml:id="i-8bc5d79b1ebae8a1-0">
            3 § Anmälan om återtagande av plats i riksdagen
          </note>
          <note xml:id="i-e5bba5ec6fde994e-0">
            Tredje vice talmannen meddelade att Carina Moberg (s) skulle
            återta sin plats i riksdagen från och med den 25 mars, varigenom
            uppdraget som ersättare skulle upphöra för Christer Erlandsson.
          </note>
          <note xml:id="i-5f587c7532f9a0b5-0">
            4 § Anmälan om ersättare för statsråd
          </note>
          <note xml:id="i-0e2f67a1871229cb-0">
            Tredje vice talmannen anmälde att Christer Erlandsson (s) skulle
            ersätta finansminister Pär Nuder (s) från och med den 25 mars,
            varigenom uppdraget som ersättare för finansministern skulle upphöra
            för Conny Fogelström.
          </note>
          <note xml:id="i-2944c513e22a8863-0">
            5 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-33ed3f7013c9dd45-0">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-bab740e9d2d51e15-0">
            6 § Beslut om förlängd motionstid
          </note>
          <note xml:id="i-696a2745b757ea10-0">
            Kammaren biföll talmannens förslag att motionstiden för prop.
            2004/05:85 Ny aktiebolagslag och för prop. 2004/05:110 Upphovsrätten
            i informationssamhället genomförande av direktiv 2001/29/EG, m.m.
            skulle förlängas till onsdagen den 13 april.
          </note>
          <note xml:id="i-c13ec192d90c7e6b-0">
            7 § Hänvisning av ärenden till utskott
          </note>
          <note xml:id="i-4a5f5e360542e04d-0">
            Föredrogs och hänvisades
          </note>
          <note xml:id="i-400c373aad0500f1-0">
            8 § Bordläggning
          </note>
          <note xml:id="i-a93cb75f92055bb4-0">
            Anmäldes och bordlades
          </note>
          <note xml:id="i-35c4cfe380cfdd13-0">
            9 § Anmälan om interpellationer
          </note>
          <note xml:id="i-782da41f6a7ad99e-0">
            Anmäldes att följande interpellationer framställts
          </note>
          <note xml:id="i-fc4a4df2125dbdb9-0">
            den 24 mars
          </note>
          <note xml:id="i-8356d0f82072c6b3-0">
            Nina Lundström
          </note>
          <note xml:id="i-099a03a0c704d9c4-0">
            Bo Könberg
          </note>
          <note xml:id="i-338343bf9737b369-0">
            Alice Åström
          </note>
          <note xml:id="i-a9fa78a5a0702fb3-0">
            Sven Gunnar Persson
          </note>
          <note xml:id="i-a9fa78a5a0702fb3-1">
            Sven Gunnar Persson
          </note>
          <note xml:id="i-b4b1d952890bab06-0">
            Anita Brodén
          </note>
          <note xml:id="i-795617e37b6e4361-0">
            Cecilia Widegren
          </note>
          <note xml:id="i-f8f5a171ac8c1f40-0">
            Ulla Hoffmann
          </note>
          <note xml:id="i-a59a99577cea6718-0">
            Interpellationerna redovisas i bilaga som fogats till riksdagens
            snabbprotokoll tisdagen den 5 april.
          </note>
          <note xml:id="i-48f0addbfc0eba7c-0">
            10 § Anmälan om frågor för skriftliga svar
          </note>
          <note xml:id="i-766b7d8c205a9b5a-0">
            Anmäldes att följande frågor för skriftliga svar framställts
          </note>
          <note xml:id="i-fc4a4df2125dbdb9-1">
            den 24 mars
          </note>
          <note xml:id="i-c063fec337449950-0">
            Liselott Hagberg
          </note>
          <note xml:id="i-b4b1d952890bab06-1">
            Anita Brodén
          </note>
          <note xml:id="i-17c8a1134fc328e4-0">
            Anne-Marie Ekström
          </note>
          <note xml:id="i-72f098956aa8cdeb-0">
            Birgitta Ohlsson
          </note>
          <note xml:id="i-f4d8b0a0f558c781-0">
            Karin Åström
          </note>
          <note xml:id="i-2ba0799835563f83-0">
            Anita Sidén
          </note>
          <note xml:id="i-aa51401d393d1b94-0">
            Carina Adolfsson Elgestam
          </note>
          <note xml:id="i-b85ce85e24574921-0">
            Harald Nordlund
          </note>
          <note xml:id="i-351813c7bbba8cbf-0">
            Carina Hägg
          </note>
          <note xml:id="i-8235e05b021ec8ae-0">
            Henrik von Sydow
          </note>
          <note xml:id="i-8356d0f82072c6b3-1">
            Nina Lundström
          </note>
          <note xml:id="i-6a9f49f4e35ef270-0">
            Frågorna redovisas i bilaga som fogats till riksdagens snabbprotokoll
            tisdagen den 5 april.
          </note>
          <note xml:id="i-3bde990197f8aac2-0">
            11 § Anmälan om skriftligt svar på fråga
          </note>
          <note xml:id="i-d1757be029e3ef40-0">
            Anmäldes att skriftligt svar på följande fråga inkommit
          </note>
          <note xml:id="i-fc4a4df2125dbdb9-2">
            den 24 mars
          </note>
          <note xml:id="i-e51e1c0c166c1371-0">
            Christer Erlandsson
          </note>
          <note xml:id="i-1cf97a7807f304e1-0">
            Svaret redovisas i bilaga som fogats till riksdagens snabbprotokoll
            tisdagen den 5 april.
          </note>
          <note xml:id="i-d68c84fce4a5be9a-0">
            12 § Kammaren åtskildes kl. 10.56.
          </note>
          <note xml:id="i-81f467febb13feda-0">
            Förhandlingarna leddes av tredje vice talmannen.
          </note>
          <note xml:id="i-4ca79b1a7375675e-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
