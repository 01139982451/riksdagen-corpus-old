<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2019</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2019</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--42</head>
          <docDate when="2019-01-01">2019-01-01</docDate>
        </div>
      </front>
      <body>
        <div>
          <note>
            § 1 Meddelande om frågestund
          </note>
          <note>
            Tredje vice talmannen meddelade att frågestund skulle äga rum
            torsdagen den 5 december kl. 14.00 .
          </note>
          <note>
            § 2 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2019/20:171
          </note>
          <note>
            Till riksdagen
          </note>
          <note>
            Interpellation 2019/20:171 Kronofogdemyndighetens nedläggning
            av lokala kontor
          </note>
          <note>
            av Ulla Andersson (V)
          </note>
          <note>
            Interpellationen kommer att besvaras tisdagen den 28 januari
            2020.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Helsingfors den 28 november 2019
          </note>
          <note>
            Finan sdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Johan Ndure
          </note>
          <note>
            Departementsråd
          </note>
          <note>
            § 3 Anmälan om faktapromemoria
          </note>
          <note>
            Tredje vice talmannen anmäl de att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2019/20:FPM7 Förordning om fiskemöjligheter i Västerhavet 2020
            COM(2019) 483 till miljö- och jordbruksutskottet
          </note>
          <note>
            § 4 Svar på interpellation 2019/20:150 om medinflytande för totalförsvarspliktiga
          </note>
          <note type="speaker">
            Anf. 1 Försvarsminister PETER HULTQVIST (S):
          </note>
          <u who="peter_hultqvist_57045d" xml:id="i-609fb5843c543d60" next="cont">
            <seg>
              Fru talman! Hanna Gunnarsson har frågat mig vad jag menar att
              innebörden av förordningen avseende medinflytande är och varför
              det är viktigt, om jag delar frågeställarens syn på medinflytandets
              betydelse för att säkra legitimitet och folkförankring för pliktinstrumentet
              och hur dess oberoende ska kunna säkerställas samt om jag avser
              att göra några ändringar i förordningen om medinflytande för totalförsvarspliktiga
              (2017:1249) i syfte att klargöra den administrativa anslutningen
              mellan Pliktrådet och Försvarsmakten samt myndighetens praktiska
              ansvar .
            </seg>
            <seg>
              Medinflytande för de totalförsvarspliktiga är en viktig fråga.
              Den är viktig för att de totalförsvarspliktiga ska ges en möjlighet
              att utveckla verksamheten i enlighet med utbildningens mål och
              i syfte att i övrigt främja goda utbildningsförhållanden. Detta
              gäller på såväl lokal som central nivå.
            </seg>
            <seg>
              Tillämpningen av förordningen är ett ansvar för myndigheten,
              och myndigheten är skyldig att därigenom möjliggöra de totalförsvarspliktigas
              medinflytande .
            </seg>
          </u>
          <note>
            Förordningen anger att de ledamöter som utses som ombud för de
            totalförsvarspliktiga ska ha tillgång till kansli och kanslistöd
            genom Försvarsmaktens försorg.
          </note>
          <u who="peter_hultqvist_57045d" prev="cont">
            <seg>
              Regeringen följer myndighetens arbete med implementeringen av
              förordningen, som trädde i kraft den 12 januari 2018, och det
              pågår för närvarande inget arbete med att ändra den.
            </seg>
          </u>
          <note type="speaker">
            Anf. 2 HANNA GUNNARSSON (V):
          </note>
          <u who="hanna_gunnarsson_7f9835" xml:id="i-1962b6a5a75fd0bd">
            <seg>
              Fru talman! Stort tack till försvarsministern för svaret på interpella
              ­ tionen!
            </seg>
            <seg>
              Denna interpellation handlar om Pliktrådet, det vill säga de
              fem mycket kunniga och engagerade personer som är valda till representanter
              som ska hjälpa till att förbättra de värnpliktigas vardag och
              också Försvarsmakten i dess helhet. De är värda vår stora tacksamhet
              för det arbete som de gör, och de för vidare ett stolt arv från
              tidigare generationers ledamöter i Pliktrådet.
            </seg>
            <seg>
              Jag har, precis som jag vet att försvarsministern också har,
              träffat nuvarande Pliktrådet. De har fått sina kamraters förtroende
              att företräda Sveriges värnpliktiga och arbetar hårt för att ta
              fram rutiner för medinflytande. Pliktrådet kan sägas vara en kritisk
              vän. Med sina direkta erfarenheter av att göra värnplikt kan de
              vara ett bollplank och hjälpa till att utveckla Försvarsmaktens
              verksamhet men också, om det behövs, påtala brister och komma
              fram till lösningar. Det är såklart värdefullt för en myndighet
              att ha ett sådant råd, som kan vara med och göra saker bättre,
              knutet till sig.
            </seg>
            <seg>
              Fru talman! Jag är glad över att försvarsministern delar synen
              på Pliktrådets och medinflytandets betydelse i Försvarsmakten
              i dag. För att det ska fungera så bra som möjligt krävs dock att
              ett antal saker uppfylls.
            </seg>
            <seg>
              För det första måste de valda ombuden tas på allvar och bli lyssnade
              på i hela organisationen.
            </seg>
            <seg>
              För det andra måste det praktiska kring Pliktrådets verksamhet
              fungera, så att rådet med trygghet och koncentration kan göra
              sitt arbete.
            </seg>
            <seg>
              För det tredje måste rådet ha rätt och tillräckliga resurser.
            </seg>
            <seg>
              För det fjärde, vilket jag tycker är det viktigaste som detta
              handlar om, måste rådets oberoende gentemot myndigheten säkras.
            </seg>
            <seg>
              Vi som finns här på den politiska nivån ansvarar för de övergripande
              strukturerna för att myndigheternas arbete ska kunna fungera.
              Vi i Vänsterpartiet ser ett problem med den förordning om medinflytande
              som finns i dag, framför allt § 18. Paragrafen säger att Pliktrådet
              ska vara administrativt knutet till Försvarsmakten. Vi menar att
              denna paragraf behöver ses över och att Pliktrådets oberoende
              gentemot myndigheten behöver säkras.
            </seg>
            <seg>
              När man är vald att ha inflytande över och ibland granska myndighetens
              arbete är det problematiskt att vara en del av densamma, och min
              fråga till försvarsministern kvarstår: Hur ska Pliktrådets oberoende
              kunna säkras om rådet samtidigt står så nära myndigheten som det
              gör i dag?
            </seg>
          </u>
          <note type="speaker">
            Anf. 3 Försvarsminister PETER HULTQVIST (S):
          </note>
          <u who="peter_hultqvist_57045d" xml:id="i-f33a0ce8e39d7a90">
            <seg>
              Fru talman! Den förordning vi har bottnar i hur vi hade det tidigare,
              när vi hade en mer omfattande och bredare värnplikt. Det är egentligen
              det regelverk som fanns då som nu har omsatts i en tappning som
              passar våra nuvarande förhållanden. I denna grundläggande fråga
              finns det ingen skillnad mellan nu och då.
            </seg>
            <seg>
              Vi ansåg det viktigt att få till stånd en reglering av medinflytandet
              när vi skulle återuppta värnplikten. Vi återaktiverade värnplikten
              i ett beslut av den 2 mars 2017. Vi tillsatte en särskild utredare
              på hösten 2017, och den 12 januari 2018 trädde förordningen i
              kraft för att kunna takta återaktiverandet av värnplikten. Det
              handlade rubrikmässigt om ett moderniserat medinflytande för totalförsvarspliktiga.
            </seg>
            <seg>
              Min bedömning är att det har tagit lite tid för rådet att komma
              igång med sin verksamhet. Detta kan ha olika orsaker, men i grunden
              åligger det Försvarsmakten att omsätta förordningen och skapa
              goda förutsättningar för inflytande både lokalt och centralt.
            </seg>
            <seg>
              Jag har, som Hanna Gunnarsson sa, träffat Pliktrådets ledamöter
              för att ta del av deras synpunkter. Jag vet att de har haft dialog
              och kontakt med Försvarsmakten, och den senaste rapporten jag
              har är att man har en konstruktiv dialog där man stegvis försöker
              lösa de problem som har varit. Den personal de har i dag är en
              anställd projektledare, men man stöder även rådet med en administratör.
              De har ett kansli, och man har arrangerat boende för ledamöterna
              i Pliktrådet.
            </seg>
            <seg>
              Jag anser att det finns möjligheter att agera med kritik och
              granskning och att lyfta frågor som man tycker är förbisedda i
              verksamheten. Detta är en del i syftet. Pliktrådet ska också kunna
              vara ett samarbetsorgan mellan representanterna och Försvarsmakten
              för att på ett konstruktivt sätt kunna lösa problem som man upplever
              ute i verksamheten och för de värnpliktiga.
            </seg>
            <seg>
              Vi följer verksamheten, och jag tror att den stegvis kommer att
              utvecklas, förbättras och hitta bättre former. Vi är som sagt
              i början av en process. Vi har haft en tydlig dialog med Försvarsmakten
              om detta. Från politisk sida är signalverket tydligt. Detta blev
              i grunden tydligt när vi tillsatte utredaren och också när vi
              tog beslut om den nya förordningen.
            </seg>
            <seg>
              I samband med att detta utformades har vi haft uppgifter och
              synpunkter från Försvarsmakten, Officersförbundet, Saco studentråd,
              Sveriges Elevkårer, Sveriges Elevråd – Svea och Sveriges förenade
              studentkå ­ rer. Promemorian har varit remitterad till ett tjugotal
              olika myndigheter och organisationer. Där ingår Försvarsmakten,
              Saco, Försvarsförbundet, Sveriges Elevkårer och Sveriges förenade
              studentkårer. Ett noggrant arbete har alltså utförts för att detta
              ska uppfattas som en inkluderande verksamhet. Vi menar verkligen
              allvar med att detta ska bli något som fungerar bra.
            </seg>
          </u>
          <note type="speaker">
            Anf. 4 HANNA GUNNARSSON (V):
          </note>
          <u who="hanna_gunnarsson_7f9835" xml:id="i-13a4f61198b102df">
            <seg>
              Fru talman! Ett stort tack till försvarsministern för svaret.
              Vi är överens om hur viktigt detta är. Jag har också förstått
              att det är samma reglering som tidigare men att den eventuellt
              tolkas lite annorlunda nu. Det har ändå gått lite tid.
            </seg>
            <seg>
              Det som jag funderar på ganska mycket är att vi under en tid
              har vetat att värnplikten skulle komma tillbaka och planerat för
              det. Jag är lite förvånad över att Pliktrådets verksamhet inte
              var lika planerad som jag upplever att värnplikten var redan från
              början. Jag ser verkligen fram emot att detta blir bättre stegvis,
              så som försvarsministern säger, och att vi kan lösa detta i dialog.
              Det tror jag nämligen behöver göras.
            </seg>
            <seg>
              Jag vill säga n ågra ord om varför detta är så otroligt viktigt.
              Både jag och försvarsministern tillhör partier som är mycket glada
              över att värnplikten återinfördes i Sverige. Vi ser det som en
              viktig del av folkförankringen, vi ser att det är nödvändigt för
              rekryteringen till Försvarsmakten i framtiden och vi ser att det
              finns en viktig bieffekt i detta genom att unga människor som
              värnpliktiga får träffas, arbeta tillsammans och leva tillsammans
              som jämlikar.
            </seg>
            <seg>
              Jag och försvarsministern tillhör också partier som tycker att
              demokrati och inflytande i samhället är otroligt viktigt, inte
              bara på den övergripande samhällsnivån utan också på arbetsplatser
              och i skolor. Vi är förespråkare för starka fackföreningar och
              andra sammanslutningar där man kan få reellt inflytande över sin
              vardag och de beslut som påverkar en.
            </seg>
            <seg>
              Plikttjänstgöringen är också en mycket speciell typ av tjänstgöring.
              Där tvingar vi faktiskt in människor till en verksamhet, och det
              kräver att staten tar ett speciellt extra ansvar för att det är
              bra arbetsmiljö, goda förhållanden och ett bra demokratiskt inflytande.
              Det krävs för förankringen och legitimiteten i värnplikten som
              system.
            </seg>
            <seg>
              Det som knyter ihop värnplikten i sig och inflytandet är just
              Pliktrådet. Jag menar att det finns en tydlig långvarig svensk
              modell om inflytande och dialog i olika delar av vårt samhälle.
              Men det finns skäl till oro, och det finns brister som vi ser
              som skulle behöva åtgärdas. Försvarsministern är inne på att man
              håller på att lösa detta i dialog och att det går framåt. Jag
              ser mycket fram emot att få följa Pliktrådets arbete och i dialog
              med de ledamöter som finns där faktiskt se att det blir bättre
              så småningom.
            </seg>
            <seg>
              Det var mycket intressant att försvarsministern nämnde att detta
              har gått ut på remiss till bland annat studentkårerna, eftersom
              jag tycker att det är en mycket intressant parallell att dra i
              detta sammanhang. De student ­ kårer som finns vid landets universitet
              och högskolor har ett liknande uppdrag. Däremot är studentkårerna
              fristående och självständiga organisa ­ tioner. De finansieras
              av sin myndighet, men de garanteras laglig rätt till inflytande
              och medbestämmande som oberoende och självständiga orga ­ nisationer.
              Jag tror att det kan vara en modell att titta vidare på vad gäller
              Pliktrådet också framöver för att oberoendet ska kunna säkras.
            </seg>
            <seg>
              Det är detta medskick som jag vill göra till försvarsministern
              i denna debatt, alltså att vi säkrar Pliktrådets oberoende från
              den myndighet som de är satta att ha inflytande över och vid behov
              faktiskt också ska kunna granska och påtala eventuella brister
              och lösa dem tillsammans.
            </seg>
          </u>
          <note type="speaker">
            Anf. 5 Försvarsminister PETER HULTQVIST (S):
          </note>
          <u who="peter_hultqvist_57045d" xml:id="i-f35d063803f397eb">
            <seg>
              Fru talman! Jag är helt enig med interpellanten om att arbetsmiljöfrågorna
              är viktiga, att det demokratiska inflytandet är viktigt och att
              värnpliktstjänstgöringen utformas på ett sådant sätt att man tycker
              att detta är en konstruktiv verksamhet. Jag har träffat många
              värnpliktiga i samband med förbandsbesök, och jag upplever i regel
              ett starkt stöd och ett stort engagemang för verksamheten. Det
              tycker jag ändå känns som en positiv grundanda i det arbete som
              genomförs i dag i Försvarsmakten.
            </seg>
            <seg>
              Värnplikten pågår under en begränsad tid, och det handlar dessutom
              om en pliktlagstiftning. Det kanske inte är helt enkelt att åstadkomma
              kontinuitet i denna typ av verksamhet när det gäller det demokratiska
              inflytandet. Utifrån bland annat denna aspekt är det viktigt att
              man från statens sida eller från Försvarsmaktens sida bygger och
              garanterar strukturer för att detta ska kunna hålla över tid.
              Det är bland annat därför som vi har tagit fram denna förordning.
              Vi tillsatte en utredning som skulle kunna taktas så att vi änd
              å hade alla regelverk på plats när värnplikten aktiverades. Det
              klarade vi av. Över huvud taget gick det rätt så fort när vi återaktiverade
              värnplikten. Vi tog alltså beslutet den 2 mars 2017, och värnplikten
              aktiverades i januari 2018. Under denna mellantid hann vi också
              klara ut förordningen när det gällde medinflytandet.
            </seg>
            <seg>
              Sedan tar det tid att bygga organisation. Det tar också tid att
              utveckla värnpliktsverksamheten som är återaktiverad. Den har
              legat nere under ett antal år. Själva återaktiveringen har krävt
              mycket av omställningsarbete och kräver det även fortsättningsvis.
              Om denna riksdag sedan beslutar att vi ska öka antalet värnpliktiga
              kommer det att krävas ytterligare förändringsverksamhet för att
              denna utmaning ska klaras av.
            </seg>
            <seg>
              Jag ser att vi har en grund att stå på när det gäller denna verksamhet
              som kan vara en plattform, och som jag upplever är bättre nu än
              vad den var när vi inledningsvis började jobba med den. Jag ser
              det som förhållanden som delvis är att betrakta som naturliga.
              Men jag ser också fram emot att vi under det kommande året gör
              ytterligare framsteg i denna verksamhet och hittar former.
            </seg>
            <seg>
              Vi har från departementet kontinuerlig kontakt med Försvarsmakten,
              och detta är en av de frågor som vi har tagit upp i denna dialog.
              Jag vet också att Försvarsmakten har haft flera dialoger med Pliktrådet
              om arbetsformer och om hur detta ska gå till.
            </seg>
            <seg>
              Om vi ska klara denna verksamhet och få rätt form av inflytande
              långsiktigt tror jag ändå att den förordning som vi nu har är
              ett realistiskt sätt att gå till väga för att klara kontinuitet
              och långsiktighet. När det gäller just dessa synpunkter om att
              man ska kunna granska, komma med kritik och lyfta fram frågor
              som myndigheten uppfattas ha förbisett menar jag att denna möjlighet
              finns inom ramen för denna verksamhet. Den kan utvecklas mer och
              mer ju längre tiden går.
            </seg>
            <seg>
              Jag tror att man i grunden kan ha ett bra samarbete mellan ett
              pliktråd och Försvarsmakten. Jag tycker inte att det ska finnas
              några större motsättningar i fråga om detta, eftersom man borde
              ha ett gemensamt intresse av att verksamheten fungerar på ett
              bra sätt och att de totalförsvarspliktiga upplever sig få en bra
              utbildning, känner sig bra behandlade och har en delaktighet.
            </seg>
          </u>
          <note type="speaker">
            Anf. 6 HANNA GUNNARSSON (V):
          </note>
          <u who="hanna_gunnarsson_7f9835" xml:id="i-ce9080c089804034">
            <seg>
              Fru talman! Jag vill tacka försvarsministern även för detta svar.
              Vi är helt överens om behovet av värnplikten och att den har ett
              mycket starkt stöd.
            </seg>
            <seg>
              Att vi nu har fått tillbaka värnplikten är bra inte bara för
              hela totalförsvaret utan för hela landet. Vi får fler personer
              i landet som har en större kunskap om krisberedskap och totalförsvar.
            </seg>
            <seg>
              Jag ser fram emot att den dialog som försvarsministern talar
              om ska fortsätta. Men jag måste ändå säga att det är klart att
              det i Pliktrådets arbete finns en inneboende motsättning mot den
              myndighet som man verkar gentemot. Man har gemensamma intressen,
              och man har en dialog. Men man har också en viss motsättning i
              att man som pliktråd faktiskt ska kunna påpeka när saker inte
              fungerar och kanske behöva ta obekväma konflikter ibland.
            </seg>
            <seg>
              Jag vill tacka försvarsministern för denna debatt. Vi är, som
              sagt, överens om värnpliktens betydelse och om hur viktigt medinflytandet
              är för de värnpliktiga. Vi är också överens om att Pliktrådet
              har en mycket stor möjlighet att bidra till en bättre försvarsmakt
              och en bättre värnplikt framöver. Vi är dock inte överens om behovet
              av att skriva om § 18 i förordningen om medinflytande för att
              kunna ge Pliktrådet en mer oberoende roll, så att det inte ska
              vara så administrativt knutet till Försvarsmakten som det är.
            </seg>
            <seg>
              Jag hoppas att försvarsministern tar med sig några nya idéer
              från denna debatt och funderar vidare på denna fråga om hur vi
              stärker Pliktrådet och gör det mer oberoende. Jag hoppas verkligen
              att de praktiska problem runt Pliktrådets arbete som nu finns
              faktiskt kan lösas av rätt instans så snabbt och effektivt som
              möjligt.
            </seg>
          </u>
          <note type="speaker">
            Anf. 7 Försvarsminister PETER HULTQVIST (S):
          </note>
          <u who="peter_hultqvist_57045d" xml:id="i-44c964353b60785f">
            <seg>
              Fru talman! Jag vill bara understryka, igen, att den information
              jag har fått tyder på att man jobbar konstruktivt med att lösa
              de praktiska frågorna.
            </seg>
            <seg>
              När det gäller dialogen förutsätter jag att den kommer att fortgå
              mellan Pliktrådet och Försvarsmakten, för det är ju en av de mest
              grundläggande sakerna i den här verksamheten. Sedan är själva
              idén med att ha den här verksamheten att de värnpliktiga ska få
              ett medinflytande, vilket bland annat handlar om att ha möjlighet
              att peka på saker där man vill ha en förändring eller händelser
              eller företeelser som är viktiga att ta upp i de här sammanhangen.
              Det är alltså själva grundidén.
            </seg>
            <seg>
              Vi kommer att jobba vidare inom den förordning och de regelverk
              som finns. Jag tror att man kan göra mycket utvecklingsarbete
              med det som ram. Jag ser det som alldeles för tidigt att bestämma
              sig för att detta inte fungerar. Vi hade en verksamhet som i stort
              sett byggde på de här grunderna tidigare och som var väl utvecklad
              och fungerande, och det berodde mycket på att vi hade en värnplikt
              av stor omfattning där detta blev ett inarbetat system. Nu började
              vi med det här den 1 januari 2018. Det är alltså en rätt kort
              tid som har gått, men stegen har ändå tagits, och åt rätt håll.
            </seg>
            <seg>
              Jag tackar för den här debatten. Det är viktigt att det finns
              en bevakning och påstötningar från riksdagen även i den här frågan.
              Tack för interpella ­ tionen!
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 5 Svar på interpellation 2019/20:136 om en nationell handlingsplan
            mot bortförande och bortgifte av barn
          </note>
          <note type="speaker">
            Anf. 8 Statsrådet ÅSA LINDHAGEN (MP):
          </note>
          <u who="eva_lindh_252ea1" xml:id="i-ed8ea7af2363ea8c">
            <seg>
              Fru talman! Ann-Sofie Alm har frågat justitie- och migrationsministern
              om han är beredd att skyndsamt arbeta fram en nationell handlingsplan
              mot bortförande och bortgifte av barn. Vidare har Ann-Sofie Alm
              frågat vilka åtgärder justitie- och migrationsministern anser
              behövs i en sådan nationell handlingsplan för att inget barn i
              Sverige ska riskera att bli bortfört och bortgift. Interpellationen
              har överlämnats till mig.
            </seg>
            <seg>
              Ann-Sofie Alm pekar på en angelägen samhällsutmaning. Hedersrelaterade
              brott innebär allvarliga kränkningar av mänskliga rättigheter
              och barnets rättigheter. En handlingsplan kan vara ett sätt att
              ta ett samlat grepp om problemet. Det väsentliga är dock konkreta
              åtgärder som minimerar risken för att barn ska föras ut ur landet
              och giftas bort. Sådana åtgärder vidtar regeringen fortlöpande
              inom ramen för den tioåriga nationella strategi för att förebygga
              och bekämpa mäns våld mot kvinnor som beslutades 2016 samt den
              överenskommelse som regeringspartierna har slutit med Centerpartiet
              och Liberalerna.
            </seg>
            <seg>
              Sammantaget har regeringen under senare år tagit drygt 40 initiativ
              som är särskilt relevanta i arbetet mot hedersrelaterat våld och
              förtryck, varav flera tar sikte på barn- och tvångsäktenskap.
              Inom Regeringskansliet bereds för närvarande förslag om införande
              av ett särskilt barnäktenskapsbrott, en särskild straffskärpningsgrund
              för brott med hedersmotiv, ett straffsanktionerat utreseförbud
              för barn som riskerar att föras utomlands för att exempelvis ingå
              äktenskap samt utökade möjligheter att omhänder ­ ta och spärra
              pass. Ambitionen är att besluta om en proposition under våren
              2020.
            </seg>
            <seg>
              Regeringen har förstärkt Utrikesdepartementets arbete för nödställda
              utomlands med fokus på barn- och tvångsäktenskap. Satsningen har
              inne ­ burit ökad kapacitet att hantera denna typ av ärenden inom
              utrikesförvalt ­ ningen samt en utveckling av arbetsmetoder och
              kunskap som är värdefull även för förebyggande insatser i kommunerna.
              Regeringen har nyligen uppdragit åt Socialstyrelsen att lämna
              förslag på hur möjligheterna att ge öppna insatser utan samtycke
              till barn och unga ska kunna öka så att social ­ tjänsten kan
              ingripa tidigt också när samtycke saknas och förutsättningarna
              för tvångsvård inte är uppfyllda.
            </seg>
            <seg>
              Arbetsförmedlingen, Försäkringskassan, Jämställdhetsmyndigheten,
              Migrationsverket och Socialstyrelsen har fått ett gemensamt uppdrag
              att verka för ökad upptäckt av bland annat hedersrelaterat våld
              och förtryck mot vuxna och barn i berörda klientgrupper. Vidare
              har regeringen för ­ stärkt länsstyrelsernas arbete att förebygga
              och bekämpa hedersrelaterat våld och förtryck, inklusive Länsstyrelsen
              i Östergötlands läns nationella uppdrag på området och stöd till
              kommun- och myndighetsgemensamma resurscentrum för utsatta barn
              och vuxna på flera platser i landet. Natio ­ nellt centrum för
              kvinnofrid vid Uppsala universitet har fått i uppdrag att se över
              om Kvinnofridslinjen kan utvidgas till att utgöra en heltäckande
              stödtelefon för alla som utsätts för våld och förtryck i hederns
              namn.
            </seg>
            <seg>
              Sammanfattningsvis bedriver regeringen ett omfattande arbete
              i dessa frågor men med insikt om att betydande utmaningar kvarstår.
            </seg>
          </u>
          <note type="speaker">
            Anf. 9 ANN-SOFIE ALM (M):
          </note>
          <u who="ann-sofie_alm_254bb1" xml:id="i-f3c8a262e33d8735">
            <seg>
              Fru talman! Jag vill börja med att tacka ministern för svaret.
              Jag tvivlar inte på att ministern ser att saker behöver göras,
              och jag tycker att det är positivt att regeringen ser att en nationell
              handlingsplan kan vara en lösning. Jag menar att det är just en
              nationell handlingsplan som måste till.
            </seg>
            <seg>
              Fru talman! Jag hade dock gärna sett att justitie- och migrationsminister
              Morgan Johansson hade tagit den här debatten. Detta är nämligen
              något som vi i dagligt tal lite slarvigt kallar bortgifte eller
              barnäktenskap, och även om det naturligtvis är en jämställdhetsfråga
              – det måste jag säga – är det en jämställdhetsfråga som alltid
              handlar om grova, systematiska brott. Det är brott som kommer
              att upprepas i generationer om vi inte gör någonting åt det.
            </seg>
            <seg>
              Det handlar om ohyggliga brott där flickor som är alldeles för
              unga tvingas till ett frihetsberövat liv som ägodel till en äldre
              man, som därmed har fri tillgång till hennes kropp. Vi talar om
              frihetsberövande, fru talman. Vi talar om ett liv utan rättigheter
              och med upprepade våldtäkter mot barn, liksom misshandel. Vi talar
              om ett så stort svek från både familj och samhälle att det krävs
              att flickan har en helt omänskligt stor själ och ett otroligt
              hjärta för att kunna förlåta.
            </seg>
            <seg>
              Fru talman! Vid sommarens slut i år hade 44 barn blivit bortförda
              och bortgifta mot sin vilja. Siffran 44 kommer från Länsstyrelsen
              i Östergötlands län, där den nationella stödlinjen för hedersförtryck
              fått denna vetskap genom samtal . Mörkertalet är naturligtvis
              mycket stort. Även om denna kriminella företeelse har förekommit
              under många år har skyddsnätet i Sverige, ytterst kommunerna,
              inte vetskap om hur många barn det handlar om. Man vet inte hur
              många som förs ut ur landet för att giftas bort, hur många som
              gifts bort inom landet eller hur många som är i riskzonen. Ännu
              färre tjänstemän vet hur de ska hantera saken när ett brott är
              begånget.
            </seg>
            <seg>
              Det förebyggande arbetet i kommunerna och alla de sammanhang
              där människor möts måste stärkas. Kommunerna, skolan, socialtjänsten,
              poli ­ sen, tandläkarna, vården – alla behöver föra statistik
              över försvunna barn. Myndigheterna behöver också arbeta tillsammans
              för att följa upp stati ­ stiken. Det ska nämligen aldrig någonsin
              vara oklart att vi i Sverige inte accepterar barnäktenskap eller
              tvångsgifte. Ingen ska kunna tvivla på att vi ser det som våldtäkt
              mot barn och som kidnappning. Alla ska veta att det är ett brott
              man döms hårt för.
            </seg>
            <seg>
              Jag har respekt för att ministern anser att detta är någonting
              som kräver punktinsatser, och det krävs i akuta lägen. Det behövs
              dock mer än ett 73-punktsprogram som ska bockas av, för det krävs
              nationell och gemensam handling. Då måste man dock veta hur stort
              problemet är, fru talman, och jag vill därför fråga ministern
              om hon vet hur många barn som blivit bortförda och tvångsgifta
              hittills i år.
            </seg>
          </u>
          <note type="speaker">
            Anf. 10 Statsrådet ÅSA LINDHAGEN (MP):
          </note>
          <u who="eva_lindh_252ea1" xml:id="i-b03d3712c8ab81ed">
            <seg>
              Fru talman! Jag vill börja med att tacka Ann-Sofie Alm för inlägget
              och för den inlevelse och det engagemang som riksdagsledamoten
              visar i dessa frågor. Utifrån det uppdrag jag har som jämställdhetsminister
              känner jag att det finns en trygghet i att veta att vi är många,
              brett i flera olika partier, som tycker att de här frågorna är
              viktiga. Det är viktigt för de människor som är utanför Riksdagshuset,
              och det är dem vi talar om. Det är de som berörs. Jag vill alltså
              börja med ett stort tack både för att frågan lyfts och för inlägget
              och engagemanget.
            </seg>
            <seg>
              Jag vill också säga att det finns ett brett engagemang i regeringen
              kring de här frågorna. Det är oerhört tydligt att de är prioriterade;
              den tryggheten har jag också med mig in i det här uppdraget. Morgan
              Johansson har ett väldigt stort engagemang och driver också på
              i dessa frågor med kraft.
            </seg>
            <seg>
              Jag tänker att det finns många olika saker vi behöver göra. En
              sak vi behöver jobba aktivt med är just lagstiftningen, som ligger
              på justitieministerns bord. Regeringen satte under den förra mandatperioden
              igång en utredning, och det är oerhört viktigt att vi jobbar med
              utredningarna för att komma framåt i de här frågorna. Lagstiftningsprocesserna
              tar nämligen tid.
            </seg>
            <seg>
              Det innebär att vi nu har en utredning, Ökat skydd mot hedersrelaterad
              brottslighet , som har lämnat förslag. Där finns flera förslag
              som handlar om att stärka skyddet av dem som har utsatts. Några
              av förslagen handlar om att vi ska skärpa lagstiftningen för barnäktenskap
              och att den lagstiftning om tvångsäktenskap som vi har i dag inte
              räcker till. Det finns också förslag i utredningen om utreseförbud
              och att kunna besluta om ett straffsanktionerat utreseförbud för
              barn som riskerar att föras utomlands för att giftas bort.
            </seg>
            <seg>
              Vi ska försvåra att barn över huvud taget förs ut ur landet.
              När de väl har förts ut ur landet är jobbet för att få tillbaka
              barnen hem mycket svårare. Det jobbet ska också göras, men det
              allra bästa är att förhindra att de över huvud taget förs ut.
            </seg>
            <seg>
              I utredningen finns också förslag om att spärra och återkalla
              pass och att inte utfärda pass över huvud taget. Det finns alltså
              flera förslag i den utredning som regeringen just nu arbetar med.
              Planen är att återkomma med en proposition våren 2020. Detta är
              ett oerhört viktigt arbete.
            </seg>
            <seg>
              Det finns också mycket mer vi behöver göra i de här frågorna.
              Jag vill framhålla det som jag sa i svaret på interpellationen
              i mitt första inlägg: Vi har en plan för arbetet mot hedersrelaterat
              våld och förtryck. Det är den nationella strategin mot mäns våld
              mot kvinnor inklusive hedersrelaterat våld och förtryck. Det finns
              också ett särskilt åtgärdsprogram kopplat till strategin.
            </seg>
            <seg>
              Det som är viktigt här är att vi agerar i de här frågorna och
              att vi vidtar åtgärder både när det gäller lagstiftning och när
              det gäller det förebyggan ­ de arbetet och skyddet och stödet
              för dem som utsätts. Det handlar också om insatser för att öka
              kunskapen i samhället, inte minst bland yrkesverksamma, så att
              vi kan göra ett bättre jobb för dem som lever under hedersförtryck
              i Sverige i dag.
            </seg>
          </u>
          <note type="speaker">
            Anf. 11 ANN-SOFIE ALM (M):
          </note>
          <u who="ann-sofie_alm_254bb1" xml:id="i-dd779dcff6e7a351">
            <seg>
              Fru talman! Jag ser engagemanget hos ministern. Kanske man ska
              se min fråga om ministern visste hur många barn som har blivit
              bortförda som retorisk. Ingen vet ju med säkerhet hur många barn
              det handlar om. Jag ställde inte frågan av elakhet eller som ett
              försök att sätta ministern på pottkanten, fru talman. Jag vill
              verkligen visa på riktigt att det handlar om en nationell handlingsplan
              där alla myndigheter arbetar tillsammans till dess att barnet
              är återfunnet och tryggt och de skyldiga har ställts inför rätta.
            </seg>
            <seg>
              Handlingsplanen behöver innehålla en vetskap och klara direktiv
              om hur man hjälper ett utsatt barn som systematiskt har utsatts
              för övergrepp i hederns namn. Hur hjälper man barnet tillbaka
              till ett normalt liv? Men det är naturligtvis lika viktigt hur
              man förebygger så att det aldrig någonsin ska kunna hända.
            </seg>
            <seg>
              Jag har lite svårt att förstå att det i vårt upplysta tidevarv
              bara är några månader sedan vi fattade ett beslut här i kammaren
              om att alla barnäktenskap ska vara förbjudna. Det är egentligen
              oförståeligt att vi väntade så länge med det.
            </seg>
            <seg>
              Fru talman! Ministern säger i sitt svar att jag pekar på en angelägen
              samhällsutmaning. Jag skulle vilja understryka att det inte är
              någon utmaning; det är ett angeläget samhällsproblem som vi måste
              lösa. I Sverige begås brott mot mänskliga rättigheter. Vi kan
              inte låta det ske.
            </seg>
            <seg>
              Därför, fru talman, skulle jag vilja ställa två frågor till ministern.
              Vill man göra gemensam sak med oss moderater, för vi har förslag
              om en gemensam kraftsamling kring en nationell handlingsplan?
              Och när kan vi i så fall se att det rör sig i frågan och att den
              hamnar på plats?
            </seg>
          </u>
          <note type="speaker">
            Anf. 12 Statsrådet ÅSA LINDHAGEN (MP):
          </note>
          <u who="eva_lindh_252ea1" xml:id="i-653e6ac87da5a51d">
            <seg>
              Fru talman! Jag vill be om överseende med att jag inte svarade
              på frågan. Det skulle jag givetvis ha gjort. Vet jag hur många
              barn som har förts ut ur landet? Svaret är nej. Vi vet inte det.
              Jag delar helt interpellantens uppfattning att det finns ett stort
              mörkertal – absolut.
            </seg>
            <seg>
              Vartenda barn som förs ut från Sverige för att giftas bort är
              ett misslyckande. De här barnen ska vara hemma i Sverige, och
              de ska leva i trygghet och frihet. Det här är en viktig fråga
              som lyfts, och det finns ett stort mörkertal. Det är jag helt
              och fullt övertygad om.
            </seg>
            <seg>
              Jag vill också vara tydlig med att vi aldrig kommer att acceptera
              hedersrelaterat våld och förtryck. Mänskliga rättigheter gäller
              alla. Barns rättigheter gäller alla barn i det här landet. Vi
              gör uppskattningen att 100 000 ungdomar i Sverige lever under
              hedersförtryck, så vi har verkligen ett stort jobb att göra. Det
              här är en av våra viktigaste frihetsfrågor, trygghetsfrågor och
              jämställdhetsfrågor.
            </seg>
            <seg>
              Jag utesluter inte att vi tar fram en handlingsplan. Regeringen
              har tagit fram en särskild handlingsplan för arbetet mot könsstympning,
              exempel ­ vis, där vi specifikt går in i frågan för att se till
              att komma framåt och göra fler insatser för dem som är utsatta
              för detta. Könsstympning är ett fruktansvärt övergrepp.
            </seg>
            <seg>
              Jag utesluter inte att vi tar fram fler handlingsplaner, men
              jag tänker så här: Det är jättebra med en handlingsplan. Men det
              man måste komma ihåg är att det inte är handlingsplanen i sig
              som är viktig, utan det är att vi gör något. Och det gör regeringen.
            </seg>
            <seg>
              Jag är givetvis, precis som i alla frågor, öppen för förslag.
              Jag tycker att man alltid ska vara öppen för förslag oavsett om
              de kommer från det egna partiet eller från samarbetspartier. Det
              kan också vara kloka förslag som lyfts fram av andra partier.
              Jag tycker att man som politiker gör rätt i att lyssna på förslag
              och värdera dem.
            </seg>
            <seg>
              Vårt uppdrag i politiken är att göra skillnad för de människor
              som lever i det här landet. Det är på grund av den drivkraften
              jag förutsätter att vi alla har gått in i politiken. Därför tror
              jag att vi i Sverige generellt gör större nytta i politiken om
              vi lyssnar på varandra. Alla goda förslag om vad vi behöver göra
              för att komma framåt i de här frågorna är jag självklart öppen
              för att lyssna till.
            </seg>
            <seg>
              Vi har väldigt mycket som vi behöver göra. Det finns en fråga
              som jag skulle vilja lyfta utöver att vi behöver skärpa lagstiftningen,
              vilket är viktigt att göra med de utredningsförslag som vi just
              nu bereder. Men också denna fråga känner jag starkt för, och den
              handlar om att öka möjligheten till att göra insatser för barn
              utan föräldrarnas samtycke.
            </seg>
            <seg>
              I dag har vi en lagstiftning i Sverige som innebär att om föräldrar
              säger nej till insatser från socialtjänstens sida har socialtjänsten
              väldigt svårt att göra något.
            </seg>
            <seg>
              Som tidigare socialborgarråd i Helsingforss stad, under förra
              mandatperioden, känner jag verkligen oerhört starkt för denna
              fråga. Min uppfattning är att vi inte kan låta föräldrars rätt
              att säga nej gå före barns rätt till stöd och hjälp. Det är oerhört
              viktigt inte minst för barn som lever under hedersförtryck att
              vi i ett så tidigt skede som möjligt kan gå in och ge dem hjälp
              även om villkoren för tvångsvård inte är uppfyllda.
            </seg>
            <seg>
              Det är vårt jobb i det här landet att stärka barns rättigheter
              och att stå på barnens sida. Det behöver vi verkligen göra för
              de barn och ungdomar i Sverige som i dag lever under hedersförtryck.
            </seg>
          </u>
          <note type="speaker">
            Anf. 13 ANN-SOFIE ALM (M):
          </note>
          <u who="ann-sofie_alm_254bb1" xml:id="i-a28f1fe6ad6f45ba">
            <seg>
              Fru talman! Tack för svaret, ministern! Det är mycket allvarligt
              att jämställdheten hotas av fundamentalistiska och traditionalistiska
              krafter som aldrig har försvagats och som fortfarande härskar
              med hjälp av tvångsgifte och förtryck. Det handlar också om kontroll
              av kvinnors och flickors klädsel.
            </seg>
            <seg>
              Att blunda för det här är att svika dem som är utsatta. Men det
              är också att svika alla våra mammor och våra mormödrar som har
              funnits före oss och kämpat med både blod och stolthet för att
              vi ska kunna åtnjuta den frihet och den jämställdhet som vi har
              i dag.
            </seg>
            <seg>
              Svenska myndigheter behöver arbeta aktivt för att motverka den
              här ojämställdhet en och beivra brotten mot mänskliga rättigheter.
              44 barn är två skolklasser, och mörkertalet är så mycket större.
              Det är fasansfullt att tänka på.
            </seg>
            <seg>
              Fru talman! Att barnäktenskapsbrott särskiljs från tvångsäktenskap
              är bra, för när ett barnäktenskap tillåts har brottet redan begåtts.
              Att kunna dra in pass vid oro för barnäktenskapsbrott är också
              bra.
            </seg>
            <seg>
              Men, fru talman, innan lagen kan vara i skarpt läge krävs ett
              digert, gemensamt arbete och gemensam handling från alla i sammanhanget
              tänkbara myndigheter.
            </seg>
            <seg>
              Jag ser fram emot att arbeta tillsammans med ministern framöver
              tills vi har en fungerande och effektiv handlingsplan som faktiskt
              gör skillnad för barns trygghet och framtid.
            </seg>
          </u>
          <note type="speaker">
            Anf. 14 Statsrådet ÅSA LINDHAGEN (MP):
          </note>
          <u who="eva_lindh_252ea1" xml:id="i-f36dcc2bd00edbf0" next="cont">
            <seg>
              Fru talman! Jag uppskattar det här meningsutbytet mycket.
            </seg>
            <seg>
              Jag utesluter som sagt inte att vi tar fram en handlingsplan,
              men jag kommer inte att sitta och vänta på att det tas fram en
              handlingsplan. Vi agerar och kommer att fortsätta att agera, för
              vi behöver göra mycket mer i de här frågorna.
            </seg>
            <seg>
              Några saker som vi har gjort är att vi har förstärkt Utrikesdepartementets
              arbete med att få hem barn igen till Sverige, men som jag sa tidigare
              är det viktiga att de över huvud taget inte förs ut ur landet.
            </seg>
            <seg>
              Vi jobbar just nu med att etablera gemensamma resurscentrum på
              flera platser runt om i landet där flera verksamheter samlas under
              ett tak för att man ska kunna ge bättre stöd till utsatta.
            </seg>
            <seg>
              Vi har sett till att det ska finnas en nationell stödtelefon
              för utsatta för hedersvåld. Det är kvinnofridslinjen som har fått
              ett tydligt uppdrag att rikta sig till kvinnor och flickor som
              är utsatta för hedersvåld.
            </seg>
            <seg>
              Vi jobbar hela tiden med att stärka kunskapen bland yrkesverksamma.
            </seg>
            <seg>
              Vi har kommit en lång väg i Sverige det senaste decenniet, men
              vi har väldigt mycket kvar att göra när det gäller att stärka
              kunskapen om de här frågorna.
            </seg>
            <seg>
              Vi permanentar det nationella kompetensteamet mot hedersbrott.
              Vi har också gett ökade resurser till kompetensteamet vid Länsstyrelsen
              i Östergötland.
            </seg>
            <seg>
              Det är flera olika insatser som pågår. En väldigt viktig sak
              är också att vi måste jobba med roten till problemet, alltså själva
              hedersnormerna. Vi måste komma åt grundproblemet.
            </seg>
            <seg>
              Att förändra normer och värderingar är svårt och kan vara tidskrävande,
              men det är inte omöjligt. Vi vet att det går att förändra normer
              och värderingar. Det är något som jag tror att vi behöver bli
              bättre på att jobba med. Vi behöver lära oss mer om hur vi ska
              göra.
            </seg>
            <seg>
              Vi kan inte lämna de här ungdomarna i sticket, utan vi måste
              också ta kampen mot själva roten till problemet och bekämpa hedersnormerna.
            </seg>
          </u>
          <note>
            Interpellationsdebatten var härmed avslutad.
          </note>
          <note>
            § 6 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motion
          </note>
          <note>
            med anledning av framst. 2019/20:RS5 Riksrevisionens ledningsstruktur
          </note>
          <note>
            2019/20:3436 av Mia Sydow Mölleby m.fl. (V)
          </note>
          <note>
            § 7 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 29 november
          </note>
          <u who="eva_lindh_252ea1" prev="cont">
            <seg>
              2019/20:177 Arbetsmiljön inom äldreomsorgen
            </seg>
            <seg>
              2019/20:179 Lika villkor för offentliga och privata vårdgivare
            </seg>
            <seg>
              2019/20:180 Kryphål för att få permanent uppehållstillstånd
            </seg>
            <seg>
              2019/20:511 Civilsamhällets roll i integrationsarbetet
            </seg>
            <seg>
              2019/20:514 Försvarsmaktens utrustning för kvinnor
            </seg>
            <seg>
              2019/20:516 Bristfällig lastsäkring
            </seg>
            <seg>
              2019/20:517 Regeringens hantering av vårdmomsen
            </seg>
            <seg>
              av Niklas Wykman (M)
            </seg>
            <seg>
              2019/20:518 Vattenkraftens betydelse och förutsättningar
            </seg>
            <seg>
              till miljö- och klimatminister Isabella Lövin (MP)
            </seg>
            <seg>
              2019/20:519 Fordonsskatten på husbilar
            </seg>
          </u>
          <note>
            av Saila Quicklund (M)
          </note>
          <note>
            till arbetsmarknadsminister Eva Nordmark (S)
          </note>
          <note>
            2019/20:178 Förvaringen av städers privilegiebrev
          </note>
          <note>
            av Mats Green (M)
          </note>
          <note>
            till kultur- och demokratiminister Amanda Lind (MP)
          </note>
          <note>
            av Elisabeth Björnsdotter Rahm (M)
          </note>
          <note>
            till socialminister Lena Hallengren (S)
          </note>
          <note>
            av Jonas Andersson i Skellefteå (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 8 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 29 november
          </note>
          <note>
            av Åsa Eriksson (S)
          </note>
          <note>
            till arbetsmarknadsminister Eva Nordmark (S)
          </note>
          <note>
            2019/20:512 Effektivare brottsuppklaring
          </note>
          <note>
            av Beatrice Ask (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:513 Riksväg 83
          </note>
          <note>
            av Lars Beckman (M)
          </note>
          <note>
            till infrastrukturminister Tomas Eneroth (S)
          </note>
          <note>
            av Alexandra Anstrell (M)
          </note>
          <note>
            till försvarsminister Peter Hultqvist (S)
          </note>
          <note>
            2019/20:515 Samverkan mellan Utrikesdepartementet och Försvarsdepartementet
          </note>
          <note>
            av Markus Wiechel (SD)
          </note>
          <note>
            till utrikesminister Ann Linde (S)
          </note>
          <note>
            av Thomas Morell (SD)
          </note>
          <note>
            till infrastrukturminister Tomas Eneroth (S)
          </note>
          <note>
            till finansminister Magdalena Andersson (S)
          </note>
          <note>
            av Rickard Nordin (C)
          </note>
          <note>
            av Per Schöldberg (C)
          </note>
          <note>
            till finansminister Magdalena Andersson (S)
          </note>
          <note>
            § 9 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 29 november
          </note>
          <note>
            2019/20:403 Regelverket för vattenskotrar
          </note>
          <note>
            av Åsa Coenraads (M)
          </note>
          <note>
            till infrastrukturminister Tomas Eneroth (S)
          </note>
          <note>
            den 30 november
          </note>
          <note>
            2019/20:468 Hongkong och Kina
          </note>
          <note>
            av Helena Antoni (M)
          </note>
          <note>
            till utrikesminister Ann Linde (S)
          </note>
          <note>
            § 10 Kammaren åtskildes kl. 11.42.
          </note>
          <note>
            Sammanträdet leddes av tredje vice talmannen.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Meddelande om frågestund
          </note>
          <note>
            § 2 Anmälan om fördröjt svar på interpellation
          </note>
          <note>
            § 3 Anmälan om faktapromemoria
          </note>
          <note>
            § 4 Svar på interpellation 2019/20:150 om medinflytande för totalförsvarspliktiga
          </note>
          <note>
            Anf. 1 Försvarsminister PETER HULTQVIST (S)
          </note>
          <note>
            Anf. 2 HANNA GUNNARSSON (V)
          </note>
          <note>
            Anf. 3 Försvarsminister PETER HULTQVIST (S)
          </note>
          <note>
            Anf. 4 HANNA GUNNARSSON (V)
          </note>
          <note>
            Anf. 5 Försvarsminister PETER HULTQVIST (S)
          </note>
          <note>
            Anf. 6 HANNA GUNNARSSON (V)
          </note>
          <note>
            Anf. 7 Försvarsminister PETER HULTQVIST (S)
          </note>
          <note>
            § 5 Svar på interpellation 2019/20:136 om en nationell handlingsplan
            mot bortförande och bortgifte av barn
          </note>
          <note>
            Anf. 8 Statsrådet ÅSA LINDHAGEN (MP)
          </note>
          <note>
            Anf. 9 ANN-SOFIE ALM (M)
          </note>
          <note>
            Anf. 10 Statsrådet ÅSA LINDHAGEN (MP)
          </note>
          <note>
            Anf. 11 ANN-SOFIE ALM (M)
          </note>
          <note>
            Anf. 12 Statsrådet ÅSA LINDHAGEN (MP)
          </note>
          <note>
            Anf. 13 ANN-SOFIE ALM (M)
          </note>
          <note>
            Anf. 14 Statsrådet ÅSA LINDHAGEN (MP)
          </note>
          <note>
            § 6 Bordläggning
          </note>
          <note>
            § 7 Anmälan om interpellationer
          </note>
          <note>
            § 8 Anmälan om frågor för skriftliga svar
          </note>
          <note>
            § 9 Anmälan om skriftliga svar på frågor
          </note>
          <note>
            § 10 Kammaren åtskildes kl. 11.42.
          </note>
          <note>
            Tryck: Elanders Sverige AB, Vällingby 2020
          </note>
        </div>
      </body>
    </text>
  </TEI>
</teiCorpus>
