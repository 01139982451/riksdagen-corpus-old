<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--7</head>
          <docDate when="2005-09-22">2005-09-22</docDate>
        </div>
      </front>
      <body>
        <div>
          <note>
            ﻿
          </note>
          <note>
            Riksdagens protokoll
          </note>
          <note>
            2005/06:7
          </note>
          <note type="date">
            Torsdagen den 22 september
          </note>
          <note>
            Kl. 14:00 - 15:04
          </note>
          <note>
            1 § Frågestund
          </note>
          <note>
            Anf. 1 FÖRSTE VICE TALMANNEN:
          </note>
          <note>
            Jag välkomnar följande statsråd till dagens frågestund: vice
            statsminister Bosse Ringholm, statsrådet Jens Orback, statsrådet
            Barbro Holmberg, statsrådet Ylva Johansson och jordbruksminister
            Ann-Christin Nykvist.
          </note>
          <note>
            Jag vill uppmärksamma ledamöterna på att detta är en frågestund,
            med frågor och svar, och ingen debatt.
          </note>
          <note>
            Avreglering av spelmarknaden
          </note>
          <note>
            Anf. 2 GUNNAR AXÉN (m):
          </note>
          <note>
            Herr talman! Min fråga riktar sig till vice statsministern som
            nyligen själv konstaterade att staten har mycket svårt att upprätthålla
            sitt monopol på spelmarknaden. I dag uppskattas antalet pokerspelare
            i Sverige till ungefär en kvarts miljon. En stor andel av dessa
            spelar på illegala spelbord. Intresset för pokerspel är stort
            och växande. Många svenskar har haft internationella framgångar
            som har inspirerat fler till det här nöjet.
          </note>
          <note>
            Tyvärr är det olagligt att arrangera pokerturneringar i Sverige.
            Det enda till synes bärande skälet för förbudet verkar vara att
            staten vill försöka tillgodogöra sig monopolvinster på spelmarknaden.
          </note>
          <note>
            Min fråga till vice statsministern är om inte vice statsministern
            kan tänka sig att avreglera spelmarknaden och därmed göra det
            möjligt för dem som vill spela poker i Sverige att göra så under
            legala och kontrollerade former.
          </note>
          <note type="speaker">
            Anf. 3 Vice statsminister BOSSE RINGHOLM (s):
          </note>
          <u xml:id="i-2e1549d49ec7d64b" next="cont" who="unknown">
            <seg>
              Herr talman! Spel bereder många människor glädje och nöje. Men
              spel har också en baksida. De kan skapa spelberoende, och många
              människor har hamnat i både social och ekonomisk misär efter för
              mycket spelande. Därför har Sverige, liksom strängt taget alla
              andra länder i Europa, det vi kallar en socialt reglerad spelmarknad.
              Vi tillåter inte fri och öppen konkurrens så att vem som helst
              kan gå in och ordna spel och lotterier på marknaden just därför
              att det är en marknad där det finns både positiva saker och risker.
            </seg>
            <seg>
              Riskerna är så betydande att staten har gjort bedömningen i Sverige,
              liksom i de flesta andra europeiska länder, att här måste det
              till någon form av reglering. Regleringen i Sverige går till på
              det viset att det utöver staten själv framför allt är folkrörelserna
              som i olika former får bedriva spel eller lotteri av något slag.
              Jag tycker att den ordningen har visat sig absolut mest överlägsen,
              att både kunna bidra till glädjen och nöjet för många människor
              men samtidigt hålla tillbaka det spelberoende som de kommersiella
              spelföretagen ganska snabbt inlåter sina spelare i.
            </seg>
          </u>
          <note>
            Anf. 4 GUNNAR AXÉN (m):
          </note>
          <u prev="cont" who="unknown">
            <seg>
              Herr talman! Jag noterar att till skillnad från det som gäller
              det illegala spelandet på spelautomater verkar vice statsministern
              i det här fallet sticka huvudet i sanden och helst vilja bortse
              från den omfattning som det illegala spelandet har i dag.
            </seg>
            <seg>
              Jag undrar, mot bakgrund av vice statsministerns svar, vad man
              avser att vidta för åtgärder för att i sådana fall upprätthålla
              monopolet på spelmarknaden i dag med tanke på det omfattande illegala
              spelande som faktiskt pågår. Det är hundratusentals svenskar som
              i dag spelar poker i Sverige. Enligt min uppfattning vore det
              rimligare att detta kunde ske i legala och kontrollerade former.
            </seg>
          </u>
          <note type="speaker">
            Anf. 5 Vice statsminister BOSSE RINGHOLM (s):
          </note>
          <u xml:id="i-3e334bdffd2ce425" who="unknown">
            <seg>
              Herr talman! Det illegala spelandet ska självfallet bekämpas.
              Det är i första hand polisens uppgift att hantera det. Men de
              stora utländska privata spelbolagen, som driver en oerhört intensiv
              marknadsföring mot Sverige de har inte tillåtelse att bedriva
              marknadsföring i Sverige, men de överträder lagen vid olika tillfällen
              och gör det ändå är naturligtvis hänsynslösa i den bemärkelsen
              att de bara har en enda uppgift framför sig, nämligen att tjäna
              så mycket pengar som möjligt till sina aktieägare.
            </seg>
            <seg>
              Spelansvar, det vill säga att inte minderåriga, trettonåringar,
              får spela, bryr de sig inte om att ta. Att vinsterna och vinstutvecklingen
              kan leda till en oerhört tragisk situation för många därför att
              man inte har någon som helst kontroll över hur vinsterna betalas
              ut och allt annat bryr sig heller inte de kommersiella spelbolagen
              om. De kommersiella spelbolagen känner över huvud taget inget
              spelansvar. Därför vill vi inte ha in kommersiella spelbolag på
              den svenska marknaden.
            </seg>
            <seg>
              Jag förstår att man som moderat tycker att man visst kan ha en
              fri marknad där vem som helst får tjäna pengar på det här. Men
              för mig som socialdemokrat är det faktiskt viktigt att både se
              till att den enskilde känner trygghet när han eller hon spelar
              på spel eller lotterier och att vi har ordning och reda på spelmarknaden.
              Det ska inte vara vilda västern som de privata spelbolagen vill
              ha. De får hållas utomlands. De ska vi inte ha i Sverige i fortsättningen.
            </seg>
            <seg>
              De apatiska flyktingbarnen
            </seg>
          </u>
          <note type="speaker">
            Anf. 6 SVEN BRUS (kd):
          </note>
          <u who="sven_brus_ffd953" xml:id="i-a2ec882134f62806">
            <seg>
              Herr talman! Jag vill ställa en fråga till statsrådet Barbro
              Holmberg om vad som gäller för de så kallade apatiska flyktingbarnen.
              Efter alla turer sedan i somras och över nattliga budgetförhandlingar
              kan man knappast se någon klarhet i den här frågan och inte heller
              någon ljusning för barnen och familjerna.
            </seg>
            <seg>
              Regeringen var väldigt hårt pressad i våras, inte minst av egna
              partikamrater. Då fick man ett lägligt tillfälle att komma ur
              knipan genom att Utlänningsnämnden lämnade över ett ärende för
              så kallat vägledande beslut. Det kom den 7 juli. Det gav ett visst
              hopp.
            </seg>
            <seg>
              Men det hoppet grusades ganska snart i somras när det visade
              sig att tre av fem barn ändå avvisas även efter regeringens beslut.
              Och jag undrar: Hur förklarar Barbro Holmberg att tre av fem barn
              avvisas efter det vägledande regeringsbeslutet den 7 juli? Vad
              gjorde beslutet den 7 juli för skillnad för barnen?
            </seg>
          </u>
          <note type="speaker">
            Anf. 7 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-9d2de13565f73587">
            <seg>
              Herr talman! Som Sven Brus mycket riktigt sade fattade regeringen
              den 7 juli ett vägledande beslut. Det innebar att apatiska barn
              eller barn som har andra typer av svåra sjukdomar inte ska avvisas
              från Sverige. Det var ett väldigt tydligt beslut. Det var också
              ett beslut som var vägledande för myndigheterna.
            </seg>
            <seg>
              Det vi också sade var att myndigheterna ska ta hänsyn inte bara
              till sjukdomen utan också till om en avvisning påverkar barnens
              psykosociala utveckling. Det var de riktlinjer som myndigheterna
              fick.
            </seg>
            <seg>
              Det vi nu ska göra är att ge Migrationsverket i uppdrag att gå
              igenom på vilket sätt det här praxisbeslutet har påverkat rutiner
              och beslutsfattande just när det gäller de apatiska barnen.
            </seg>
          </u>
          <note type="speaker">
            Anf. 8 SVEN BRUS (kd):
          </note>
          <u who="sven_brus_ffd953" xml:id="i-67f1ce0496707121">
            <seg>
              Herr talman! Ett tydligt beslut tre av fem barn avvisas ju fortfarande.
              Jag förstår inte vad tydligheten består i.
            </seg>
            <seg>
              Man kan också undra vad de nattliga uppgörelserna med de så kallade
              samarbetspartierna är värda. Jag skulle önska att Barbro Holmberg
              här skapade klarhet i vad som gäller.
            </seg>
            <seg>
              Enligt statsministern innebär överenskommelsen att avvisningarna
              inte ska verkställas i väntan på den nya instansordningen den
              31 mars. Detta enligt ett citat i Göteborgsposten.
            </seg>
            <seg>
              Så enkelt är det inte, säger Barbro Holmberg i samma tidning.
              Det gamla regelverket gäller, och det är viktigt att människor
              inser detta. Myndigheterna fortsätter att arbeta exakt som de
              gjorde, säger statsrådet, tydligen alldeles oavsett vägledande
              beslut, alldeles oavsett nattliga uppgörelser med samarbetspartierna.
            </seg>
            <seg>
              Vad är det som gäller? Vems ord är det som gäller, statsministerns
              eller migrationsministerns?
            </seg>
          </u>
          <note type="speaker">
            Anf. 9 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-73f37702e61d2fe0">
            <seg>
              Herr talman! Först och främst kan jag bara konstatera att Sven
              Brus och jag har helt olika information när det gäller att tre
              av fem avvisas. Den information jag har är att inget barn som
              varit apatiskt över huvud taget har avvisats efter juli. Men det
              måste vi naturligtvis titta närmare på. Vi kommer att ge ett uppdrag
              till Migrationsverket.
            </seg>
            <seg>
              Den överenskommelse som har träffats mellan Socialdemokraterna,
              Miljöpartiet och Vänsterpartiet är jag väldigt nöjd med. Vi har
              slagit vakt om att grundprincipen fortsättningsvis är individuell
              prövning. Men vi har också löst ett väldigt viktigt problem, nämligen
              att väldigt många av de barn och barnfamiljer som har varit i
              Sverige under mycket lång tid med ett avvisningsbeslut kommer
              att få en ny prövning av om det finns verkställighetshinder. Det
              är den politiska överenskommelsen.
            </seg>
            <seg>
              Min uppgift är att se till att förverkliga den i praktiken. Och
              fram till dess vi så att säga har hittat lösningar på alla de
              problemen är det naturligtvis de gamla reglerna som gäller. Men
              så fort vi vet hur det här kommer att lösas kommer myndigheterna
              att ge ny information.
            </seg>
            <seg>
              Vetorätt i försvarsfrågor
            </seg>
          </u>
          <note type="speaker">
            Anf. 10 ALLAN WIDMAN (fp):
          </note>
          <u who="allan_widman_31f3c6" xml:id="i-6121ca33e8db9efe">
            <seg>
              Herr talman! Min fråga riktar sig till vice statsministern.
            </seg>
            <seg>
              I dag finns en överenskommelse publicerad på Miljöpartiets hemsida.
              Av den här överenskommelsen framgår att Vänsterpartiet och Miljöpartiet
              skulle ha fått på förhand en generell vetorätt inom centrala delar
              av försvars- och säkerhetspolitiken. Man ska avgöra vilka förmågor
              som ska finnas kvar i försvaret, utformningen av framtida krishantering
              och mycket annat.
            </seg>
            <seg>
              Vänsterpartiet är ett parti som är emot solidaritetsklausulen
              och den gemensamma europeiska säkerheten. De har uttalat sitt
              motstånd till svenskt deltagande i EU:s snabbinsatsförmåga. De
              stöder inte tankarna att Försvarsmakten ska kunna stödja polisen
              i händelse av terrorattacker. De är emot hela den nya vapenexportpolitiken.
              De är emot u-båtssamarbetet med USA och Sveriges insats i Afghanistan.
              De ingår inte heller i den överenskommelse som den svenska säkerhetspolitiska
              doktrinen vilar på.
            </seg>
            <seg>
              Kan vice statsministern bekräfta att bland annat Vänsterpartiet
              har fått de utomordentliga befogenheter som framgår av överenskommelsen?
            </seg>
          </u>
          <note type="speaker">
            Anf. 11 Vice statsminister BOSSE RINGHOLM (s):
          </note>
          <u xml:id="i-381db649af140f7a" who="unknown">
            <seg>
              Herr talman! Nej, det finns inga generella vetorätter. Riksdagen
              fattade förra hösten i den här kammaren ett försvarspolitiskt
              beslut för de kommande åren. Den socialdemokratiska regeringen
              lade fram detta, och Vänsterpartiet samt Miljöpartiet stod bakom.
              Det försvarsbeslutet gäller fortfarande. Det är naturligtvis oerhört
              viktigt att det också kan fullföljas åren framöver. Vi har redan
              tagit de första stegen i den förvandling och omvandling av vår
              försvarsmakt som är betingad av den nya säkerhetspolitiska situationen.
              Det är naturligtvis oerhört viktigt att vår försvarsmakt hela
              tiden förses med förutsättningar och villkor inte minst materiel
              och utrustning som är moderna. Det hänger ihop med att det naturligtvis
              är angeläget att Sverige som är ett alliansfritt land kan rå över
              sina egna tekniska förutsättningar. Regeringen arbetar naturligtvis
              alltid med att i samverkan med Försvarsmakten se till att man
              får sådana förutsättningar. Det är precis det som sägs också i
              höstens budgetproposition, det vill säga att vi kommer att gå
              vidare med att modernisera och förbättra försvarets förutsättningar.
            </seg>
          </u>
          <note type="speaker">
            Anf. 12 ALLAN WIDMAN (fp):
          </note>
          <u who="allan_widman_31f3c6" xml:id="i-2e47867a06836f8d">
            <seg>
              Herr talman! Jag är inte säker på att jag fick svar på min fråga.
              Om det är så, som Miljöpartiet och Vänstern hävdar, att det föreligger
              breda generella vetorätter för dessa partier, undrar jag huruvida
              den nuvarande säkerhetspolitiska doktrinen fortfarande gäller.
              Den baserar sig på en överenskommelse mellan regeringen och Moderaterna,
              Kristdemokraterna samt Centerpartiet. Om underlaget för den doktrinen
              nu helt har förändrats, gäller överenskommelsen om säkerhetspolitiken
              fortfarande eller inte?
            </seg>
          </u>
          <note type="speaker">
            Anf. 13 Vice statsminister BOSSE RINGHOLM (s):
          </note>
          <u xml:id="i-e96bc286f039389d" who="unknown">
            <seg>
              Herr talman! Jag vill inte vara ofin, men om man ställer en fråga
              och får ett distinkt svar, att det inte finns några generella
              vetorätter, får man väl lyssna på det svaret. Då kan man inte
              säga att man inte fick något svar. Jag kan upprepa svaret några
              gånger till, och jag hoppas att det går fram fjärde gången.
            </seg>
            <seg>
              Vi fattade ett försvarsbeslut förra hösten. Det var fullt möjligt
              för Folkpartiet och andra partier på den borgerliga kanten att
              ansluta sig till det försvarsbeslutet, men de valde att ställa
              sig vid sidan om. Därför är jag helt trygg med att den samarbetsanda
              som finns mellan Socialdemokraterna, Miljöpartiet och Vänsterpartiet
              om försvarsfrågorna, och som det har givits uttryck för i höstens
              budgetproposition, också i fortsättningen kommer att ge försvaret
              de tekniska och andra materiella förutsättningar som behövs för
              den omdaning och förnyelse av svenskt försvar som vi socialdemokrater
              tillsammans med våra samarbetspartier står för men som tyvärr
              de borgerliga har ställt sig vid sidan om. De har inte velat ge
              försvaret de goda förutsättningarna man behöver ha för sin framtida
              verksamhet.
            </seg>
            <seg>
              Reavinstbeskattningen
            </seg>
          </u>
          <note type="speaker">
            Anf. 14 RIGMOR STENMARK (c):
          </note>
          <u who="rigmor_stenmark_bfd368" xml:id="i-1c52da63ee677bc1">
            <seg>
              Herr talman! Jag vill också ställa en fråga till vice statsminister
              Bo Ringholm. Det är en positiv fråga. Även vi från oppositionen
              tycker att det finns något som är bra i Sverige.
            </seg>
            <seg>
              Det handlar om den möjlighet som människor har när de säljer
              sin bostad och köper en ny att ta med sig sin vinst och på så
              sätt skjuta upp reavinstbeskattningen. Nu har det kommit uppgifter
              om att EU-kommissionen säger att vi inte får ha det så bra i Sverige.
              Men jag vill att det ska bestå.
            </seg>
            <seg>
              Är vice statsministern beredd att begära undantag i EU så att
              vi får behålla möjligheten att ha en fri och rörlig bostadsmarknad
              i Sverige?
            </seg>
          </u>
          <note type="speaker">
            Anf. 15 Vice statsminister BOSSE RINGHOLM (s):
          </note>
          <u xml:id="i-335a23d4897552f3" who="unknown">
            <seg>
              Herr talman! Tack för denna positiv fråga. Skälet, precis som
              det sades här, är att vi vill ha en stor rörlighet på bostadsmarknaden.
              Därför har vi accepterat att man kan skjuta upp sin beskattning
              vid försäljning av bostaden till nästkommande tillfälle.
            </seg>
            <seg>
              Dessvärre har detta prövats i EU-sammanhang, och man tycker inte
              att den rätten ska få finnas enkom i Sverige. Ska den finnas,
              ska den finnas för hela Europa. Då uppstår en rad problem, nämligen
              hur det ska vara möjligt att kontrollera att den vinst som görs
              vid olika typer av bostadsförsäljningar beskattas.
            </seg>
            <seg>
              Efter det att vi nu har fått beskedet från Europeiska unionen
              pågår det ett arbete i Regeringskansliet för hur vi ska hantera
              den nya situationen. Det är ännu för tidigt att dra några slutsatser
              om vilken väg vi ska välja för att hantera det här i fortsättningen.
              Vi är naturligtvis angelägna om att i fortsättningen ha ett system
              som underlättar rörligheten på bostadsmarknaden. Men vi vill samtidigt
              inte ha ett system där man kan smita ifrån den beskattning som
              ändå rimligen ska gälla alla och inte bara några som några ska
              kunna dra sig ifrån. Det är en viktig fråga hur vi hanterar det
              besked vi har fått från EU.
            </seg>
          </u>
          <note type="speaker">
            Anf. 16 RIGMOR STENMARK (c):
          </note>
          <u who="rigmor_stenmark_bfd368" xml:id="i-6d5d152f65c583a5">
            <seg>
              Herr talman! I fråga om det sista vice statsministern sade, om
              svårigheterna att följa upp att människor verkligen betalar sin
              skatt, tror jag inte att det är något problem. Vi har en idog
              skattemyndighet. Den frågan måste kunna lösas.
            </seg>
            <seg>
              Det här är viktigt för många människor. Det är också viktigt
              för fastighetsmarknaden totalt eftersom det finns en risk att
              fastighetspriserna drastiskt kan sjunka. Det är inte heller bra
              för Sverige.
            </seg>
            <seg>
              Jag önskar ministern lycka till, och jag kommer att följa upp
              frågan och hoppas att den kommer att lösas på ett positivt sätt
              för Sverige.
            </seg>
          </u>
          <note type="speaker">
            Anf. 17 Vice statsminister BOSSE RINGHOLM (s):
          </note>
          <u xml:id="i-f7291a74dc444d51" next="cont" who="unknown">
            <seg>
              Herr talman! Jag tackar Rigmor Stenmark för hennes omdöme om
              skatteförvaltningen. Jag instämmer i det omdömet. Vi har en oerhört
              effektiv skatteförvaltning i Sverige. Jag är helt övertygad om
              att man följer upp både nuvarande och framtida lagstiftning på
              ett effektivt sätt. Det är inte det som är problemet.
            </seg>
            <seg>
              Problemet är att vi inte har lika effektiva skatteförvaltningar
              i alla andra länder i första hand EU-länderna, som det här berör.
              Därför måste vi naturligtvis noga se efter hur vi kan organisera
              ett samarbete mellan Sverige och andra länder för att få detta
              att fungera effektivt i fortsättningen. När den svenska skatteförvaltningens
              effektivitet finns överallt i hela Europeiska unionen tror jag
              att det går att lösa problemet. Men där är vi inte ännu.
            </seg>
            <seg>
              Stödet till kvinnojourerna
            </seg>
          </u>
          <note>
            Anf. 18 MARIE NORDÉN (s):
          </note>
          <u prev="cont" who="unknown">
            <seg>
              Herr talman! Jag har en fråga till jämställdhetsminister Jens
              Orback.
            </seg>
            <seg>
              Jag är stolt och glad över att vi i budgeten gör den största
              satsningen någonsin till stöd för de våldsutsatta kvinnorna. Regeringen
              och samarbetspartierna är överens om att satsa 135 miljoner kronor
              i stöd till kvinnojourerna och för en ombildning av Rikskvinnocentrum
              till ett nationellt kunskapscentrum.
            </seg>
            <seg>
              Hur ska stödet till kvinnojourerna praktiskt utformas?
            </seg>
          </u>
          <note type="speaker">
            Anf. 19 Statsrådet JENS ORBACK (s):
          </note>
          <u xml:id="i-ac3ad63e29328175" who="unknown">
            <seg>
              Herr talman! I de 135 miljonerna ingår också en del pengar till
              att avsevärt höja stödet till kvinnors organisering. Men jag ska
              koncentrera mig på stödet till kvinnojourer. I den allra bästa
              av världar skulle jag vilja att den utredning som folkhälsominister
              Morgan Johansson har startat, nämligen att se över kommunernas
              ansvar för skydd till våldsutsatta kvinnor, vore klar. Det är
              en översyn av socialtjänstlagen som syftar till att kommunerna
              inte bara bör utan skall ta ett ansvar.
            </seg>
            <seg>
              Dock har vi tyckt att det här är angelägna pengar. Vi ser de
              brister som finns, och var man än bor i landet ska man få det
              skyddet. Vi har därför sagt att vi påbörjar i alla fall utbetalningen.
              Då får länsstyrelsen ta hand om detta under en övergångstid. Vi
              ska också tillse att vi har ett sådant system så att inte kommunerna
              undandrar det bidrag som de redan i dag har.
            </seg>
            <seg>
              Anf. 20 MARIE NORDÉN (s):
            </seg>
            <seg>
              Herr talman! Jag tackar för svaret. Det är viktigt att vi tittar
              på kommunernas ansvar. Precis som jämställdhetsministern säger
              är det många kommuner som i dag förlitar sig helt och hållet på
              ideella krafter inom kvinnojourerna. Jag tänker inte fråga ministern
              hur han tycker att kommunerna ska ta sitt ansvar. Han kanske har
              lite synpunkter på det men det föregår utredningen.
            </seg>
          </u>
          <note type="speaker">
            Anf. 21 Statsrådet JENS ORBACK (s):
          </note>
          <u xml:id="i-9b6b025d6210c9b5" who="unknown">
            <seg>
              Herr talman! Jag kan kort säga att jag tror att för några små
              kommuner kanske de ska gå samman när det gäller skyddet till våldsutsatta
              kvinnor. Men det finns också systemtankar som säger att kommuner
              ska tillskjuta lika mycket pengar. Vi ska i alla fall försäkra
              oss om att kommunerna inte tar bort några av de resurser som de
              har tänkt att använda när staten skjuter till över 100 miljoner
              kronor.
            </seg>
            <seg>
              Djurförsök
            </seg>
          </u>
          <note type="speaker">
            Anf. 22 CATHARINA ELMSÄTER-SVÄRD (m):
          </note>
          <u xml:id="i-f541ec5c18e6aea7" who="catharina_elmsater-svard_67ac84">
            <seg>
              Herr talman! I regeringsförklaringen förra veckan fick vi tydligt
              betonat behovet av kunskap och forskning som en framtidsfråga,
              vilket jag håller med om. Likaså anses där läkemedel och bioteknik
              vara en framtidsbransch, vilket jag också håller med om.
            </seg>
            <seg>
              Jordbruksministern lade i dagarna fram en proposition som handlar
              om djurförsök där det tas upp förtydliganden om djurförsök och
              försöksdjur, vilket jag tror är nödvändigt och bra. Men i samband
              med den här propositionen uppdrogs det en hel del utredningar
              till den statliga djurskyddsmyndigheten om till exempel hur djur
              upplever smärta och om djurskyddsorganisationer ska ha möjlighet
              att överklaga beslut. Det här oroar mig, men uppenbarligen också
              hela den svenska forskningen och hela den svenska läkemedelsindustrin.
            </seg>
            <seg>
              Min fråga till jordbruksministern är: Är det meningen att den
              här framtids- och kunskapsbranschen inte ska behöva äventyras
              på grund av de utredningar som har lagts till just Djurskyddsmyndigheten?
            </seg>
          </u>
          <note type="speaker">
            Anf. 23 Jordbruksminister ANN-CHRISTIN NYKVIST (s):
          </note>
          <u xml:id="i-db89a35f3bc9b6f3" who="unknown">
            <seg>
              Herr talman! Svaret på den frågan är ja. Vi ska givetvis se till
              att vi använder djurförsök så sparsamt som möjligt. Finns det
              alternativa metoder ska vi använda dem. När vi behöver djurförsöken
              ska vi använda så få djur som möjligt, och de djuren ska lida
              så lite som möjligt. Det är utgångspunkterna för det arbete som
              vi nu jobbar med inom departementet.
            </seg>
            <seg>
              Vi har lagt fram en proposition på riksdagens bord som innebär
              att vi gör förtydliganden och att vi får en bättre prövning i
              de djurförsöksetiska nämnderna. Sedan har vi lagt fram ett uppdrag
              till Djurskyddsmyndigheten när det gäller avel av modifierade
              försöksdjur. Det finns också ett uppdrag när det gäller klassificeringen
              av lidande.
            </seg>
            <seg>
              Den fråga som Catharina Elmsäter-Svärd tar upp om instansordningen,
              möjligheter att överklaga, kommer att ligga i en särskild utredning.
            </seg>
            <seg>
              Det är en väldigt viktig utgångspunkt för mig och för regeringen
              att vi ska ha en god utveckling inom läkemedelsindustrin, och
              det ska inte hindras av de regler vi har när det gäller djurförsök.
            </seg>
          </u>
          <note type="speaker">
            Anf. 24 CATHARINA ELMSÄTER-SVÄRD (m):
          </note>
          <u xml:id="i-dc16d872e9bb1f78" who="catharina_elmsater-svard_67ac84">
            <seg>
              Herr talman! Jag tycker att det är oerhört viktigt att få höra
              just ministerns syn i den här frågan. Vi är uppenbarligen rätt
              överens.
            </seg>
            <seg>
              Problemet är att vi vet att regeringens samarbetspartier, Vänstern
              och Miljöpartiet, till exempel inte vill ha en svensk pälsdjursnäring.
              Detta har man nu tyvärr fått infriat, inte minst med hjälp av
              Djurskyddsmyndigheten. Vi vet att samma partier dessutom inte
              heller vill ha några djurförsök.
            </seg>
            <seg>
              Jag tolkar i alla fall ministern här i dag som att svensk forskning
              och läkemedelsindustri inte ska behöva oroa sig på grund av de
              här utredningarna trots att de har lagts på Miljöpartiets skötebarn,
              Djurskyddsmyndigheten.
            </seg>
          </u>
          <note type="speaker">
            Anf. 25 Jordbruksminister ANN-CHRISTIN NYKVIST (s):
          </note>
          <u xml:id="i-37da8c276c34fbae" next="cont" who="unknown">
            <seg>
              Herr talman! Djurskyddsmyndigheten är en myndighet under regeringen,
              så det finns en styrning från regeringens sida när det gäller
              vad myndigheten ska ha för uppdrag när det gäller att utreda.
              Sedan ska de här utredningarna remissbehandlas när de kommer tillbaka
              på regeringens bord, och då har olika intressenter möjlighet att
              lägga fram sina synpunkter.
            </seg>
            <seg>
              Jag noterade att man från forskningens sida och läkemedelsindustrins
              sida bekräftade att den proposition som vi nu lägger fram har
              man god förståelse för och tycker är nödvändig. Givetvis ska det,
              som jag underströk här tidigare, vara möjligt att forska kvalificerat
              i Sverige, och ibland behöver man djurförsök. Men jag hoppas att
              vi är överens om att vi ska försöka minska antalet djurförsök,
              att vi ska använda alternativa metoder, att vi ska ha så få djur
              som möjligt i försöken och att vi inte ska utsätta försöksdjuren
              för onödigt lidande.
            </seg>
            <seg>
              Sedan tar Catharina Elmsäter-Svärd upp en annan fråga, pälsdjursnäringen,
              men jag hoppas att jag får den i en omgång till eftersom det var
              ytterligare en fråga.
            </seg>
            <seg>
              Kvinnors ställning på arbetsmarknaden
            </seg>
          </u>
          <note>
            Anf. 26 GUDRUN SCHYMAN (-):
          </note>
          <u prev="cont" who="unknown">
            <seg>
              Herr talman! Jag vill ställa min fråga till statsrådet Jens Orback
              i hans egenskap av jämställdhetsminister.
            </seg>
            <seg>
              Jag har tagit del av statens budget, och det finns ett utmärkt
              särtryck som heter Fördelningen av ekonomiska resurser mellan
              kvinnor och män . Där har man bra statistik uppdelad på kön.
            </seg>
            <seg>
              Här kan man inledningsvis läsa: Löneskillnaden mellan kvinnor
              och män är betydande även när hänsyn tas till olika yrkesval och
              sektorer. Kvinnor tjänar i genomsnitt 92 procent av vad män tjänar.
            </seg>
            <seg>
              Man kan också läsa: Ett generellt mönster är att förekomsten
              av barn drar kvinnor från arbetsmarknaden, men det drar män till
              arbetsmarknaden. Kvinnor arbetar alltså mindre när de har barn,
              och män arbetar mer.
            </seg>
            <seg>
              Man kan också läsa: Kvinnors större ansvarstagande för hem och
              familj och högre andel deltidsarbete ger dem en ekonomiskt utsatt
              ställning. De är beroende av sin sammanboende mans ekonomiska
              resurser.
            </seg>
            <seg>
              Det finns mycket, inte smått men gott att läsa här. Men allt
              är inte alls gott, utan det är ganska hemskt. Man säger att detta
              inte ändrar sig, utan det här mönstret är cementerat. Det handlar
              om betalt och obetalt arbete och en skev ansvarsfördelning vid
              föräldraskap.
            </seg>
            <seg>
              Min fråga till jämställdhetsministern är: Vad tycker jämställdhetsministern
              att vi ska göra för att bryta upp det här mönstret, som är så
              väldigt hårt präglat i vårt samhälle och som innebär att kvinnors
              ställning på arbetsmarknaden är mycket svag?
            </seg>
          </u>
          <note type="speaker">
            Anf. 27 Statsrådet JENS ORBACK (s):
          </note>
          <u xml:id="i-bb8810bbba7c743d" next="cont" who="unknown">
            <seg>
              Herr talman! Det gläder mig att Gudrun Schyman citerar ur våra
              publikationer.
            </seg>
            <seg>
              Vi vill göra väldigt mycket. Vi vill höja taket i föräldraförsäkringen.
              Vi vill höja golvet i föräldraförsäkringen. Vi vill slå vakt om
              föräldraförsäkringens 80-procentiga nivå i utbetalningen. Höjningen
              av taket kan komma att beröra så många som 300 000 föräldrar.
              Vi vill se över visstidsanställningarna, som ökar. Vi vill ge
              rätt till heltid och möjlighet till deltid.
            </seg>
            <seg>
              Vi vill göra väldigt mycket, och vi vill göra det i samarbete
              med v och mp. Därför har vi också sagt att vi i höst vill presentera
              en handlingsplan för detta.
            </seg>
          </u>
          <note>
            Anf. 28 GUDRUN SCHYMAN (-):
          </note>
          <u prev="cont" who="unknown">
            <seg>
              Herr talman! Av de saker som jämställdhetsministern räknade upp
              är allting angeläget. Rätt till heltid borde vara en självklarhet,
              naturligtvis. Men det har inte att göra med föräldraskapet. Det
              är inte så att det inträffar då; den ofrivilliga deltiden för
              kvinnor finns där hela tiden. Det gäller också visstidsanställning,
              alltså tryggheten i anställningen, som från början är dålig för
              kvinnor.
            </seg>
            <seg>
              Det som möjligen skulle kunna ha en relevans gäller ekonomin,
              det vill säga höjda tak. Nu visar ju den forskning som finns att
              det inte är pengarna som det handlar om. Det är snarare så att
              det är i de lönelägen där man förlorar mest i familjen som män
              tar ut föräldraledighet i större omfattning än vad genomsnittet
              gör.
            </seg>
            <seg>
              Detta är inte en fråga om pengar, utan detta är en fråga om normer,
              könsroller, synen på det, och det är ytterst en fråga om makt.
              Då vore det naturligt att göra det som väldigt många föreslår,
              nämligen titta på föräldraförsäkringens utformning och se till
              att den blir individualiserad, precis som alla andra socialförsäkringar.
              Varför vill inte jämställdhetsministern detta?
            </seg>
          </u>
          <note type="speaker">
            Anf. 29 Statsrådet JENS ORBACK (s):
          </note>
          <u xml:id="i-50bc44658f72d008" next="cont" who="unknown">
            <seg>
              Herr talman! Jag håller inte med Gudrun Schyman. Makt handlar
              om pengar. För alla de kvinnor som i dag inte har rätt till heltid
              men skulle vilja ha heltid handlar det om pengar. Den kvinna som
              har möjlighet och rätt att försörja sig är friare som individ
              men också friare i sitt äktenskap.
            </seg>
            <seg>
              Jag hoppas att jag får en bundsförvant i Gudrun Schyman för att
              slå vakt till att börja med om den föräldraförsäkring vi har och
              att också reformera den såsom jag beskrev.
            </seg>
            <seg>
              Vi har i dag andra partier här i kammaren, bland annat Moderaterna,
              som vill sänka ersättningsnivån, som vill korta föräldraförsäkringen
              med fyra månader, som vill ta bort de individuellt riktade mamma-
              och pappamånaderna.
            </seg>
          </u>
          <note>
            Anf. 30 FÖRSTE VICE TALMANNEN:
          </note>
          <u prev="cont" who="unknown">
            <seg>
              Jag vill påpeka att svaret gäller Gudrun Schyman, inte Moderaterna.
            </seg>
          </u>
          <note type="speaker">
            Anf. 31 Statsrådet JENS ORBACK (s):
          </note>
          <u xml:id="i-fd87a09d3ada9813" who="unknown">
            <seg>
              Herr talman! Okej. Då vill jag bara ha en lierad i Gudrun Schyman
              i kampen för att ha kvar den föräldraförsäkring vi har. Vi har
              ett högt födelsetal i Sverige just därför att kvinnor ser att
              det finns en möjlighet att kombinera föräldraskap med arbete.
              Men det är klart att vi också måste driva politik för att män
              ska ta ökat ansvar för det obetalda arbetet. Där gäller att också
              män kommer in på de arbetsplatser som i dag domineras av kvinnor.
            </seg>
            <seg>
              Valutakursen i EU:s strukturfonder
            </seg>
          </u>
          <note type="speaker">
            Anf. 32 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-c5df3158aaedd71c">
            <seg>
              Herr talman! Jag har en fråga till vice statsministern om valutakursen
              i strukturfonderna. Det är inte en så himla enkel fråga, inte
              för mig i alla fall, men jag har läst på.
            </seg>
            <seg>
              Det handlar om att Sverige inte tar hem de pengar EU har avsatt
              för Sverige, på grund av felaktig valutakurs. Man beräknar att
              Sverige förlorar ungefär 1,4 miljarder på det. Regeringen beslutade
              i alla fall den 22 juni, ganska sent, att i sin förordning höja
              valutakursen från 8,50 till 8,60. Det var alltså ynka 10 öre.
              Man kan jämföra med att kursen när det gäller redan gjorda utbetalningar
              har varit på 9,15.
            </seg>
            <seg>
              Min fråga till vice statsministern är: Är det budgettekniska
              orsaker som ligger bakom att vi kan låta nästan 1½ miljard flyga
              oss ur händerna, eller beror det på problem i budgetlagen?
            </seg>
          </u>
          <note type="speaker">
            Anf. 33 Vice statsminister BOSSE RINGHOLM (s):
          </note>
          <u xml:id="i-d1b0abc788dc1428" who="unknown">
            <seg>
              Herr talman! Vi betalar runt 24, 25 miljarder kronor varje år
              till Europeiska unionen i medlemsavgift. Vi får tillbaka ungefär
              hälften. Vi tycker att vi borde få tillbaka mer eller snarast
              att vi borde betala mindre i avgift. Och statsministern har, senast
              i samband med toppmötet i juni månad i år, arbetat mycket hårt
              för att Sverige ska få en annan position när det gäller den ekonomiska
              relationen mellan EU och Sverige. Sverige, liksom Tyskland, Holland
              och några länder till, tillhör de så kallade nettobetalarna, det
              vill säga att vi betalar mer än vi får tillbaka. Det kanske är
              rimligt att vi gör det också, eftersom vi tillhör de rikaste länderna
              i Europeiska unionen.
            </seg>
            <seg>
              Men en del av det som vi kan få tillbaka kommer just via strukturfonderna,
              och det är naturligtvis viktigt att vi får tillbaka mycket pengar
              via strukturfonder och på annat sätt. Vi ska då fastställa en
              kurs, en EU-kurs, valutakurs, som är en del av grunden för det.
            </seg>
            <seg>
              Det handlar naturligtvis inte om budgetteknik. Det handlar om
              att vi själva måste ha en medfinansiering hemma, och den bedömning
              som regeringen har gjort är att det är på den här nivån som vi
              har möjligheter att i dagens statsbudget ta hem de där pengarna,
              tillbaka till Sverige.
            </seg>
          </u>
          <note type="speaker">
            Anf. 34 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-88dd76e02f75f78b">
            <seg>
              Herr talman! Tack ministern! Den slutsats jag drar av vice statsministerns
              svar är, när man pratar om det här med medfinansieringen, att
              vi egentligen borde ta emot ännu mindre pengar för att slippa
              detta. Är det korrekt uppfattat?
            </seg>
          </u>
          <note type="speaker">
            Anf. 35 Vice statsminister BOSSE RINGHOLM (s):
          </note>
          <u xml:id="i-2011cb3ff2a893c4" who="unknown">
            <seg>
              Herr talman! Nej, det är inte korrekt uppfattat. Vi borde inte
              ta emot mindre pengar från Europeiska unionen. Vi har gjort bedömningen
              att de resurser som vi kan ta tillbaka via socialfonder och via
              andra EU-strukturfonder är på en nivå som vi i dag kan försvara
              i statsbudgeten. Det handlar hela tiden om att vi måste avsätta
              egna resurser i svensk ekonomi för den så kallade medfinansieringen,
              som inte bara handlar om EU-pengar, utan vi har också en egen
              finansiering från svensk sida. Det är alltid fråga om ett alternativ.
            </seg>
            <seg>
              Vi har valt att lägga pengar exempelvis på att höja barnbidragen.
              Det tycker vi är oerhört viktigt. Vi hade inte velat avstå från
              att höja barnbidragen för att i stället använda ytterligare pengar
              till medfinansiering. Vi har valt att lägga pengar på de äldre,
              att höja bostadsbidragen för dem exempelvis och att förbättra
              sjukvården. Det hade vi heller inte velat avstå från. Det är alltid,
              som i politiken, ett vägval. Vi tycker att vi har gjort en rimlig
              bedömning när det gäller att se till att vi kan förbättra vår
              välfärd på en rad områden och också hämta hem åtskilligt med pengar
              från Europeiska unionen.
            </seg>
            <seg>
              Livsmedelshantering utanför hemmet
            </seg>
          </u>
          <note type="speaker">
            Anf. 36 LENNART GUSTAVSSON (v):
          </note>
          <u who="lennart_gustavsson_b81021" xml:id="i-5110819f2917c4b7">
            <seg>
              Herr talman! Den 1 juli nästa år träder nya EU-regler i kraft
              som innebär högre krav på alla som hanterar livsmedel utanför
              hemmet.
            </seg>
            <seg>
              Nu finns det en oro i fråga om de här nya skärpta reglerna ska
              göra det svårare eller omöjligt för barn på fritids och dagis
              att hjälpa till i köket. Jag har noterat att Livsmedelsverket
              har försäkrat att så inte blir fallet, men jag skulle vilja höra
              jordbruksministerns kommentar till de signaler som kommer. Det
              finns faktiskt en oro bland landets förskolor.
            </seg>
          </u>
          <note type="speaker">
            Anf. 37 Jordbruksminister ANN-CHRISTIN NYKVIST (s):
          </note>
          <u xml:id="i-bc419091036979dc" who="unknown">
            <seg>
              Herr talman! Ja, vi kommer nu att jobba med det som vi kallar
              för hygienpaketet, som innebär att vi ska få bättre tillsyn av
              livsmedel och foder. Det här är angeläget eftersom vi ju vill
              ha en god livsmedelshygien, och vi vill undvika att vi blir sjuka
              av maten. Samtidigt medger de här reglerna en ökad flexibilitet
              i olika avseenden. Men på några punkter har det blivit otydligt,
              och just hur barnen ska kunna hjälpa till på dagis är en sådan
              punkt där det har blivit otydligt. Men jag delar Livsmedelsverkets
              uppfattning att det här är någonting som vi måste hantera så att
              vi inte i det här avseendet får en ordning som vi inte vill ha,
              så vi arbetar med den frågan på departementet.
            </seg>
          </u>
          <note type="speaker">
            Anf. 38 LENNART GUSTAVSSON (v):
          </note>
          <u who="lennart_gustavsson_b81021" xml:id="i-d85dfd0469fccf19">
            <seg>
              Herr talman! Ja, en del av oss är ju lite luttrade när det gäller
              EU:s regelverk där det ibland sägs att vi ska få bestämma lite
              mer själva. Men jag ska ställa en fråga som jordbruksministern
              kan besvara kortfattat, för att vinna tid, med ett ja eller nej:
              Kan jag med hänvisning till jordbruksministern nu säga till landets
              förskolebarn att de kan fortsätta som förut att vara med och baka
              bullar och röra i grytor och kastruller även efter den 1 juli
              nästa år?
            </seg>
          </u>
          <note type="speaker">
            Anf. 39 Jordbruksminister ANN-CHRISTIN NYKVIST (s):
          </note>
          <u xml:id="i-7b77a5345cce6b87" who="unknown">
            <seg>
              Herr talman! Ja, jag utgår från att vi ska kunna ordna så att
              barnen ska kunna vara med och baka bullar och röra i grytorna.
              Samtidigt tror jag att Lennart Gustavsson och jag är överens om
              att det ska vara tryggt och säkert när det gäller den mat som
              vi äter på dagis. Jag tycker inte att vi helt ska vifta bort att
              vi ska ha goda krav på hygien. Men inom ramen för det tycker jag
              att vi ska lösa det här problemet.
            </seg>
            <seg>
              Kvinnors möjligheter att starta företag
            </seg>
          </u>
          <note type="speaker">
            Anf. 40 ANNIKA QARLSSON (c):
          </note>
          <u who="annika_qarlsson_6d41d7" xml:id="i-b5a9c4a0b874aa55">
            <seg>
              Herr talman! Statsrådet Jens Orback pratade förut om möjligheten
              för kvinnor att försörja sig. Jag skulle vilja fortsätta där men
              vidga perspektivet lite ytterligare.
            </seg>
            <seg>
              Vi har många företag runtom i Sverige som är en väldigt viktig
              del för vår välfärd. De är en viktig del både när det gäller att
              få lön och att kunna försörja sig. Det handlar också om en möjlighet
              att förverkliga sina idéer.
            </seg>
            <seg>
              Det finns många likheter mellan män och kvinnor som driver företag.
              Båda har en önskan om att utvidga, och man bedriver verksamhet
              lokalt och globalt. Men det finns också en del skillnader.
            </seg>
            <seg>
              När vi tittar på hur stor andel av företagen som drivs av kvinnor
              ser vi att det är ungefär en fjärdedel. Och tittar vi på nystarter
              ser vi att det börjar närma sig en tredjedel, men det är inte
              mer än så. Någonstans i det här gäller det att fundera på vad
              samhället har för ansvar för att omfördela resurser och möjligheter
              så att kvinnor får samma möjligheter som män att faktiskt starta
              och driva företag.
            </seg>
            <seg>
              Det jag nu skulle vilja höra är hur statsrådet Jens Orback driver
              de här frågorna i regeringsarbetet.
            </seg>
          </u>
          <note type="speaker">
            Anf. 41 Statsrådet JENS ORBACK (s):
          </note>
          <u xml:id="i-5b550743a9568df8" who="unknown">
            <seg>
              Herr talman! Ja, vi driver dem bland annat på det sättet att
              vi i juli lade fram en lag som gör att vi när det gäller arbetsmarknadspolitiska
              åtgärder, när det gäller stödformer för kvinnor som ska starta
              företag, inte får diskriminera. Vi har nämligen sett, när vi har
              använt arbetsmarknadspolitiska åtgärder, att mera pengar har gått
              till just män. Ibland när det gäller det som har gjorts för män
              och kvinnor visar det sig också att män har fått en större andel
              av detta i själva utformningen också. Så där är det viktigt att
              vi nu tittar på alla de åtgärder som vi gör och att vi också kan
              bryta ned det i statistik så att det kan gynna kvinnor på precis
              samma sätt som män.
            </seg>
            <seg>
              Alla företag växer också från början. Någon gång anställer man
              sin första personal. Därför skulle jag också vilja passa på att
              peka på den reform som vi nu har signalerat om i budgetpropositionen,
              nämligen att man ska sänka arbetsgivaravgiften för den allra först
              anställda.
            </seg>
          </u>
          <note type="speaker">
            Anf. 42 ANNIKA QARLSSON (c):
          </note>
          <u who="annika_qarlsson_6d41d7" xml:id="i-d7628cf44bb6c7ec">
            <seg>
              Herr talman! Ja, det är ju lovvärt att det är saker på gång,
              men samtidigt har de förslag som du nu har räknat upp ingen betydelse
              för omfördelning. Man kommer inte att rikta några åtgärder som
              ger möjligheter för kvinnor just utifrån deras perspektiv.
            </seg>
            <seg>
              Från Centerpartiets sida har vi en mängd olika förslag. Det handlar
              om affärsrådgivning som är riktad till kvinnor, stöd till forskning
              om kvinnors företagande, starta-eget-sparande, riskkapitalavdrag
              och så vidare. Detta har just fokus på att stödja den del av Sveriges
              befolkning som är underrepresenterad här.
            </seg>
            <seg>
              När det gäller de bitar du nu tog upp försöker man bara utjämna
              det hela, men då lever ju de orättvisor kvar som vi redan har.
              Har du några tankar kring att faktiskt se till att det också specifikt
              gynnar kvinnor? Det skulle vara lite intressant att höra.
            </seg>
          </u>
          <note type="speaker">
            Anf. 43 Statsrådet JENS ORBACK (s):
          </note>
          <u xml:id="i-9d95b8938b43e623" who="unknown">
            <seg>
              Herr talman! Jag tror att vi talar förbi varandra därför att
              jag tror att om man jämnar ut så gynnar man den missgynnade gruppen.
              Om man har en kaka och ger lite mer till den ena så gynnar man
              den i förhållande till den andra, så jag tror inte att det finns
              någon motsättning där.
            </seg>
            <seg>
              Däremot vill jag också problematisera kring detta. Om man har
              riktade insatser till en viss grupp, på grund av kön, måste man
              också se till att man inte missgynnar det andra könet. Det gäller
              faktiskt också när man riktar speciella stöd till kvinnor, därför
              att det finns i vårt land också många män som har behov av den
              här sortens stöd. Men jag skulle vilja säga att om vi inte diskriminerar
              på den här punkten då gynnar vi kvinnor.
            </seg>
            <seg>
              Återplanteringsstöd efter stormen Gudrun
            </seg>
          </u>
          <note type="speaker">
            Anf. 44 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-31b20f0c6195247a">
            <seg>
              Herr talman! Jag hade också tänkt ställa en fråga om hur barnen
              vid förskolan Solstrålen i Skellefteå och andra skulle få delta
              i matlagningen framöver. Jag hade önskat att jordbruksministern
              kunde garantera att de skulle få vara med i minst samma utsträckning
              som hittills. Men jag får ställa en annan fråga.
            </seg>
            <seg>
              I budgetpropositionen föreslås ett återplanteringsstöd för dem
              som har drabbats av Gudrunkatastrofen. Min fråga är för det första:
              Kommer de som har startat återplanteringen redan under året, under
              2005, att kunna få del av återplanteringsstödet? För det andra:
              Kommer granplantering även fortsättningsvis att kunna få samma
              stöd som annan plantering?
            </seg>
          </u>
          <note type="speaker">
            Anf. 45 Jordbruksminister ANN-CHRISTIN NYKVIST (s):
          </note>
          <u xml:id="i-6c5b77530bd187ea" who="unknown">
            <seg>
              Herr talman! Jag får en fråga som inte ligger inom mitt ansvarsområde.
              Det här är Ulrica Messings ansvarsområde, så jag kan nog inte
              ge Sven Gunnar Persson det detaljerade svar som han efterfrågar.
              Jag kan konstatera att det beslut som finns beskrivet i budgetpropositionen
              säger att det här ska vara enligt Skogsvårdsstyrelsens rekommendationer.
              Där finns ju balansen mellan barrträd och lövträd. Där tycker
              jag att Sven Gunnar Persson har ett gott svar.
            </seg>
            <seg>
              Den första detaljerade frågan har jag inte svaret på.
            </seg>
          </u>
          <note type="speaker">
            Anf. 46 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-cb243d4455610734">
            <seg>
              Herr talman! Jag har läst under budgetpropositionens utgiftsområde
              23 som ju Ann-Christin Nykvist är ansvarig för. Där står det väldigt
              mycket om just återplantering och de åtgärder som man ska vidta
              med anledning av dem som har drabbats av stormen. Därför tycker
              jag att det vore angeläget om Ann-Christin Nykvist åtminstone
              på regeringens vägnar kunde säga att de som har varit förutseende
              och satt i gång med planteringen snabbt också ska få del av stödet.
            </seg>
          </u>
          <note type="speaker">
            Anf. 47 Jordbruksminister ANN-CHRISTIN NYKVIST (s):
          </note>
          <u xml:id="i-79a896b351213a02" who="unknown">
            <seg>
              Herr talman! Sven Gunnar Persson, det är inte så enkelt som att
              man är ansvarig för ett helt utgiftsområde. Jag har ansvar både
              inom utgiftsområde 1, 24 och 23 men inte för skogsfrågorna. Jag
              vill därför inte i detalj gå in på den fråga som Sven Gunnar Persson
              ställer. Men givetvis ska vi se till, och som också är formulerat
              i budgetpropositionen, att det ska vara utifrån de principer som
              Skogsvårdsstyrelsen har lagt fast. Vi får återkomma till den fråga
              som Sven Gunnar Persson specifikt ställer när det gäller dem som
              redan har planterat.
            </seg>
            <seg>
              Golfsport som friskvård
            </seg>
          </u>
          <note type="speaker">
            Anf. 48 KRISTER HAMMARBERGH (m):
          </note>
          <u who="krister_hammarbergh_d1f5c2" xml:id="i-ea3e2c3b5d1adfb5">
            <seg>
              Herr talman! Jag har en fråga till vice statsminister Bosse Ringholm.
              Det gäller hans och regeringens syn på golfsporten.
            </seg>
            <seg>
              I Sverige stimulerar vi människors motion och friskvård bland
              annat genom att ge möjlighet till skatteavdrag för arbetsgivare
              för sina anställda. Däremot behandlas inte alla idrotter på samma
              sätt. Golfsporten har längre tillbaka i tiden betraktats som exklusiv.
              Den består i dag av 600 000 utövare. Förklaringen är enkel: Det
              är bra motion, det går både för unga och gamla att utöva den,
              och det är faktiskt inte så väldigt dyrt längre. Därav antalet
              utövare.
            </seg>
            <seg>
              Min fråga till vice statsministern är om han är beredd att modernisera
              regeringens syn på golfsporten och också ge en möjlighet för golfutövarna
              att ta del av den typ av friskvårdsförmåner som andra idrottsutövare
              har.
            </seg>
          </u>
          <note type="speaker">
            Anf. 49 Vice statsminister BOSSE RINGHOLM (s):
          </note>
          <u xml:id="i-cc2a24234f2fc918" who="unknown">
            <seg>
              Herr talman! Golfsporten är en folksport i dag med över 600 000
              deltagare. Den är, som det sades här, inte längre en exklusiv
              sport. Därför är det rimligt, när man ser på de skatteregler vi
              har för att ge arbetsgivare möjlighet att dra av för olika typer
              av motion och fysisk aktivitet för de anställda, att se det i
              ett brett sammanhang. Det kan handla om gamla traditionella motionsformer
              men också nya moderna former som kanske har annat uttryck i dag
              än de hade för 10, 20 eller 30 år sedan.
            </seg>
            <seg>
              Regelverket är sådant att det i sista hand är skattemyndigheten
              själv som gör en bedömning av om man uppfyller de regler som skattemyndigheterna
              har för att ge arbetsgivare rätt att göra den här typen av avdrag.
              Såvitt jag känner till har inte något sådant fall prövats när
              det gäller golfområdet. Det är naturligtvis upp till den arbetsgivare
              som vill testa det att göra det för att se om de regler som finns
              uppfylls av golfen som ju är en bred folksport i dag och omfattar
              väldigt många människor. För 25 år sedan var det några tiotusentals
              människor, i dag är det över en halv miljon. Så det har skett
              en väldigt stor förändring för golfens del.
            </seg>
          </u>
          <note type="speaker">
            Anf. 50 KRISTER HAMMARBERGH (m):
          </note>
          <u who="krister_hammarbergh_d1f5c2" xml:id="i-46959edbbcb258c0">
            <seg>
              Herr talman! Jag tackar ministern för svaret. Jag har tidigare
              skickat en fråga till finansminister Pär Nuder, och jag kan konstatera
              att det skiljer sig lite grann åt i synen mellan de olika statsråden.
              Min fråga är då till vice statsministern om synen på golfsporten
              med det positiva besked som vice statsministern nu ger skiljer
              sig från den syn som gavs i juni.
            </seg>
          </u>
          <note type="speaker">
            Anf. 51 Vice statsminister BOSSE RINGHOLM (s):
          </note>
          <u xml:id="i-edf844cbe8b09323" who="unknown">
            <seg>
              Herr talman! Nej, det skiljer sig inte åt på något sätt. Jag
              tror att det som finansministern svarade i juni och som jag som
              finansminister svarade förra året överensstämmer med vad jag säger
              nu. Vi har generella regler som gör att arbetsgivare som vill
              understödja de anställdas motion och fysiska välbefinnande har
              rätt till avdrag under förutsättning att verksamheten riktar sig
              till alla anställda, att det finns möjlighet för alla anställda
              att delta i verksamheten, och att den inte är av exklusiv art.
              Man kan inte i förordning, inte ens från Skatteverkets sida, räkna
              upp de 6070 olika typer av idrottsaktiviteter som vi har i vårt
              land. Det får ske en prövning från fall till fall. Därför har
              jag svarat på samma sätt tidigare som jag svarar i dag. Jag svarade
              när jag var finansminister också att det är upp till den som vill
              pröva olika sporter att göra det i en vanlig rättslig prövning
              i vårt skattesystem. Det kan naturligtvis också göras på golfens
              område.
            </seg>
            <seg>
              Resurssvaga konsumenter
            </seg>
          </u>
          <note type="speaker">
            Anf. 52 HILLEVI LARSSON (s):
          </note>
          <u who="hillevi_larsson_67e0bc" xml:id="i-883616cbb2db3263">
            <seg>
              Herr talman! Jag vill vända mig till konsumentminister Ann-Christin
              Nykvist. Vi är alla konsumenter. Jag vill se det som ett av de
              viktigaste välfärdsområdena. Speciellt viktigt är det för dem
              som har begränsade resurser. Alla val man gör kan leda till att
              det blir svårt att få det att gå ihop i slutet av månaden. Det
              gäller att välja mellan telebolag, elbolag, vilken mat man ska
              köpa, vilka lån man ska ta och vilka kläder man ska köpa. Det
              är hur många val som helst. Det kan skilja tusenlappar beroende
              på hur man fattar dessa beslut.
            </seg>
            <seg>
              De aktiva konsumenterna är inte huvudproblemet, de som har lätt
              att orientera sig i djungeln och som har mycket pengar så att
              det inte blir så livsavgörande om man fattar fel beslut. Men det
              finns de som har lite pengar och som har svårt att orientera sig.
              Min fråga är: Vad ska vi göra för att hjälpa dem så att de får
              det lite lättare att få pengarna att räcka?
            </seg>
          </u>
          <note type="speaker">
            Anf. 53 Jordbruksminister ANN-CHRISTIN NYKVIST (s):
          </note>
          <u xml:id="i-295492625bef4a58" who="unknown">
            <seg>
              Herr talman! Det är en väldigt angelägen fråga som Hillevi Larsson
              tar upp. Den är jag väldigt engagerad i. Just nu arbetar jag med
              en proposition om konsumentpolitiken som ska ha en inriktning
              mot de resurssvaga grupperna. Det handlar om att ha en lagstiftning
              som skyddar de enskilda. Framför allt gäller det den marknadsrättsliga
              lagstiftningen så att avtalsvillkoren är skäliga och marknadsföringen
              inte är vilseledande. Men jag tror också att det är väldigt angeläget
              att vi har ett stöd till konsumenterna som finns så nära konsumenterna
              som möjligt och att vi då bygger vidare på den kommunala konsumentverksamheten.
              Det tycker jag ska kombineras med att vi också stöttar konsumentorganisationer
              så att det finns en röst som tar till vara konsumentens intresse.
            </seg>
          </u>
          <note type="speaker">
            Anf. 54 HILLEVI LARSSON (s):
          </note>
          <u who="hillevi_larsson_67e0bc" xml:id="i-3edab5fbb63aeaf9">
            <seg>
              Herr talman! Jag tror också att det handlar om att komma till
              rätta med det lurendrejeri som faktiskt förekommer. Det är illa
              nog när man lägger på några hundra- eller tusenlappar på priset,
              men det finns rena lurendrejerimetoder. Tyvärr har detta brett
              ut sig alltmer. Jag tror, precis som ministern säger, att det
              handlar mycket om att ha konsumentvägledningen nära. Det finns
              exempel i Göteborg där man har prövat ute i bostadsområden där
              det bor många resurssvaga människor att komma i kontakt med människor
              som annars inte själva aktivt söker sig till konsumentvägledare.
              Jag tror att detta är något vi måste bygga vidare på, och vi måste
              även ställa mycket högre krav på näringsidkarna att vara tydliga
              i den information som de går ut med.
            </seg>
          </u>
          <note type="speaker">
            Anf. 55 Jordbruksminister ANN-CHRISTIN NYKVIST (s):
          </note>
          <u xml:id="i-54dfe83624bbca3b" who="unknown">
            <seg>
              Herr talman! Just exemplet med Bergsjön och den konsumentvägledning
              som vi har haft där är ett väldigt gott exempel. Det har varit
              värdefullt för den har inte bara riktat sig till de utsatta konsumenterna
              utan också varit bra för företagen och de småföretag som inte
              har haft kunskap om konsumentlagstiftningen och hur man ska förhålla
              sig till konsumenter. Där tror jag att vi kan lära oss en hel
              del.
            </seg>
            <seg>
              Bedrägerierna är ju kopplade till ny teknik. Det är bra att vi
              får nya tjänster i mobiltelefonerna och att vi kan uträtta mycket
              via Internet. Här behöver vi i flera stycken en skärpt lagstiftning.
            </seg>
            <seg>
              Modemkapningar har ju förekommit. Det har kallats vår tids största
              konsumentproblem. Där har vi en utredning på remiss. Jag räknar
              med att kunna lägga fram en proposition våren 2006 för att komma
              till rätta med det problemet.
            </seg>
            <seg>
              Vård utomlands
            </seg>
          </u>
          <note type="speaker">
            Anf. 56 ANNA LILLIEHÖÖK (m):
          </note>
          <u who="anna_lilliehook_3d83e8" xml:id="i-328bed854f78c772">
            <seg>
              Herr talman! Jag vill ställa en fråga till statsrådet Ylva Johansson
              om vård utomlands.
            </seg>
            <seg>
              Svenska patienter har rätt att söka vård vid sjukhus i andra
              länder i EU. Svenska patienter ska få den vården på samma villkor
              och med samma avgift som för vård i Sverige. Man behöver inte
              heller söka något särskilt godkännande för detta.
            </seg>
            <seg>
              Det är emellertid väldigt få som utnyttjar den här möjligheten,
              och ännu färre som över huvud taget känner till att man har denna
              möjlighet och detta alternativ till vård när man väntar till exempel
              på operation.
            </seg>
            <seg>
              Min fråga är: Vilka åtgärder har ministern vidtagit för att sprida
              informationen om möjligheten för svenska patienter att få vård
              utomlands?
            </seg>
          </u>
          <note type="speaker">
            Anf. 57 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-28a5f756129c8e2c">
            <seg>
              Herr talman! Det är bra att svenska medborgare har möjlighet
              att söka vård också i andra länder inom EU, inte minst eftersom
              vi rör oss så mycket mer. Det är bra att vi får ett sjukhussystem
              där vi har möjlighet att få vård inte bara i vårt eget land, utan
              också i andra länder, och att vi har möjlighet att utnyttja expertis
              och goda kunskaper i andra länder.
            </seg>
            <seg>
              De regler som gäller för vård i annat EU-land ser olika ut för
              olika fall.
            </seg>
            <seg>
              Det finns möjlighet att direkt få vården avtalad med sitt landsting
              i ett annat EU-land. Man har möjlighet att söka förhandsbesked
              och få besked från Försäkringskassan innan man påbörjar vården
              i ett annat EU-land. Eller också kan man direkt söka sig dit och
              i efterhand ansöka om att få vården ersatt.
            </seg>
            <seg>
              De regler som styr detta är de domstolsutslag som finns på europeisk
              nivå. Det finns inget enkelt europeiskt regelverk för den här
              typen av vård och för vad som ska gälla i ersättningsfrågorna.
            </seg>
            <seg>
              Jag tycker att det vore bra om vi hade tydliga gemensamma europeiska
              regler för detta. Jag har nyligen initierat en sådan diskussion
              tillsammans med några av mina kolleger inom den europeiska unionen.
            </seg>
          </u>
          <note type="speaker">
            Anf. 58 ANNA LILLIEHÖÖK (m):
          </note>
          <u who="anna_lilliehook_3d83e8" xml:id="i-33876f9a4675cc54">
            <seg>
              Herr talman! Detta erbjuder ju en fantastisk möjlighet för alla
              de svenska patienter som står i vårdkö och väntar på operation
              och behandling här i Sverige. Det visar sig att varken sjukvårdspersonal
              eller patienter känner till den här möjligheten.
            </seg>
            <seg>
              Därför vill jag än en gång fråga ministern vilka åtgärder ministern
              ämnar vidta i framtiden för att patienterna och sjukvårdspersonalen
              ska känna till den här möjligheten. Det gäller särskilt dem som
              väntar i operationsköer.
            </seg>
          </u>
          <note type="speaker">
            Anf. 59 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-e88c1a4530e4507c">
            <seg>
              Herr talman! När det gäller väntetiderna inom vården är det viktigaste
              vi kan göra naturligtvis att se till att man inte får långa väntetider
              i Sverige. Det genomför vi nu med hjälp av vårdgarantin som börjar
              gälla den 1 november i år och som är en oerhört stor reform som
              kommer att betyda mycket för svenska patienter.
            </seg>
            <seg>
              När det gäller vård i annat land inom EU är det inte en möjlighet,
              utan det är olika möjligheter och det är olika regler. I flera
              av fallen finns inga gemensamma regler, utan man styrs av enskilda
              fall som har dömts i domstol.
            </seg>
            <seg>
              Just för att det ska vara möjligt med förutsägbarhet och information
              behöver vi, tror jag, gemensamma regler inom EU. Jag tycker att
              det vore bra om vi kunde få ett patientrörlighetsdirektiv inför
              samarbetet på sjukvårdens område inom Europeiska unionen. Jag
              har initierat en sådan diskussion tillsammans med mina kolleger
              inom unionen.
            </seg>
            <seg>
              Gäststudenter i Sverige
            </seg>
          </u>
          <note type="speaker">
            Anf. 60 AXEL DARVIK (fp):
          </note>
          <u who="axel_darvik_bc1b0b" xml:id="i-048ac25d896aebe7">
            <seg>
              Herr talman! Jag har en fråga till migrationsministern.
            </seg>
            <seg>
              Jag tittade på frukost-tv i morse. I rutan stod generaldirektören
              för Invest in Sweden Agency en statlig myndighet som arbetar för
              investeringar i Sverige. Han sade att vi har en hel del tossiga
              regler i vårt system.
            </seg>
            <seg>
              Utländska studenter som har varit här några år får till exempel
              inte lov att stanna och arbeta efter examen. Jag håller fullständigt
              med honom. Det är tossigt och grymt att slänga ut studenter när
              de har bott här några år, skaffat vänner och kontakter och blivit
              väl integrerade i vårt samhälle.
            </seg>
            <seg>
              Jag undrar, Barbro Holmberg, vad kommer du att göra för att regeringen
              ska ändra på de här tossiga reglerna?
            </seg>
          </u>
          <note type="speaker">
            Anf. 61 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-ed0a5d650d43e8b3">
            <seg>
              Herr talman! Jag vill inte riktigt kalla reglerna för tossiga.
              Men helt klart är jag överens med frågeställaren om att reglerna
              behöver ändras.
            </seg>
            <seg>
              Vi har en utredning som just tittar på möjligheterna att ge gäststudenter
              möjlighet att stanna efter det att studierna är avslutade.
            </seg>
            <seg>
              Vi behöver självklart internationellt utbyte och det är väldigt
              viktigt just när det gäller forskare och gäststudenter.
            </seg>
            <seg>
              Inom EU har vi arbetat länge med att utöka det internationella
              utbytet till länderna i EU. I Sverige har vi fördubblat antalet
              gäststudenter de senaste åren.
            </seg>
            <seg>
              Det pågår alltså ett sådant arbete som efterlyses.
            </seg>
          </u>
          <note type="speaker">
            Anf. 62 AXEL DARVIK (fp):
          </note>
          <u who="axel_darvik_bc1b0b" xml:id="i-ab92d9d07f91dad2">
            <seg>
              Herr talman! Jag är glad över att Barbro Holmberg ger det beskedet.
              Göran Persson gav ett helt annat besked för inte så länge sedan.
              Han var mer hårdnackad och sade att de inte ska få lov att stanna.
            </seg>
            <seg>
              Förutom att det är en personlig tragedi för många utländska studenter
              när man förlorar vänner och inte får chans att träffa dem är det
              en stor förlust för Sverige när man slänger ut driftiga människor
              som har valt att komma hit och studera och som får jobb efter
              examen men inte får lov att stanna.
            </seg>
            <seg>
              Det är som att stå i duschen i kallvatten och riva sönder tusenlappar
              något som definitivt inte är särskilt vettigt.
            </seg>
            <seg>
              Jag är glad att det nu blir en förändring av detta. Det är mycket
              positivt.
            </seg>
          </u>
          <note type="speaker">
            Anf. 63 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-470ae5b4a9d8f8c5">
            <seg>
              Herr talman! Statsministerns svar kanske gällde något annat.
              Man måste titta på varför gäststudenten är här och studerar. Det
              kan vara så att det är ett led i vårt internationella utvecklingssamarbete
              där vi bidrar till att människor kommer hit och studerar. Då är
              tanken att de människorna ska återvända till sina hemländer för
              att bidra till utvecklingen.
            </seg>
            <seg>
              Det ser lite olika ut.
            </seg>
            <seg>
              Men vi ser över regelverket just när det gäller gäststudenter.
            </seg>
            <seg>
              Bensinskatten
            </seg>
          </u>
          <note type="speaker">
            Anf. 64 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-dfa1e4d6f7b3587b">
            <seg>
              Herr talman! Jag har en fråga till vice statsministern.
            </seg>
            <seg>
              De höga bensinskatter vi har i dag slår hårt mot befolkningen,
              inte minst i glesbygden. Många barnfamiljer har inte längre råd
              ens med en semestervecka.
            </seg>
            <seg>
              I regeringens budgetförslag vill man påföra ännu en ny skatt,
              den så kallade flygskatten. Den slår ytterligare hårt mot just
              glesbygdens län särskilt i Norrland. En resa mellan Luleå och
              Malmö kommer för en tvåbarnsfamilj att kosta 1 120 kr mer.
            </seg>
            <seg>
              Min fråga till vice statsministern är: Vad avser regeringen att
              göra för att vi ska ha reella möjligheter att bo och verka i glesbygden
              i Norrland?
            </seg>
          </u>
          <note type="speaker">
            Anf. 65 Vice statsminister BOSSE RINGHOLM (s):
          </note>
          <u xml:id="i-330e435442fa2bd8" who="unknown">
            <seg>
              Herr talman! Uppgiften att en resa mellan Luleå och Malmö kommer
              att fördyras med 1 100 kr stämmer inte.
            </seg>
            <seg>
              Det finns ett förslag i budgetpropositionen om en typ av flygskatt.
              Det är ännu inte exakt definierat hur den ska utformas. Det ska
              självfallet tas regionala hänsyn. För den som bor i glesbygd och
              är mer beroende av exempelvis flygtransporter än vad man är i
              andra delar av landet kommer man att väga in den faktorn. Man
              kan inte mekaniskt räkna ut det och säga att det kommer att kosta
              1 100 kr mer för den här familjen.
            </seg>
            <seg>
              På många olika sätt försöker vi i budgetpropositionen att ta
              hänsyn till de delar av vårt land som är mer glest befolkade.
              Det finns förslag om avdragsmöjligheter för glesbygden. Det finns
              andra förslag som är oerhört viktiga framför allt när det gäller
              att ställa om vårt transportsystem så att vi inte blir lika beroende
              av olja, bensin och diesel som vi har varit hittills.
            </seg>
            <seg>
              Det är oerhört viktigt. De pengar som vi satsar i budgeten på
              framför allt forskning och stöd till de branscher, till exempel
              fordonsindustrin, som medverkar till att ställa om vår energiförbrukning
              kan medverka till att den här familjen i Luleå kan få betydligt
              rimligare transportkostnader i ett längre perspektiv.
            </seg>
            <seg>
              Det handlar om att värna vår miljö och se till att miljön får
              stöd genom olika former av forskningsinsatser.
            </seg>
          </u>
          <note type="speaker">
            Anf. 66 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-d974ff4fe6043576">
            <seg>
              Herr talman! Många länder i Europa går i helt motsatt riktning
              mot Sverige. Flygskatterna avvecklas i exempelvis England och
              Danmark. Andra länder avvecklar eller minskar bensinskatten. Belgien
              och Italien har flaggat för det.
            </seg>
            <seg>
              Är det en omöjlighet här i Sverige att ta hänsyn till de människor
              som är helt beroende av de här kommunikationsmedlen?
            </seg>
          </u>
          <note type="speaker">
            Anf. 67 Vice statsminister BOSSE RINGHOLM (s):
          </note>
          <u xml:id="i-e256a843e49e5947" next="cont" who="unknown">
            <seg>
              Herr talman! Nej, det är ingen omöjlighet. Vi tar hänsyn och
              kommer i växande utsträckning att ta hänsyn till de regionalpolitiska
              faktorerna.
            </seg>
            <seg>
              Jag vill påminna om att det hela tiden är en balansgång mellan
              att å ena sidan försöka värna vår miljö och se till att den utsätts
              för så lite skador som möjligt och å andra sidan att väga in regionalpolitik,
              glesbygd och annat när man utformar politiken.
            </seg>
            <seg>
              Jag tror att det är en stor vinst för de människor som bor i
              glesbygd och för alla andra som är beroende av långa transporter
              om vi kan minska energiförbrukningen och framför allt om vi kan
              gå över till mer miljövänliga drivmedel än vi har i dagsläget.
              Staten satsar ju miljarder för att se till att exempelvis gå över
              till etanol, som är ett område som har fått miljardskattebefrielse
              under senare tid. Det kommer naturligtvis efter hand att ha stor
              betydelse för hela vårt land, inklusive glesbygden.
            </seg>
          </u>
          <note>
            Anf. 68 FÖRSTE VICE TALMANNEN:
          </note>
          <u prev="cont" who="unknown">
            <seg>
              Därmed är dagens frågestund med regeringen avslutad. Jag tackar
              deltagande statsråd och ledamöter samt åhörare.
            </seg>
            <seg>
              Skälet till dröjsmålet är resor.
            </seg>
            <seg>
              Skälet till dröjsmålet är resor.
            </seg>
            <seg>
              Skälet till dröjsmålet är sedan tidigare inbokade engagemang.
            </seg>
            <seg>
              Torkild Strandberg
            </seg>
            <seg>
              Torkild Strandberg
            </seg>
            <seg>
              Torkild Strandberg
            </seg>
          </u>
          <note>
            2 § Justering av protokoll
          </note>
          <note>
            Justerades protokollet för den 16 september.
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2005/06:1
          </note>
          <note>
            Interpellation 2005/06:1 av Tobias Billström (m)
          </note>
          <note>
            Interpellationen kommer att besvaras tisdagen den 11 oktober
            2005.
          </note>
          <note>
            Barbro Holmberg
          </note>
          <note>
            Interpellation 2005/06:2
          </note>
          <note>
            Interpellation 2005/06:2 av Tobias Billström (m)
          </note>
          <note>
            Interpellationen kommer att besvaras tisdagen den 11 oktober
            2005.
          </note>
          <note>
            Barbro Holmberg
          </note>
          <note>
            Interpellation 2005/06:5
          </note>
          <note>
            Interpellation 2005/06:5 av Erik Ullenhag (fp)
          </note>
          <note>
            Interpellationen kommer att besvaras tisdagen den 11 oktober
            2005.
          </note>
          <note>
            Lars Hedengran
          </note>
          <note>
            4 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            6 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 21 september
          </note>
          <note>
            Björn Hamilton
          </note>
          <note>
            Interpellationen redovisas i bilaga som fogats till riksdagens
            snabbprotokoll tisdagen den 27 september.
          </note>
          <note>
            7 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 22 september
          </note>
          <note>
            Cecilia Wigström
          </note>
          <note>
            Lars Lindén
          </note>
          <note>
            Bertil Kjellberg
          </note>
          <note>
            Henrik S Järrel
          </note>
          <note>
            Yvonne Ångström
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 27 september.
          </note>
          <note>
            8 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 21 september
          </note>
          <note>
            Tobias Billström
          </note>
          <note>
            Rolf Olsson
          </note>
          <note>
            Maria Larsson
          </note>
          <note>
            Sven Gunnar Persson
          </note>
          <note>
            Annika Qarlsson
          </note>
          <note>
            Rigmor Stenmark
          </note>
          <note>
            Rigmor Stenmark
          </note>
          <note>
            Annika Qarlsson
          </note>
          <note>
            Anna Grönlund Krantz
          </note>
          <note>
            Tuve Skånberg
          </note>
          <note>
            Lars Tysklind
          </note>
          <note>
            Inger René
          </note>
          <note>
            Johan Linander
          </note>
          <note>
            Anders G Högmark
          </note>
          <note>
            Anne-Marie Ekström
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 27 september.
          </note>
          <note>
            9 § Kammaren åtskildes kl. 15.04.
          </note>
          <note>
            Förhandlingarna leddes av förste vice talmannen.
          </note>
          <note>
            /Monica Gustafson
          </note>
        </div>
      </body>
    </text>
  </TEI>
</teiCorpus>
