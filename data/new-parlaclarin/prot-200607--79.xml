<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--79</head>
          <docDate when="2006-03-21">2006-03-21</docDate>
        </div>
      </front>
      <body>
        <div>
          <note xml:id="i-4b06c736d8dcf3aa-0">
            ﻿
          </note>
          <note xml:id="i-cf3a7365547b50c8-0">
            Riksdagens protokoll
          </note>
          <note xml:id="i-e9859ba74767d6fa-0">
            2006/07:79
          </note>
          <note xml:id="i-2f576ef7a304ce24-0" type="date">
            Onsdagen den 21 mars
          </note>
          <note xml:id="i-33886f8bde7e97d4-0">
            Kl. 09:00 - 18:01
          </note>
          <note xml:id="i-790faae7d34751bd-0">
            1 § Justering av protokoll
          </note>
          <note xml:id="i-ca1e60ec80726185-0">
            Justerades protokollet för den 15 mars.
          </note>
          <note xml:id="i-a49185045a86fcac-0">
            2 § Ny riksdagsledamot
          </note>
          <note xml:id="i-ed71b09b26c62257-0">
            Upplästes och lades till handlingarna följande från Valprövningsnämnden
            inkomna
          </note>
          <note xml:id="i-97cd9c51c6dc876e-0">
            Berättelse om granskning av bevis för riksdagsledamot
          </note>
          <note xml:id="i-56c669f83a9e52ee-0">
            Till Valprövningsnämnden har från Valmyndigheten inkommit bevis
            om att Bo Bernhardsson (s) utsetts till ny ledamot av riksdagen
            fr.o.m. den 9 april 2007 sedan Catherine Persson (s) avsagt sig
            uppdraget.
          </note>
          <note xml:id="i-995d834207ce7c5e-0">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note xml:id="i-694363fa360c9177-0">
            Bengt-Åke Nilsson
          </note>
          <note xml:id="i-34c40071c8d54cf1-0">
            /Kerstin Siverby
          </note>
          <note xml:id="i-79cc6943d3ab94c8-0">
            3 § Meddelande om inställd votering
          </note>
          <note xml:id="i-cfcf0bf344ea578c-0">
            Andre vice talmannen meddelade att voteringen torsdagen den 22
            mars kl. 12.00 skulle utgå. Voteringen kl. 17.00 samma dag skulle
            kvarstå.
          </note>
          <note xml:id="i-b296b43d690f1036-0">
            Meddelandet hade delats ut till kammarens ledamöter.
          </note>
          <note xml:id="i-9612c95468065ce2-0">
            4 § Anmälan om fördröjda svar på interpellationer
          </note>
          <note xml:id="i-849d1a9b07ea2f2b-0">
            Till riksdagen hade inkommit följande skrivelser:
          </note>
          <note xml:id="i-945192d9c921e247-0">
            Interpellation 2006/07:399
          </note>
          <note xml:id="i-4a554ad3d3029c3f-0">
            Interpellation 2006/07:399 Folkomröstningen om trängselskatter
          </note>
          <note xml:id="i-a0faa6dbe84fac68-0">
            Interpellationen kommer att besvaras tisdagen den 27 mars 2007.
          </note>
          <note xml:id="i-4a5c3031cc0d753e-0">
            Skälet till dröjsmålet är tjänsteresor.
          </note>
          <note xml:id="i-39a42a359c3820f9-0">
            Dag Ekman
          </note>
          <note xml:id="i-33c8c827e0a10249-0">
            Interpellation 2006/07:416
          </note>
          <note xml:id="i-b05f376d7ba1738d-0">
            Interpellation 2006/07:416 Ingångna avtal och avskaffande av
            merkostnadsersättningen till plusjobben
          </note>
          <note xml:id="i-0565fd11a2b5887a-0">
            Interpellationen kommer att besvaras tisdagen den 10 april 2007.
          </note>
          <note xml:id="i-4a5c3031cc0d753e-1">
            Skälet till dröjsmålet är tjänsteresor.
          </note>
          <note xml:id="i-ff071ac9b6ec2819-0">
            Karin Renman
          </note>
          <note xml:id="i-e29d2ba42c7cf2ca-0">
            Interpellation 2006/07:417
          </note>
          <note xml:id="i-0e019574d1db628c-0">
            Interpellation 2006/07:417 Förutsättningar för tillväxt av företag
            och arbete till de arbetslösa
          </note>
          <note xml:id="i-0565fd11a2b5887a-1">
            Interpellationen kommer att besvaras tisdagen den 10 april 2007.
          </note>
          <note xml:id="i-4a5c3031cc0d753e-2">
            Skälet till dröjsmålet är tjänsteresor.
          </note>
          <note xml:id="i-ff071ac9b6ec2819-1">
            Karin Renman
          </note>
          <note xml:id="i-41950167aed021eb-0">
            Interpellation 2006/07:418
          </note>
          <note xml:id="i-f4b44158abe2fc2b-0">
            Interpellation 2006/07:418 Brister i nystartsjobben
          </note>
          <note xml:id="i-0565fd11a2b5887a-2">
            Interpellationen kommer att besvaras tisdagen den 10 april 2007.
          </note>
          <note xml:id="i-4a5c3031cc0d753e-3">
            Skälet till dröjsmålet är tjänsteresor.
          </note>
          <note xml:id="i-ff071ac9b6ec2819-2">
            Karin Renman
          </note>
          <note xml:id="i-d52552866ac4fcac-0">
            Interpellation 2006/07:419
          </note>
          <note xml:id="i-2d8ab4b3a63739bb-0">
            Interpellation 2006/07:419 Privatisering av arbetsförmedlingar
          </note>
          <note xml:id="i-0565fd11a2b5887a-3">
            Interpellationen kommer att besvaras tisdagen den 10 april 2007.
          </note>
          <note xml:id="i-4a5c3031cc0d753e-4">
            Skälet till dröjsmålet är tjänsteresor.
          </note>
          <note xml:id="i-ff071ac9b6ec2819-3">
            Karin Renman
          </note>
          <note xml:id="i-80b426f6ae8fc8e1-0">
            5 § Hänvisning av ärenden till utskott
          </note>
          <note xml:id="i-25a6bf6e2a6d20ed-0">
            Föredrogs och hänvisades
          </note>
          <note xml:id="i-3123fe1f2c27777c-0">
            6 § Förnyad bordläggning
          </note>
          <note xml:id="i-f09e28d76b99a413-0">
            Föredrogs och bordlades åter
          </note>
          <note xml:id="i-54a869523a5af725-0">
            7 § Stabiliserings- och associeringsavtalet mellan Europeiska
            gemenskaperna och deras medlemsstater och Republiken Albanien
          </note>
          <note xml:id="i-4b053311646e2a43-0">
            Föredrogs
          </note>
          <note xml:id="i-8eb35dd681c21c38-0">
            Andre vice talmannen konstaterade att ingen talare var anmäld.
          </note>
          <note xml:id="i-e1629c727b608d58-0">
            8 § Bostadsförsörjningsfrågor
          </note>
          <note xml:id="i-4b053311646e2a43-1">
            Föredrogs
          </note>
          <note type="speaker" xml:id="i-938127828360826c-0">
            Anf. 1 FREDRIK LUNDH (s):
          </note>
          <u who="fredrik_lundh_132f0c" xml:id="i-9f8f5e9c61f45c3a-0">
            <seg xml:id="i-c7a7ecf6645cc285-0">
              Fru talman! I dag ska vi diskutera civilutskottets betänkande
              om bostadsförsörjningsfrågor, vilket inte är en dag för tidigt
              efter den slakt av bostadspolitiken som skett efter höstens maktskifte.
              Den högaktuella frågan är: Vilket ansvar ska samhället ha för
              att människor ska ha någonstans att bo?
            </seg>
            <seg xml:id="i-a32ff619e8b37ef9-0">
              Vi socialdemokrater står för en social bostadspolitik som ska
              skapa möjligheter för alla, oavsett inkomst, att få tillgång till
              ett bra boende. Bostadspolitiken är en viktig del av den generella
              välfärden och utgör för oss det fjärde benet i välfärdspolitiken
              utöver vård, skola och omsorg. Bostaden är en social rättighet,
              och samhället har ett ansvar.
            </seg>
            <seg xml:id="i-a68726ef7723a003-0">
              Fru talman! Vi står bakom alla våra reservationer i betänkandet,
              men jag nöjer mig här i kammaren med att yrka bifall till reservationerna
              nr 1, 8 och 12.
            </seg>
            <seg xml:id="i-24236af6c6238c90-0">
              Den sociala bostadspolitiken slaktas nu av den borgerliga regeringen.
              Staten ska inte längre ha något ansvar, utan marknaden ska lösa
              allt. Har vi hört det förut? Nyproduktionen av bostäder ska enbart
              ske efter marknadens kortsiktiga prioriteringar. Allmännyttan
              ska säljas ut. Marknadslösningar ska styra produktionen till attraktiva
              lägen i och kring de större städerna. Övriga projekt blir högriskprojekt.
            </seg>
            <seg xml:id="i-fed39964abd0197a-0">
              Antingen har borgarna inte förstått konsekvenserna av sin egen
              marknadsliberala politik, eller också blundar de för det resultat
              som politiken ger.
            </seg>
            <seg xml:id="i-be2ea5f48a00eec3-0">
              Fru talman! För att främja en rättvis tillgång till bostäder,
              för att värna miljön och för att få bra villkor även för inkomstsvaga
              grupper på bostadsmarknaden krävs statliga insatser. Utan statliga
              stöd i bostadspolitiken kommer orättvisorna och bostadsbristen
              att öka. Det är väl motiverat att stödja produktionen av bostäder
              så att vi kan uppnå de bostadspolitiska målen: Allas rätt till
              en bostad till rimlig kostnad.
            </seg>
            <seg xml:id="i-d2e804b297e03f46-0">
              Det som nu händer när den borgerliga regeringen skrotar räntebidrag
              och investeringsstöd är att allt statligt stöd till bostadsproduktion
              upphör. Detta är den mest genomgripande förändringen i modern
              tid och saknar en total konsekvensanalys.
            </seg>
            <seg xml:id="i-303e928477839741-0">
              Vad händer med människorna i nyproducerade lägenheter när hyrorna
              höjs? Vilken effekt får höjda hyror och byggstopp på hyreslägenheter
              för studenternas boendesituation? Vilka effekter blir det på samhällsekonomin
              när alla stöd till bostadssektorn slopas? Vad betyder det för
              att upprätthålla rättvisa och jämlika villkor mellan olika grupper
              i samhället? Vad händer med byggandet när det i praktiken införs
              ett totalt byggstopp? Och hur går det med de företag som har gjutit
              Odellplattor för hundratusentals kronor?
            </seg>
            <seg xml:id="i-5bc6d24e1ef4e561-0">
              Att inte ha koll på vad som händer när man slaktar bostadspolitiken
              är både ansvarslöst och cyniskt av den borgerliga majoriteten.
            </seg>
            <seg xml:id="i-457c61ee3a98e221-0">
              Fru talman! Vi socialdemokrater vet att marknadskrafter inte
              kan klara vårt mål att alla ska ges förutsättningar att leva i
              goda bostäder till rimliga kostnader i en stimulerande och hälsosam
              miljö. Samhället och politiken måste vara med, aktivt pådrivande,
              planerande och styrande. Därför har vi under de senaste åren steg
              för steg tillfört nya verktyg och medel för att öka bostadsbyggandet,
              och vi har lyckats över all förväntan 120 000 nya bostäder förra
              mandatperioden.
            </seg>
            <seg xml:id="i-c96a18d8911a5a24-0">
              Allt detta raseras nu. Den nya majoriteten hade möjlighet att
              i stället bygga vidare, utveckla och förbättra ytterligare. Ta
              av er de ideologiska skygglapparna!
            </seg>
            <seg xml:id="i-c779892e218599c2-0">
              Sverige står de närmaste åren inför en rad utmaningar på det
              bostadspolitiska området. Det gäller såväl tillgången på bostäder
              som boendekostnader och omställningen av miljonprogramsområdena.
            </seg>
            <seg xml:id="i-d88c443bcdcd50ad-0">
              Boendestandarden i Sverige är unikt bra, och så vill vi att det
              ska fortsätta att vara. För att vi ska klara det krävs mycket
              mer politik, inte mindre. Vi måste klara energiomställningen även
              i bostadsbeståndet. Vi måste bygga mer där folk vill bo. Vi måste
              se till att det byggs såväl för unga som för äldre. Vi behöver
              utveckla hyresgästernas inflytande och inte nöja oss med dagens
              situation.
            </seg>
            <seg xml:id="i-271db0f0f1999339-0">
              För att vi ska klara det krävs mer av politik, mer visioner om
              hur unga människor ska få någonstans att bo, mer visioner om hur
              vi får trivsamma boendemiljöer, inte mindre. Det trista med marknaden
              är att den saknar visioner den bara är. Som borgarstrateg måste
              det vara tråkigt att leva i en så visionslös tillvaro.
            </seg>
            <seg xml:id="i-bd19782c05070d89-0">
              Vad gör den borgerliga majoriteten i stället? Ja, man avvecklar
              allt stöd till bostadsbyggandet. Man skrotar investeringsstimulansen
              för mindre hyresrätter och studentbostäder. Man medverkar genom
              sin politik till byggstopp av hyresrätter. Man förhalar införandet
              av hyresgarantier för unga hushåll. Man säljer ut allmännyttan.
              Man snabbavvecklar Boutredningen.
            </seg>
            <seg xml:id="i-e9468e5698cfb8a1-0">
              Det är pinsamt av den borgerliga regeringen att lägga ned en
              utredning som har till uppgift att förbättra unga människors bostadssituation,
              dessutom utan motivering. Det går inte att tolka på annat sätt
              än att borgarna är helt ointresserade av att lösa bostadsproblemen
              för studenter och ungdomar.
            </seg>
            <seg xml:id="i-d80e5ee63b19aae8-0">
              Den borgerliga regeringen för en politik för ökade klyftor, även
              när det gäller hur och var människor ska bo.
            </seg>
            <seg xml:id="i-cc9bf457c292ef5b-0">
              Den borgerliga majoriteten har dessutom mage att i betänkandet
              skriva: Det kan därför förväntas att den omläggning av bostads-
              och arbetsmarknadspolitiken som inleddes efter regeringsskiftet
              hösten 2006 också kommer att få stor betydelse för ungdomars möjlighet
              att etablera sig på bostadsmarknaden.
            </seg>
            <seg xml:id="i-802ed979c053f13f-0">
              Få stor betydelse jo, jag tackar! Det skulle vara intressant
              att få veta vad ni specifikt tänker på. Är det höjningarna av
              hyran, studerandevillkoret, som ni har slopat i a-kassan, det
              omtalade jobbavdraget, som inte omfattar studenter, höjningen
              av avgiften till a-kassan eller sänkningen av ersättningsnivåerna,
              åtstramningen när det gäller komvux, borttagandet av plusjobb,
              akademikerpraktik eller privatiseringen av trafikförsäkringen?
            </seg>
            <seg xml:id="i-711e97f539e1f55b-0">
              Jag brukar inte tycka om att titta tillbaka i dåtid utan försöker
              ha fokus på framtiden. Men jag blir rädd, rentav mörkrädd, när
              jag ser att den nya regeringen verkar komma med samma recept som
              man hade förra gången man styrde Sverige. Byggandet av hyreslägenheter
              kollapsade. Räntan sköt i höjden. Många bostadsrätts- och villaägare
              tvingades gå från hus och hem, och byggföretagen gick i konkurs.
              Följden av det borgerliga motståndet mot varje form av samhällsansvar
              för bostadspolitiken blev katastrofal. Nu står vi där igen.
            </seg>
            <seg xml:id="i-5db9701c55e9f161-0">
              Fru talman! Regeringen river upp de åtgärder som lett till ett
              rekordhögt bostadsbyggande, fast Boverket slagit fast att två
              tredjedelar aldrig skulle ha kommit till stånd om det inte varit
              för den aktiva bostadspolitiken. Man öppnar upp för utförsäljning
              av allmännyttan och lämnar kommande generationer åt sitt öde på
              bostadsmarknaden. Vart leder den politiken? Ni kan inte på allvar
              mena att ni vill tillbaka till ert tidigare bostadspolitiska fiasko.
              Har ni glömt eller förträngt hur det såg ut?
            </seg>
            <seg xml:id="i-94c101afdebf0b7d-0">
              Hur tar vi ett samhälleligt ansvar för bostadsförsörjningen utan
              att staten finns med och stöder bostadsbyggandet? Hur utvecklar
              man allmännyttan genom att avveckla den? Hur ska alla få det bra
              när bara vissa prioriteras? Det finns många frågor på detta område
              som ni har lämnat obesvarade. Men kanske är det som Yvonne Andersson,
              Kristdemokraterna, uttalade i riksdagens senaste budgetdebatt
              hela borgerlighetens åsikt:
            </seg>
            <seg xml:id="i-517f52fdee911976-0">
              Fru talman! Jag blir lite skraj här. För mig kan aldrig en bostadspolitik
              sänkas till en nivå som handlar om att nå alla människor.
            </seg>
            <seg xml:id="i-93c3278341c8b92d-0">
              Fru talman! För oss socialdemokrater handlar bostadspolitiken
              just om att nå alla. Först då är vi nöjda. Vi socialdemokrater
              vill att staten ska ta ansvar för en hållbar bostadspolitik i
              hela landet. Vi accepterar inte borgarnas slakt av bostadspolitiken.
              Vi säger nej till utförsäljningen av allmännyttan. Det kommer
              att drabba människor med minst resurser och öka orättvisorna.
            </seg>
            <seg xml:id="i-7b183aa4438c195f-0">
              Upphäv den blå skatteväxlingen på bostadspolitikens område! Den
              leder bara till en sämre bostadssituation för många och ökar klyftorna
              mellan fattiga och rika. Det är orättvisor som det kan ta generationer
              att komma till rätta med.
            </seg>
          </u>
          <note type="speaker" xml:id="i-4eddbd86279c276c-0">
            Anf. 2 EGON FRID (v):
          </note>
          <u who="egon_frid_c86215" next="cont" xml:id="i-5681a7bef7c75c16-0"/>
          <note xml:id="i-4a5430273061a8ee-0">
            Fru talman! Civilutskottet behandlar i detta betänkande motioner
            från den allmänna motionstiden som avser vissa bostadsförsörjningsfrågor.
            Motionerna tar upp frågor med allmän bostadspolitisk inriktning
            och frågor med anknytning till lagen om kommunernas bostadsförsörjningsansvar,
            lagen om allmännyttiga bostadsföretag och lagen om bostadsbidrag.
            Utskottet avstyrker samtliga motionsförslag. Majoriteten i utskottet
            gör det med hänvisning till sin allmänna uppfattning att den statliga
            styrningen när det gäller bostadsförsörjning ska minska till förmån
            för kommunernas och bostadskonsumenternas inflytande.
          </note>
          <u who="egon_frid_c86215" prev="cont" xml:id="i-dbd16780b61cf8bb-0">
            <seg xml:id="i-ea3ca8e206cf6bd5-0">
              Fru talman! Jag vill så här inledningsvis framhålla att jag naturligtvis
              står bakom Vänsterpartiets reservationer och de gemensamma reservationer
              där Vänsterpartiet deltar, men jag väljer när det gäller detta
              betänkande att yrka bifall till reservationerna 10 och 13.
            </seg>
            <seg xml:id="i-531ac6e29b0a1250-0">
              Samhällets kraftiga neddragningar av stödet till bostadsproduktionen
              har fått stora effekter för nyproduktionen av bostäder, för underhållet
              av bostadsbeståndet samt för den sociala bostadspolitiken. Nu
              ska Sveriges hyresgäster bli bostadskonsumenter på Mats Odells
              bostadsmarknad, en bostadsmarknad utan politiska förslag eller
              visioner från regeringen om hur bostadsförsörjningen ska tryggas.
              Det saknas politik och förslag om bostadsbyggande på landsbygden,
              om hur den statliga marken ska användas i bostadsplaneringen och
              om boende för ungdomar och äldre.
            </seg>
            <seg xml:id="i-e3b30412de7584b4-0">
              Olika prognoser visar att det i Sverige bör tillkomma minst 40
              000 bostäder om året. Annars hotar en hämmad ekonomisk tillväxt,
              ökad segregation samt minskad rörlighet på bostads- och arbetsmarknaden.
              I exempelvis Helsingforss län uppgav föregående år 23 av 26 kommuner
              att de har bostadsbrist och att det främsta hindret för ett ökat
              bostadsbyggande är höga produktionskostnader. Mot denna bakgrund
              anser Vänsterpartiet att det är nödvändigt att minst 40 000 bostäder
              per år tillkommer de närmaste tio åren, av vilka hälften ska vara
              hyresrätter. Det är dessutom helt uppenbart att kommunerna och
              hyresgästerna inte själva kan tillgodose behovet av bostäder i
              Sverige, utan det är ett ansvar för staten genom riksdag och regering.
            </seg>
            <seg xml:id="i-a782ddfa5d0d1405-0">
              Under de närmaste 1520 åren är, enligt Boverket, mellan 500 000
              och 1,3 miljoner lägenheter i flerbostadshus dessutom i behov
              av omfattande renoveringar. Det gäller framför allt rekordårens
              bostadsbestånd men också äldre delar av bostadsbeståndet. Jämfört
              med i dag, då endast ca 25 000 lägenheter per år renoveras, skulle
              takten behöva mer än fördubblas för att bostadsstockens värde
              inte ska fortsätta att sjunka. För att tydliggöra att både nyproduktionen
              och ombyggnationen av bostäder måste fortsätta att öka bör riksdagen
              sätta upp tydliga produktionsmål. Riksdagen bör sätta upp som
              mål att det under den närmaste tioårsperioden bör tillkomma 40
              000 bostäder per år av vilka hälften ska vara hyresrätter. Dessutom
              bör 65 000 bostäder per år renoveras under samma period.
            </seg>
            <seg xml:id="i-6aff2be01381d860-0">
              Fru talman! Att utskottet inte anser att riksdagen bör fastställa
              något mål i absoluta tal för bostadsproduktionen är märkligt med
              tanke på att Kristdemokraterna tidigare själva hade ett uppsatt
              mål om 50 000 bostäder per år. Å andra sidan kanske det är säkrast
              för regeringen att inte anta några mål nu när man, som alliansen,
              har bestämt sig för att montera ned hela den statliga bostadspolitiken.
              Att ens tänka tanken att våga anta några mål om produktionen av
              hyresrätter vore väl i detta läge snarast som att gräva sin egen
              grop jag menar platta, om man är Mats Odell. Men att inte ens
              våga ta ett helhetsgrepp, utan att nämna upplåtelseformer, är
              fegt agerat mot Sveriges hyresgäster som behöver en lägenhet att
              hyra.
            </seg>
            <seg xml:id="i-c75d2cc144df754e-0">
              Fru talman! Kommunala bostadsförmedlingars betydelse för bostadsförsörjningsfrågorna
              i kommunerna och för att bostäder ska kunna tillhandahållas på
              ett socialt rättvist sätt kan knappast överskattas. Enligt lagen
              om kommunernas bostadsförsörjningsansvar ska en kommun anordna
              bostadsförmedling om det behövs för att främja bostadsförsörjningen.
              Vid behov kan regeringen ålägga en kommun att inrätta en bostadsförmedling.
              I dag har endast ett tiotal kommuner en kommunal bostadsförmedling
              i egentlig bemärkelse detta trots att det i många kommuner, även
              sådana som generellt saknar bostäder, finns hemlöshet. Likaså
              har orättfärdiga förmedlingsprinciper visat sig vara vanliga diskriminering
              är vanligt förekommande.
            </seg>
            <seg xml:id="i-d17ee9f166a3bfb5-0">
              Lagen om kommunernas bostadsförsörjningsansvar har nu varit i
              kraft i mer än sex år. Sett mot den bakgrunden är det märkligt
              att varken den tidigare eller den nuvarande regeringen har använt
              sig av möjligheten att ålägga någon kommun att inrätta en bostadsförmedling.
              Lagens utformning måste därför ändras. Det måste bli obligatoriskt
              för en kommun att inrätta en kommunal eller regional bostadsförmedling,
              och endast då det är uppenbart obehövligt med en förmedling ska
              kommunerna ges dispens från kravet.
            </seg>
            <seg xml:id="i-7dc22ef6092da776-0">
              Eftersom många ungdomar och andra som står utanför den ordinarie
              bostadsmarknaden i dag är hänvisade till att hyra bostäder i andra
              hand bör satsningar även göras då det gäller denna oreglerade
              och ofta oseriösa marknad. Bostadsförmedlingarna bör därför även
              ges uppdraget att avgiftsfritt förmedla också andrahandslägenheter
              samt att kontrollera att de hyror som tillämpas i sådana sammanhang
              motsvarar bruksvärdet. På så vis skulle alla problem med ohederliga
              privata förmedlare också kunna minska avsevärt.
            </seg>
            <seg xml:id="i-09f17136673a8232-0">
              Fru talman! En bostadsförmedling kan bara fungera om det finns
              lediga lägenheter att förmedla. I första hand bör överenskommelser
              träffas med fastighetsägare om att dessa ska lämna lediga lägenheter
              till förmedling. För att inte bostadsförmedlingarna helt ska vara
              hänvisade till fastighetsägarnas goda vilja krävs emellertid också
              en lagstadgad möjlighet för kommunerna att begära in och förmedla
              lediga lägenheter. Den till år 1993 gällande bostadsanvisningsrättslagen,
              som gav kommunerna rätt att anvisa hyres- och bostadsrättslägenheter
              till bostadssökande, var ett kraftfullt redskap för att garantera
              kommunmedborgarna möjlighet att få en bostad. Erfarenheterna av
              brister i den kommunala bostadsförsörjningen visar att det är
              nödvändigt att införa en ny lagstiftning på detta område.
            </seg>
            <seg xml:id="i-2fad906ed0917653-0">
              Fru talman! I det förslag om bostadsförmedling och bostadsanvisning
              som en arbetsgrupp inom Regeringskansliet våren 2006 redovisade
              i promemorian Rättvisa och jämlika villkor på bostadsmarknaden
              inskränker sig förslaget om anvisningsrätten till ett krav på
              kommunala bostadsföretag att lämna minst hälften av sina lediga
              lägenheter till denna förmedling. Jag menar att ett framtida lagförslag
              ska omfatta även övriga hyresbostäder i en kommun.
            </seg>
            <seg xml:id="i-67f572695f58f52f-0">
              Fru talman! De allmännyttiga bostadsföretagen har en helt avgörande
              betydelse för den svenska bostadsmarknaden och bostadspolitiken.
              Dessa företag ska värna rätten till en bra bostad och boendemiljö
              utan krav på ekonomisk insats. Verksamheten ska bedrivas utan
              vinstsyfte och utifrån en långsiktig självkostnadsprincip.
            </seg>
            <seg xml:id="i-5c5145e63acee827-0">
              En försvagad allmännytta skulle leda till en klar försämring
              av möjligheterna att föra en social bostadspolitik. Allmännyttan,
              tillsammans med planmonopolet, är kommunernas viktigaste verktyg
              för att låta ett rättviseperspektiv genomsyra bostadspolitiken
              i enlighet med regeringsformen och de av riksdagen antagna bostadspolitiska
              målen, där vi säger att bostaden är en social rättighet. Det är
              därför viktigt att kommunerna stärker sina bostadsföretag och
              utvecklar möjligheterna att tillhandahålla bra bostäder till självkostnads-
              och bruksvärdesprinciper samt att man har kvar de sociala rekvisiten
              i sin bolagsordning eller motsvarande. Det är också viktigt att
              man fördelar bostäderna med hjälp av kommunala bostadsförmedlingar
              utifrån strikta rättighets- och behovskriterier.
            </seg>
            <seg xml:id="i-251f3c1569e10b4f-0">
              Allmännyttan är således oundgänglig för en social bostadspolitik,
              och dess roll i samhället måste därför stärkas. De kommuner som
              i dag saknar ett allmännyttigt bostadsföretag ska ha ansvar för
              att minst ett sådant byggs upp i kommunen. Jag anser också att
              regeringen bör låta utreda hur Allbolagen kan skärpas och stärkas
              i de avseenden som Vänsterpartiet tar upp i sin motion i stället
              för att lägga fram den aviserade propositionen om att ta bort
              den så kallade stopplagen i Allbolagen.
            </seg>
          </u>
          <note type="speaker" xml:id="i-b1522e0b10322e89-0">
            Anf. 3 JAN LINDHOLM (mp):
          </note>
          <u who="jan_lindholm_ff5f4c" xml:id="i-04cdfb78f9a9488f-0">
            <seg xml:id="i-dd778bb834b0ae42-0">
              Fru talman! Självklart står även vi i Miljöpartiet bakom samtliga
              våra reservationer i betänkandet, men för tids vinnande tänkte
              jag nöja mig med att yrka bifall till reservation nr 8.
            </seg>
            <seg xml:id="i-8cf460af249c8fa5-0">
              Det här betänkandet behandlar alltså motioner från allmänna motionstiden.
              Flera av dessa motioner har naturligtvis fått en lite annan dimension
              sedan dess med tanke på de omfattande förändringar av bostadspolitiken
              här i landet som den nya regeringen har genomfört. Detta har vi
              hört tidigare talare behandla. Många tidigare självklara utgångspunkter
              hänger numera i luften, och för den enskilde är det en helt ny
              verklighet att förhålla sig till. Boendet har för många människor
              förvandlats från en praktisk fråga till en spekulationsfråga.
            </seg>
            <seg xml:id="i-02700b0e8f706a40-0">
              I den svenska grundlagens 1 kap. 2 § kan man läsa: Det skall
              särskilt åligga det allmänna att trygga rätten till arbete, bostad
              och utbildning samt att verka för social omsorg och trygghet och
              för en god levnadsmiljö. Detta citat använder vi oss ofta av i
              Miljöpartiet. Rätten till bostad är här tydligt uttryckt. Denna
              tydliga rätt slås även fast i den av Sverige ratificerade FN-deklarationen
              om de mänskliga rättigheterna. Där kan man i artikel 25 bland
              de sociala rättigheterna hitta rätten till bostad, som alla länder
              som ratificerat denna deklaration därmed har åtagit sig att säkerställa
              för sina medborgare.
            </seg>
            <seg xml:id="i-69551e1cd98e6e9c-0">
              Utifrån detta perspektiv är det ganska sorgligt att ser hur bostadspolitiken
              i Sverige nedmonteras av alliansen. Bostaden ska nu, liksom det
              mesta i alliansens Sverige, bli mer av en spelbricka på marknaden.
              Vissa blir då vinnare medan andra blir förlorare. Den nya bostadspolitiken
              bidrar till att klyftorna i vårt land ökar.
            </seg>
            <seg xml:id="i-fe3e0a0ddd82dbd3-0">
              Eftersom jag är ledamot på Dalabänken ger mig emellertid denna
              förändring på bostadspolitikens område också nya argument när
              det gäller mobiliteten. Det är inte längre bara för att den tunga
              svenska basindustrin norr om Dalälven ska klara av att snabbt
              och effektivt transportera ut sina varor till exporthamnarna,
              exempelvis Göteborg, som det är viktigt att Banverket snarast
              får i uppdrag att bygga ett dubbelspår mellan Falun och Borlänge.
              Med den här bostadspolitiken behövs en ökad kapacitet för järnvägstrafiken
              även för att möjliggöra ett ökat resande, ett ökat pendlande,
              på en alltmer stel och låst bostadsmarknad. Regeringens politik
              slår mycket hårt mot hyresrätten och därmed mot möjligheten att
              flytta till jobben. Arbetsmarknadsregionerna måste därför växa
              sig betydligt större, med längre pendlingssträckor för alla mellan
              arbete och bostad. För att det ska bli möjligt i praktiken, med
              pendlingstider som inte blir så långa att dygnet inte räcker till
              och med de nya av EU fastlagda arbetstidsreglerna, måste de värsta
              flaskhalsarna på det svenska spårnätet åtgärdas. Därför är nu
              kravet på ett dubbelspår mellan Falun och Borlänge ännu viktigare
              än tidigare.
            </seg>
            <seg xml:id="i-e4ce6b6f4e49de62-0">
              Men, fru talman, detta med segregation löser man inte med enbart
              ökad pendling, åtminstone inte på kort sikt. Därför är också kravet
              på blandade upplåtelseformer i bostadsområden, som Miljöpartiet
              tar upp i en motion, mycket viktigt. Jag har förstått att majoriteten
              egentligen också delar den uppfattningen och inser att en styrning
              mot blandade upplåtelseformer är en verkningsfull metod att förebygga
              och minska riskerna för segregation i våra bostadsområden. Jag
              hittar egentligen inget tydligt motiv till att man ändå väljer
              att avstyrka förslaget när man skriver om det i betänkandet. Jag
              hoppas att det innebär att man återkommer från majoritetens sida
              med förslag i denna riktning.
            </seg>
            <seg xml:id="i-ecd243cdba2d4782-0">
              Jag noterar sedan att de borgerliga partierna har skaffat sig
              ett nytt begrepp som man använder, nämligen utanförskap. Det blev
              ju väldigt populärt i valet. Det faktum att man använder det,
              bland annat inom bostadspolitiken, för att tala om den alienation
              som vuxit fram i industrisamhällets skugga måste ändå ses som
              ett framsteg. Främlingskapet, bristen på delaktighet, bristen
              på inflytande och känslan av att vara obehövd har därmed fått
              en form av uttryck hos borgerligheten, och jag hoppas att det
              kan vara början på en djupare insikt kring alienationen.
            </seg>
            <seg xml:id="i-ecd7659e72022475-0">
              Bostadssegregationen motarbetas självklart effektivast och bäst
              genom att klyftorna i samhället minskas. Alla former av diskriminering
              bidrar till att vi får en ökad segregation inom boendet eftersom
              diskriminering i sig, oavsett på vilket område, bidrar till att
              stänga in människor i de snävare sociala nätverk där de har sin
              grundläggande trygghet. Då blir begrepp som vi och de viktiga,
              och de vardagliga mötena över kulturgränser, språkgränser, etniska
              gränser och sociala gränser blir allt ovanligare. Det är därför
              som den här regeringens politik leder åt fel håll.
            </seg>
            <seg xml:id="i-f6e37a3248899a9e-0">
              Självklart hade det varit bra om regeringen hade haft mod att
              styra i stället för att lämna fältet öppet för marknadens kortsiktiga
              och giriga krafter. Vi behöver mer än någonsin tidigare se till
              att våra bostadsområden blir mer blandade. Det gäller hela landet
              men är tydligast i de mest tättbefolkade delarna. Ett sätt vore
              att anta Miljöpartiets utmaning om att lagstifta om att samtliga
              bostadsområden när de byggs och renoveras ska styras mot blandade
              upplåtelseformer.
            </seg>
            <seg xml:id="i-50bf094ce73a8c40-0">
              I övrigt, fru talman, har det som hänt sedan valet ännu inte
              gett oss i Miljöpartiet några tydliga skäl att förändra riktningen
              på den bostadspolitik som vi tillsammans med den förra regeringen
              deltog i att dra upp. Vi är fortfarande övertygade om att FN:s
              deklaration om de mänskliga rättigheterna inte har tillkommit
              av en slump. Ser vi oss omkring i världen är det väldigt lätt
              att bli övertygad om att samhället måste ta ett ansvar för att
              det finns fungerande finansieringssystem för bostadssektorn. Det
              gäller naturligtvis i första hand för de grupper som har de sämsta
              förutsättningarna för att etablera sig på bostadsmarknaden. Men
              livskvaliteten ökar för alla när det fungerar för dem som har
              det svårast.
            </seg>
            <seg xml:id="i-5a01a5affcfa7e78-0">
              Fru talman! Jag vill avsluta med att uppmana majoriteten att
              ta ett omtag även när det gäller studenternas situation. Som vi
              har hört tidigare kommer er politik, och jag instämmer i det,
              att leda till kraftigt höjda kostnader för studentboendet. Det
              måste ni naturligtvis kompensera med höjda studiebidrag. Jag har
              inte sett några förslag om det. Vi vet alla att studier blir viktigare,
              och vi vet också att kunskaper blir mer kortlivade. Därför växer
              behovet av kompletterande utbildningar och omskolning senare i
              livet hela tiden. Vi vet också allesammans att ungdomsperioden
              i livet har förlängts. Det är inte ovanligt att man tar både ett
              och två sabbatsår, att ungdomar och studenter i dag gör avbrott
              i sina studier och reser jorden runt och jobbar sig fram på kryssningsfartyg
              eller på annat sätt finansierar långa ledigheter under den tid
              utbildningarna pågår.
            </seg>
            <seg xml:id="i-41fb73bec3458073-0">
              Den verkligheten måste politiken anpassa sig till. Det gör att
              den gamla regeln om en 29-årsgräns för bostadsbidrag inte längre
              är tidsenlig. Över huvud taget är åldern en olämplig faktor när
              det gäller utformningen av bostadsbidragssystemen. Ni har avslagit
              vår motion om en sådan förändring, men jag hoppas att ert avslag
              ändå innebär att ni förstår problemet och att regeringen återkommer
              med tydliga förslag. Det här är en fråga som måste lösas.
            </seg>
          </u>
          <note type="speaker" xml:id="i-88e3acd92819ddeb-0">
            Anf. 4 CHRISTINE JÖNSSON (m):
          </note>
          <u who="christine_jonsson_12acf7" xml:id="i-4775679f0c577781-0">
            <seg xml:id="i-17bf31cd774c5b16-0">
              Fru talman! Jag vill börja med att yrka bifall till förslaget
              i betänkandet.
            </seg>
            <seg xml:id="i-ef59aeeaf6f3c72f-0">
              I detta betänkande tas bland annat upp motioner om tillgång på
              bostäder, motverkande av segregation, mål för bostadsproduktion,
              kommunal bostadsförmedling, allmännyttiga bostadsföretag med mera.
              Precis som Fredrik Lundh och Socialdemokraterna tidigare konstaterade
              vill även jag påpeka att inriktningen inom bostadspolitiken är
              på väg att ändras. Den tidigare förda bostadspolitiken hade en
              större inriktning på statens ansvar och kontroll än alliansens
              nuvarande politik där ansvar och inflytande förs till kommuner
              och den enskilda individen.
            </seg>
            <seg xml:id="i-e83e521e66637774-0">
              Ständiga förändringar och den stora mängd subventioner och regleringar
              som den förra regeringen skapade har gjort bostadspolitiken osäker
              och väldigt ryckig. Det måste till stabila spelregler med lägre
              skatter på byggande och boende. En väl fungerande marknad är det
              enda sättet att få i gång mer byggande och mer varierat byggande.
              Varierat byggande och olika upplåtelseformer motverkar segregation
              vilket vi kan se på flera håll i dag. Med mer byggande behövs
              inte bostadsanvisning, utan då blir hyresgästen, precis som Fredrik
              konstaterade, kund på en marknad som kräver hänsyn till kundens
              behov och önskemål i stället för att subventioner och regleringar
              styr som i dag.
            </seg>
            <seg xml:id="i-62d47b0773a4b884-0">
              Det är tillgången på bra bostäder som skapar en god bostadsmarknad,
              inte kommunal bostadsförmedling och bostadsanvisning. Detta skapar
              inte fler bostäder. Det som Egon Frid tar upp om diskriminering
              tycker jag är en annan sak. Det kan man också diskutera, men det
              är inte kopplat till tillgången på bostäder utan ett annat problem.
            </seg>
            <seg xml:id="i-387050dd3f9bd6d6-0">
              Mer och varierat byggande är viktigt för bostadskedjan. Jag har
              tidigare i den här kammaren beskrivit en artikel i tidningen Sydsvenska
              Dagbladet där man visade att det i den sista delen av kedjan var
              en ungdom som fick sin första egna lägenhet och i den första delen
              av kedjan var det en barnfamilj som skaffade det första radhuset.
              Det krävs att det byggs mer för att den här bostadskedjan ska
              fungera och också för att marknaden ska bli välfungerande.
            </seg>
            <seg xml:id="i-915c2c466cb32c77-0">
              Jag har som aktiv kommunalpolitiker under många år sett hur olika
              statliga regleringar, statsbidrag, subventioner och investeringsbidrag
              har påverkat verkligheten i våra kommuner. Det har styrt och påverkat
              byggandet i min kommun på samma sätt som det har påverkat byggandet
              i andra kommuner. Tidigare socialdemokratiska regeringar har trott
              att man i välvilja kan tvinga fram byggande, men i stället har
              man lyckats driva fram snedvridna och konkurrenshämmande subventioneringar
              och ett väldigt detaljreglerat byggande.
            </seg>
            <seg xml:id="i-18fcc2e22d7fbb0e-0">
              En av mina första frågor som ordförande i byggnadsnämnden i Lund
              var till dåvarande stadsarkitekten. Jag frågade varför vi hade
              så många tvåvåningshus med fyra till sex lägenheter per trappa
              och utan hiss i våra ytterområden. Vår stadsarkitekt svarade att
              det var det mest optimala byggandet under tidigt 70-tal med socialdemokratisk
              bostadsreglering om bidrag per kvadratmeter och med hisskrav från
              våning tre. Under många år har vi fått leva med att bland annat
              hissbrist i dessa bostadsområden har orsakat väldigt dyra investeringar
              för att man ska uppnå ett annat mål, nämligen tillgänglighet.
              Samma fråga om stereotypt byggande kan man ställa till olika stadsarkitekter
              i landet om byggandet under delar av 80- och 90-talen i princip
              under hela den sista hälften av 1900-talet.
            </seg>
            <seg xml:id="i-e146d489cfe59000-0">
              Själv bor jag i ett miljonprogramssubventionerat bostadsområde
              där varje kvadratmeter är hårt reglerad och antal garderober och
              avstånd till hatthyllor är noga uträknat enligt dåtidens normer.
              Det finns till och med regler för ytor för lek, bilar och cyklar.
              Just i mitt område fungerar det socialt väldigt bra till skillnad
              från till exempel miljonprogramsområden i min södra grannstad
              Malmö. Varför fungerar just mitt område så väldigt mycket bättre
              än andra miljonprogramsområden? Jo, bostadsbristen i min kommun
              har drivit fram förtätningar, omstruktureringar och oreglerade
              lösningar i våra yttre områden. Nöden har gjort att mångfalden
              har fått blomstra. Olika upplåtelseformer, nya marklägenheter,
              takvåningar, nya bostäder på parkeringsytor, nya parkeringslösningar
              och varierade lägenheter har skapats. Vi har blomstrande områden
              trots all reglering, Fredrik, inte tack vare den! Inte tack vare
              politiska beslut utan trots dessa. Olika hyresvärdar, såväl kommunala
              som privata, har slagits hårt mot regleringar och byråkrati. Det
              har alltså varit mindre av politik, inte mer av det.
            </seg>
            <seg xml:id="i-cc1c3b4c9c9d7a84-0">
              Det är viktigt att konstatera att staten inte alltid riktar rätt
              om staten ger riktade subventioner. Från Socialdemokraternas sida
              säger Fredrik Lundh att man har byggt väldigt mycket under de
              senaste åren. Trots högkonjunktur de senaste åren har man byggt,
              men vad är det man har byggt? Jo, man har nästan bara byggt specialbostäder,
              trapphusboende, ungdomslägenheter, studentlägenheter och för några
              år sedan seniorboende och 55-plusboende, alltså subventionsberoende
              mer än kundberoende.
            </seg>
            <seg xml:id="i-5f235a45815f1b12-0">
              Om de olika kostnadseffekterna sade man tidigare från Socialdemokraternas
              sida att det är väldigt dyrt att bygga och att det drabbar hyrorna.
              Det kan vara riktigt. Samtidigt måste man också konstatera varför
              det har blivit dyrt att bygga. Vid till exempel byggande av skolor,
              dagis och specialbostäder i min kommun och i andra kommuner i
              södra Sverige är det faktiskt bristen på arbetskraft inom byggsektorn
              och de stora byggfirmornas dominans som drivit upp kostnaderna
              alltså brist på konkurrens, inte rop på ytterligare subventioner.
            </seg>
            <seg xml:id="i-7180c79301d10a79-0">
              Med utgångspunkt i hur bostadsmarknaden har sett ut under sista
              delen av 1900-talet och början av 2000-talet är det viktigt att
              konstatera att det är långsiktiga, förutsägbara villkor som är
              viktiga för att inte få den ryckighet i bostadsplaneringen som
              vi sett under senare hälften av 1900-talet och som har präglat
              svensk bostadspolitik länge.
            </seg>
            <seg xml:id="i-a1dcb295a3948550-0">
              Sänkt fastighetsskatt på flerbostadshus gör det också lätt för
              hyresgästerna att kunna diskutera sina hyresnivåer, och fler bostäder
              som ger kunden en marknad och en viktig valfrihet innebär att
              man kan säga nej till alltför höga hyror, då det finns olika alternativ.
            </seg>
            <seg xml:id="i-bd7b45a2cc081f31-0">
              Fru talman! Avslutningsvis vill jag konstatera att det är en
              fungerande bostadsmarknad som ska lösa framtidens behov av bostäder,
              inte tillfälliga subventioner, regleringar, kommunala bostadsförmedlingar
              och alltför stark och negativ politisk styrning.
            </seg>
          </u>
          <note type="speaker" xml:id="i-c589070d2cae384b-0">
            Anf. 5 EGON FRID (v) replik:
          </note>
          <u who="egon_frid_c86215" xml:id="i-83bd4c3750d948ba-0">
            <seg xml:id="i-c103fd90b6270529-0">
              Fru talman! Jag kan delvis hålla med om en del av det Christine
              Jönsson sade. Naturligtvis ska vi inte ha ett överbyråkratiskt
              och överreglerat byggande som driver upp kostnaderna. Men det
              är inte den avsikten som i alla fall jag driver.
            </seg>
            <seg xml:id="i-d432d8a5e2d17a06-0">
              Syftet med en tydlig bostadsanvisningspolitik är just att sedan
              vi konstaterat att det finns ett stort behov av bostäder ska det
              behovet styras utifrån en social bostadspolitik, borde i alla
              fall göra det. Därför måste vi ha tydliga mål för hur mycket vi
              ska bygga för att tillgodose det behovet. Därför behöver vi bostadspolitiska
              mål. Vi behöver bostadsanvisning. Vi behöver också ett rättvist
              system för hur vi ska fördela de här lägenheterna till människor
              som behöver lägenheter.
            </seg>
            <seg xml:id="i-d9c4ab946bf3bf7b-0">
              Detta är ju konstruktiva förslag för att vi ska få en bra social
              bostadspolitik. Frågan är hur Moderaterna och alliansregeringen
              tänker för att uppnå det som ni själva säger att ni vill ha, ett
              ökat byggande och också ett byggande av bostäder till människor
              som behöver bostäder.
            </seg>
            <seg xml:id="i-371e720b92d883e4-0">
              Det vi ser i dag är ju en efterfrågemarkand, där det enbart kommer
              att byggas bostäder i attraktiva kommuner. Där kan dessutom hyrorna
              drivas upp så att det blir lönsamt för byggherrarna att bygga.
              Detta kan ju inte vara en klok bostadspolitik.
            </seg>
            <seg xml:id="i-eca56ecd81782a63-0">
              Om jag ser till min egen kommun, Skövde, har den politik som
              fördes förut och många av de bostadspolitiska förslagen gynnat
              alla upplåtelseformer. Det byggs hyresrätter i Skövde. Det byggs
              bostadsrätter i Skövde. Det har också byggts specialbostäder.
              Vilka förslag kommer Moderaterna och alliansregeringen att lägga
              fram för att vi faktiskt ska få det ni själva säger, ett bra boende?
            </seg>
          </u>
          <note type="speaker" xml:id="i-41eb51b3b409958a-0">
            Anf. 6 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-4775679f0c577781-1">
            <seg xml:id="i-733318658b9888e4-0">
              Fru talman! Det som jag tror är det viktigaste när det gäller
              bostadspolitiken är att analysera vad som har varit problem och
              vad som är problem. De flesta regionerna har bostadsbrist. Det
              finns regioner som också har det tvärtom, alltså för många bostäder.
              Där kommer lite av Jan Lindholms diskussion in om de förstorade
              pendlingsregionerna med mera. Man kanske kan bo och pendla på
              ett helt annat avstånd än man gör i dag.
            </seg>
            <seg xml:id="i-a43efd635577661b-0">
              Men när det gäller den fråga som du tidigare var inne på, Egon,
              bostadsanvisning och kommunal bostadsförmedling, tycker jag att
              ni skjuter över målet. Ni ser inte problemet. Mitt sätt att se
              på problemet är att det finns för få bostäder att fördela. Det
              hjälps inte av att man har en kommunal bostadsförmedling som har
              icke-lägenheter att fördela och att de flesta som står i de här
              köerna blir prioriterade sökande. Det enda sättet att komma åt
              detta är att få en marknad där det byggs så pass allsidigt att
              bostadskedjorna fungerar och att det finns möjlighet att göra
              specialavtal med fastighetsägare vad gäller specialbostäder och
              annat. Men att ha en förmedling som ska förmedla lägenheter som
              inte finns är något som gör att jag tror att er politik inte är
              genomförbar.
            </seg>
          </u>
          <note type="speaker" xml:id="i-dd00ca06492309e2-0">
            Anf. 7 EGON FRID (v) replik:
          </note>
          <u who="egon_frid_c86215" xml:id="i-83bd4c3750d948ba-1">
            <seg xml:id="i-5c504c25c7159ed9-0">
              Fru talman! Den nidbild av Vänsterpartiets bostadspolitik som
              Christine Jönsson här förstärker är häpnadsväckande. Det tror
              jag att alla som lyssnar och tar del av den här debatten förstår.
              Vi har en helhetssyn i politiken som bygger på att vi först och
              främst ska ha ett produktionsmål för att uppnå ett bostadsbyggande
              som skapar bostäder för alla grupper i samhället. I den helhetssynen
              är vi angelägna om att vi ska ha en rättvis fördelning. Lägenheter
              är en social rättighet som ska fördelas efter behov och inte efter
              plånboken, vilket innebär att vi naturligtvis måste ha system
              för att fördela de bostäder som vi har byggt och ska bygga. Detta
              är egentligen en självklarhet som inte behöver nämnas. Men uppenbarligen
              behöver det förtydligas en gång till.
            </seg>
            <seg xml:id="i-23def04982978dfe-0">
              Mot detta står en politik som inte ens har konkreta förslag på
              en bra bostadspolitik och ett bra bostadsbyggande i Sverige. Det
              finns bara en politik för ett bostadsbyggande i områden där det
              finns stark efterfrågan och där det finns människor som har råd
              att hysta upp pengar för att köpa en lägenhet eller betala de
              extrema hyror som alliansens bostadspolitik leder till.
            </seg>
            <seg xml:id="i-da8a116496336fb1-0">
              Jag vill än en gång påpeka att för att uppnå de ambitioner som
              alliansregeringen har måste ni lägga fram konkreta politiska förslag.
              Hur ser de förslagen ut?
            </seg>
          </u>
          <note type="speaker" xml:id="i-186a0105328fcc11-0">
            Anf. 8 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-4775679f0c577781-2">
            <seg xml:id="i-e0363b7ee5d2d48a-0">
              Fru talman! Nej, det skulle vara mig främmande, Egon, att på
              något sätt recensera Vänsterpartiets bostadspolitik. Jag förutsätter
              att ni, precis som övriga partier, har en helhetspolitik vad gäller
              bostadsfrågor.
            </seg>
            <seg xml:id="i-39a73df64cb4b003-0">
              Däremot tror jag inte att ni har rätt. Jag kan inte säga att
              jag vet att ni inte har rätt, utan jag säger att jag inte tror
              att ni har rätt när ni säger att man löser de här problemen genom
              ytterligare anvisningar, ytterligare regleringar. Ser vi på den
              situation som rådde för några år sedan, när många kommuner hade
              bostadsanvisning och kommunala bostadsförmedlingar, kan vi notera
              att man inte kom åt problemet då heller.
            </seg>
            <seg xml:id="i-f5f4da17c0cad8ba-0">
              Problemet tycker jag fortfarande är bristen på bostäder. Det
              är bristen på bostäder att fördela som är det stora bekymret,
              till exempel att bostadskedjorna inte fungerar så att man som
              ung, som student eller i andra delar av livet kan välja en billigare
              lägenhet eller en dyrare lägenhet. Man kan göra de val som gör
              att man också klarar sin livssituation i övrigt. De valen finns
              ju inte i dag, och det beror mycket på att marknaden inte fungerar.
              Att då säga att man ska kunna gå in och anvisa och få det att
              fungera tycker jag är det som brister i ert resonemang.
            </seg>
            <seg xml:id="i-4c74d299f57be53f-0">
              Jag tror att man ska lösa detta kommunalt och i de olika regionerna.
              Regionerna och kommunerna ser så pass olika ut att det måste vara
              där målen sätts för bostadspolitiken. Riksdagen och regeringen
              kan inte med hjälp av subventioner och regleringar styra ned mot
              regioner och kommuner. Det kommer inte att fungera.
            </seg>
          </u>
          <note type="speaker" xml:id="i-db30b6fbd78a569b-0">
            Anf. 9 FREDRIK LUNDH (s) replik:
          </note>
          <u who="fredrik_lundh_132f0c" xml:id="i-9f8f5e9c61f45c3a-1">
            <seg xml:id="i-b0d7a45ec191fed9-0">
              Fru talman! Christine Jönsson säger att man vill öka ansvaret
              och inflytandet för kommunerna och för den enskilda människan.
              Jag tycker att det låter jättevackert men också rätt tandlöst
              eftersom ansvar och inflytande för er handlar om att avveckla
              allt stöd till bostadsproduktion och utförsäljning av allmännyttan.
            </seg>
            <seg xml:id="i-8d3ff07ef7dd22a1-0">
              Ni säger att ni delar vår syn om vikten av att alla ska ha tillgång
              till en god bostad och att segregationen måste motverkas. Men
              hur? Kan du lova att det kommer att byggas flera bostäder denna
              period än föregående, nu när ni får styra bostadspolitiken?
            </seg>
          </u>
          <note type="speaker" xml:id="i-313de49fa9d23053-0">
            Anf. 10 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-4775679f0c577781-3">
            <seg xml:id="i-b79e95fe924ddaf7-0">
              Fru talman! Jag tillhör dem som ägnade mig åt det konstiga nöjet
              att under helgen titta på delar av SVT:s utsändning från s-kongressen.
              Man diskuterade där hur man skulle få miljonprogramsområdena att
              blomstra. Det finns en koppling till den här diskussionen. Det
              som vissa talare sade, och som också Fredrik var inne på i sitt
              anförande, var att man skulle bygga om miljonprogramsområdena
              och få dem att blomstra. Jag kan dela den visionen, men sedan
              har vi olika vägar dit. Jag tror inte på den politiska styrningen,
              och jag tror inte på att styra kommunerna med hjälp av beslut
              i riksdag och regering.
            </seg>
            <seg xml:id="i-3b61e598db626714-0">
              Vem ska ha ansvaret för bostadsmarknaden? Bostadsmarknaden måste
              fungera så att efterfrågan styr. I regioner där det finns goda
              bostäder men inte arbetstillfällen måste de problemen lösas med
              hjälp av pendling och annat. Genom att ta bort snedvridande konkurrenshämmande
              subventioner och investeringsbidrag kommer olika lösningar att
              tas fram i landet. Min uppfattning är att det kommer att byggas
              mer och varierat, men det kommer kanske inte att byggas mer i
              alla regioner. Det ligger också lite i hur bostadsmarknaden fungerar,
              nämligen att där det finns en efterfrågan kommer man naturligtvis
              att bygga.
            </seg>
          </u>
          <note type="speaker" xml:id="i-d5c692c5b173d5fe-0">
            Anf. 11 FREDRIK LUNDH (s) replik:
          </note>
          <u who="fredrik_lundh_132f0c" xml:id="i-9f8f5e9c61f45c3a-2">
            <seg xml:id="i-06012628fd7b5d81-0">
              Fru talman! Det är trevligt att du följde vår partikongress.
              Vi hoppas att många gjorde det och tog del av de idédiskussioner
              vi förde. Vi lovar att inför partikongressen 2009 lägga fram många
              nya saker och definitivt driva en intensiv och hård valrörelse.
            </seg>
            <seg xml:id="i-3520b0ecc8b0acff-0">
              Du säger att du tror att det kommer att byggas men eventuellt
              inte i hela landet. Först och främst tycker jag att man ska kunna
              bo i hela landet. Ni plockar bort alla stöd. Du pratar mycket
              om subventioner, som om de vore det värsta av ondo. För mig handlar
              många av dessa saker om en neutralitet mellan olika boendeformer.
              Räntebidraget väger bara upp det ränteavdrag villaägare får göra.
            </seg>
            <seg xml:id="i-5060e0acc5a049fa-0">
              Du får gärna tydliggöra er väg fram för ombyggnaden av miljonprogramsområdena
              där du verkar instämma med oss när ni plockar bort allt statligt
              stöd. Betyder det du säger att staten med en borgerlig regering
              för all framtid utesluter allt statligt stöd för bostadsproduktion?
            </seg>
          </u>
          <note type="speaker" xml:id="i-502e5f354f8850c0-0">
            Anf. 12 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-4775679f0c577781-4">
            <seg xml:id="i-0f63bb7ddf084085-0">
              Fru talman! Ska man polemisera i debatten kan man fråga sig om
              Socialdemokraterna och Fredrik verkligen är nöjda med hur bostadsmarknaden
              har sett ut under stora delar av 90-talet och de första åren på
              2000-talet. Det är trots allt en socialdemokratisk politik som
              har format den bostadsmarknad och det bostadsbyggande som finns
              i dag. När jag har åkt runt i landet har jag sett ett antal exempel
              på dålig planering och dåliga beslut som har gjort att det har
              blivit stereotypt och med de bostadsproblem, segregationsproblem,
              som finns i till exempel min södra grannstad Malmö och på ett
              antal andra ställen. Det är vad den statliga politik har lett
              fram till som dina partikamrater, Fredrik, har fört under de senaste
              50 åren med de regleringar man ser i dag.
            </seg>
            <seg xml:id="i-7d8ef7dbb6385952-0">
              Det är den regleringspolitiken jag har störst kritik mot och
              som också är den regleringspolitik vi måste komma ifrån. På något
              sätt måste marknaden öppnas så att den kan börja fungera. I dag
              ser bostadsmarknaden annorlunda ut. Våra gränser har öppnats.
              Det kommer arbetskraft från olika delar av Europa. Det är en helt
              annan konkurrensbild och en helt annan prisbild som gör att man
              måste ta nya tag och gå in i nya diskussioner. Man kan inte vara
              kvar i 1900-talets subventionerings- och regleringspolitik.
            </seg>
            <seg xml:id="i-6ffdf6f6bc4b50f7-0">
              Jag försökte visa på de exempel som finns i det område jag själv
              bor i. Trots många regleringar har många okonventionella lösningar
              tvingats fram. Såväl privata som kommunala hyresvärdar har gått
              ihop och sagt att de måste komma åt problemet, de måste bygga
              annorlunda och förtäta. Människor måste ges möjlighet att komma
              tillbaka.
            </seg>
          </u>
          <note type="speaker" xml:id="i-2075f38f83f92b55-0">
            Anf. 13 LENNART PETTERSSON (c):
          </note>
          <u who="lennart_pettersson_764dee" xml:id="i-400cef0da45f3ca7-0">
            <seg xml:id="i-80f690d24c2bdaff-0">
              Fru talman! Jag tror att alla partier i riksdagen ser positivt
              på en tak över huvudet-garanti för alla. Från Centerpartiets sida
              är det inget problem att ha det målet. Det innebär dock inte att
              man som hyresgäst kan bära sig åt hur som helst utan hänsyn till
              vare sig övriga hyresgäster eller till hyresvärden. Har man svårt
              för det får man också finna sig i att standarden blir lägre än
              om man är skötsam. Men det ska vara möjligt att komma in i värmen
              och slippa bo utomhus.
            </seg>
            <seg xml:id="i-c34eb57e0e9416d6-0">
              Att lagstifta om denna rättighet är dock ingen lösning. Det krävs
              ett helhetsgrepp om hemlösheten, och regeringen har påbörjat arbetet
              nu.
            </seg>
            <seg xml:id="i-a99fe8b2c22a2dca-0">
              Vi löser inte heller bostadsbristen med att sätta upp kvantitativa
              mål för hur många bostäder vi ska bygga. Däremot är det viktigt
              att veta hur många som behövs, grundat på förändringar i demografin
              och beteendeförändringar i tiden. Detta ger branschen nödvändiga
              signaler om det framtida byggnadsbehovet. Inte heller löser vi
              problemen med hjälp av kommunala bostadsförmedlingar.
            </seg>
            <seg xml:id="i-b689928e4833bf30-0">
              Att sälja statlig mark billigt för bostadsändamål är att låta
              alla landets skattebetalare subventionera bostäderna i några få
              kommuner. Detta är helt orimligt. Vill däremot varje enskild kommun
              hålla ned sina tomtpriser är det upp till väljarna i kommunerna
              att bedöma detta. Jag är däremot öppen för att lämna garantier
              till bostäder i områden där den ordinarie kapitalmarknaden inte
              är beredd att ställa upp med krediter. Förslag till detta finns
              också från Statens bostadskreditnämnd.
            </seg>
            <seg xml:id="i-63941eee3b0e0365-0">
              Fru talman! När det gäller motionerna i stort är förslaget om
              en total översyn av bostadsbidragen det som tilltalar mig mest.
              Att behöva söka bostadsbidrag är en rättighet och en nödvändighet
              för många men ibland också en av de yttersta utvägarna. Det gäller
              särskilt många av våra pensionärer. Ungefär en halv miljon hushåll
              har i dag bostadsbidrag, och jag tycker inte att det är skäligt
              att så många ska behöva söka bidrag för att klara sin dagliga
              tillvaro.
            </seg>
            <seg xml:id="i-9f1c8f3e4a8fa0e3-0">
              Den förändring av arbetsmarknadspolitiken som nu pågår borgar
              för att flera kan försörja sig själva och för att färre behöver
              bostadsbidrag. För att ytterligare minska gruppen arbetar Centerpartiet
              för högre grundpensioner och högre studiebidrag för studenterna.
            </seg>
            <seg xml:id="i-3325a29da7cec594-0">
              Grunden för att få bostadsbidrag har ett samband med de ekonomiska
              förutsättningarna. Detta bör gälla lika, oberoende av om man är
              25, 45 eller 75 år. Det regelverk som den gamla regeringen har
              beslutat om är orättvist och behandlar inte människor lika. Detta
              är mitt tyngst vägande skäl till en totalöversyn av bidragen i
              enlighet med motionen. Men anledningen till att jag inte tillstyrker
              den är att regeringen redan har aviserat en beredning inom den
              närmaste tiden och att det följaktligen blir ett avslag även där.
            </seg>
            <seg xml:id="i-e9355592318621a0-0">
              Fru talman! En annan vinkel på bostadsstödet tog jag upp i en
              interpellation till statsrådet Mats Odell för cirka en månad sedan,
              nämligen frågan om det samlade statliga boende- och byggnadsstödet.
              Detta är uppdelat på ett antal verk, myndigheter och bolag i dag.
              Försäkringskassan handlägger bostadsbidragen. Bostadskreditnämnden
              handlägger kreditgarantier och omstruktureringen av allmännyttan.
              Det senare handläggs även av Statens Bostadsomvandling AB. Boverket
              ansvarar för räntebidrag och för åtgärder mot radon i bostäder.
              Småhusskadenämnden svarar för anslagen till fukt- och mögelskador.
              Det finns också energistöd för till exempel utbyte av fönster,
              uppvärmning med biobränsle med mera som jag faktiskt inte vet
              vem som handlägger. Till detta kan läggas det nya stödet på 100
              miljoner för att underlätta för enskilda att ordna bostad och
              även det kommande investeringsbidraget till särskilt boende.
            </seg>
            <seg xml:id="i-8a05cf697e7061f0-0">
              Var och en begriper att det i praktiken är omöjligt att få en
              helhetsbild av det statliga bostadsstödet i Sverige och hur stort
              det är. Här kan jag se möjligheter att organisera stödet på ett
              rationellare sätt. Alliansen har en mycket tydlig strävan att
              effektivisera statens verksamhet och göra den mer transparent,
              och det gäller även inom detta område.
            </seg>
          </u>
          <note xml:id="i-bec610f3fec6c874-0">
            Jag yrkar bifall till utskottets förslag till beslut och avslag
            på samtliga motioner.
          </note>
          <note type="speaker" xml:id="i-65f3639fb70a4786-0">
            Anf. 14 FREDRIK LUNDH (s) replik:
          </note>
          <u who="fredrik_lundh_132f0c" xml:id="i-9f8f5e9c61f45c3a-3">
            <seg xml:id="i-9cf8a83f8a56a31d-0">
              Fru talman! Ni lovar att det kommer att byggas fler bostäder
              denna period än under den förra nu när ni får styra. Det var föregående
              talare inne på. Jag hoppas att ni har rätt, men jag är rädd att
              jag står här om tre år och då kan konstatera att slakten av bostadspolitiken
              som ni genomför fick allvarliga konsekvenser.
            </seg>
            <seg xml:id="i-1fe2358ea6c0f384-0">
              Ni skriver i betänkandet och säger här från talarstolen att er
              omläggning av bostadspolitiken givetvis inte innebär att staten
              avsäger sig sitt bostadspolitiska ansvar. Samtidigt avvecklar
              ni allt stöd till bostadsbyggandet och skrotar investeringsstimulansen
              för mindre hyresrätter och studentbostäder. Ni medverkar genom
              er politik till ett närapå byggstopp av hyresrätter och förhalar
              införandet av hyresgarantier för unga. Ni säljer ut allmännyttan
              och avvecklar Boutredningen.
            </seg>
            <seg xml:id="i-46f33a36763799b7-0">
              Min fråga är: Vilket ansvar är ni som borgerlighet här i riksdagen
              beredda att ta?
            </seg>
          </u>
          <note type="speaker" xml:id="i-3eeb7c43f7c4ae44-0">
            Anf. 15 LENNART PETTERSSON (c) replik:
          </note>
          <u who="lennart_pettersson_764dee" xml:id="i-400cef0da45f3ca7-1">
            <seg xml:id="i-b2ac3bc189c39bd4-0">
              Fru talman! Jag tror inte att vare sig Christine Jönsson, jag
              eller Fredrik Lundh är mäktiga att stå i talarstolen och lova
              att det ska byggas fler bostäder. Det ska i så fall vara om du
              är ägare av ett byggföretag, men jag är inte det och inte heller
              Christine. Det är inte vår roll som politiker att ge sådana löften.
            </seg>
            <seg xml:id="i-a288a29b8c73ce92-0">
              Det vi kan göra är att skapa förutsättningar för en ökad byggnation.
              Det är det som är vår roll som riksdagsledamöter. Det är inte
              vi som äger mark. Det är inte vi som skapar infrastrukturen för
              vanlig bostadsbyggnation, utan det gör faktiskt kommunpolitikerna.
              Dessa förutsättningar är jag övertygad om att vi håller på att
              skapa med den ändrade synen på bostadsmarknaden.
            </seg>
            <seg xml:id="i-93a80a1c09b6f665-0">
              Det lappverk som har växt fram under lång tid genom att man lagt
              det ena på det andra på det tredje utan att se en helhet gör att
              man ibland får börja från scratch. Och jag bedömer att vi nu är
              i den situationen att vi behöver göra det. Precis som Christine
              sade kan inte Socialdemokraterna slå sig för bröstet och säga
              att den bostadspolitik som har drivits sedan 1994, då ni mer eller
              mindre ensamma har styrt, har varit framgångsrik. Det är tvärtom
              på grund av den som vi sitter i den situation som vi gör nu, nämligen
              att bostäderna inte räcker till. Vi har för övrigt också ett förhållandevis
              omodernt bostadsbestånd i stora områden i landet. Det faller alltså
              tillbaka på er själva, Fredrik Lundh.
            </seg>
          </u>
          <note type="speaker" xml:id="i-8df652e3bc25b6dd-0">
            Anf. 16 FREDRIK LUNDH (s) replik:
          </note>
          <u who="fredrik_lundh_132f0c" xml:id="i-9f8f5e9c61f45c3a-4">
            <seg xml:id="i-37867c9522da3c42-0">
              Fru talman! Vilka förutsättningar skapar ni för att förbättra,
              utveckla och bygga vidare på? Det är det som ingår i majoritetens
              både möjlighet och skyldighet. Men ni tar bort alla de här delarna.
              Ni slaktar den bostadspolitik som förra mandatperioden ledde till
              120 000 nya bostäder.
            </seg>
            <seg xml:id="i-a2764b26cf830b33-0">
              Jag tycker inte att du svarar på vilka förutsättningar ni skapar.
              Du glider också lite grann på frågan som jag ställde till föregående
              talare om ni kan lova att det blir fler bostäder. Det måste bli
              fler bostäder till unga, till äldre, på orter som växer, kring
              universitet.
            </seg>
            <seg xml:id="i-4cd7c7c1225284d2-0">
              I och med att jag inte fick något svar från tidigare talare,
              tycker jag att det är intressant att höra hur en borgerlig regering
              ser på statliga stöd till bostadsproduktionen. Innebär en borgerlig
              regering att ni utesluter allt statligt stöd till bostadsproduktion
              i framtiden?
            </seg>
          </u>
          <note type="speaker" xml:id="i-9bb73b0664edce73-0">
            Anf. 17 LENNART PETTERSSON (c) replik:
          </note>
          <u who="lennart_pettersson_764dee" xml:id="i-400cef0da45f3ca7-2">
            <seg xml:id="i-dae782f54b98e581-0">
              Fru talman! Den viktigaste förändringen är att det blir långsiktiga
              spelregler för marknaden. Branschen har ju välkomnat de beslut
              som vi har fattat efter regeringsskiftet i höstas. Att ha regelverk
              som sträcker sig över ett, två eller tre år fungerar inte på bostadsmarknaden,
              och det fungerar sällan i andra sammanhang heller för övrigt.
              Långsiktigheten är det viktiga i detta sammanhang.
            </seg>
            <seg xml:id="i-30c355f9ed094700-0">
              Stödet till bostadsproduktionen har varit så mycket riktat till
              producenter och byggföretag. Det har gjort att priserna har ökat.
              Min och vår inställning är: Gärna ett bostadsstöd, men då ska
              det riktas till boende och konsumenter. På det sättet blir det
              inte kostnadsdrivande. Som det har varit har byggföretagen suttit
              och väntat på att det ska komma aviseringar om ett stöd och har
              då avvaktat för att kunna dra nytta av de resurser man kan få
              med hjälp av skattepengar. Nu säger man själv att man vill ha
              bort detta, att man vill ha ett rent spel på fastighetsmarknaden.
              Då är det vår uppgift som politiker att se till att våra medborgare
              kan bo i de bostäder som produceras. Därför är jag övertygad om
              att det är ett konsumentinriktat stöd som blir framgångsfaktorn
              framöver. Sedan kan jag inte utesluta att vi kan hamna i situationer
              där det kan vara motiverat med produktionsstöd, men jag kan inte
              riktigt se dem framför mig just nu.
            </seg>
          </u>
          <note type="speaker" xml:id="i-294b65fa05ac34f7-0">
            Anf. 18 LARS TYSKLIND (fp):
          </note>
          <u who="lars_tysklind_faac13" xml:id="i-eaccd751a54620c4-0">
            <seg xml:id="i-aa2579892d0e9f49-0">
              Fru talman! Jag vill börja med att yrka bifall till utskottets
              förslag i dess helhet och avslag på samtliga motioner.
            </seg>
            <seg xml:id="i-103ff1463a62a1f3-0">
              Egentligen vet jag inte var jag ska börja nu. När jag hörde Fredrik
              Lundhs linjetal här i början var det nästan så att jag baxnade.
              När man hör den svartmålning om en raserad och slaktad bostadspolitik
              av den borgerliga regeringen undrar man var Fredrik Lundh har
              varit de senaste tio åren. Vi har ändå haft en bostadspolitik
              som måste förändras. Vi har trots allt facit på den bostadspolitik
              som har förts av den socialdemokratiska regeringen.
            </seg>
            <seg xml:id="i-94dfe6fa00826b56-0">
              Man kan naturligtvis ha en sifferexercis om 120 000 nya bostäder
              och så vidare, men faktum kvarstår att vi har brist på bostäder
              i 119 svenska kommuner. Egon Frid nämnde här att i Helsingforssregionen
              har man bostadsbrist i 23 av 26 kommuner, och jag har ingen anledning
              att betvivla att den siffran är rätt. Efter att ha hört detta
              ser man med all tydlighet att det finns stora skillnader i bostadspolitiken.
            </seg>
            <seg xml:id="i-713e697b14938373-0">
              Alliansregeringen, och naturligtvis också Folkpartiet, har en
              tydlig utgångspunkt när det gäller bostadspolitiken. Fredrik Lundh
              påpekade mycket riktigt att det handlar om mindre statlig styrning
              till förmån för ökad valfrihet för de enskilda bostadskonsumenterna
              och ökat kommunalt självstyre. Det handlar alltså om en helt ny
              inriktning på politiken.
            </seg>
            <seg xml:id="i-d40bd7751f70901f-0">
              För Fredrik Lundh och även för Egon Frid, som har talat här tidigare,
              är definitionen av politik att mängden bostadspolitik avgörs av
              hur stor summan av investeringsstimulanserna är. Men det blir
              inte dubbelt så mycket politik för att man höjer den till det
              dubbla eller hälften så mycket för att man halverar den.
            </seg>
            <seg xml:id="i-630d8500564c0974-0">
              För mig handlar politik inte om att man ska ha ökad lagstiftning
              eller att man absolut ska ha ekonomiska stöd. Det handlar om att
              skapa ett system med förutsättningar så att man kan bygga på ett
              bra sätt.
            </seg>
            <seg xml:id="i-db0009c0394f1e2a-0">
              Skillnaden blir tydlig när vi pratar om bostadsförsörjningsfrågor.
              Vi är helt överens om att det naturligtvis ska byggas bostäder
              efter efterfrågan. Det ska vara goda bostäder som motverkar segregation
              och så vidare. Det är ingen som har någon annan målsättning. Det
              vore konstigt i så fall.
            </seg>
            <seg xml:id="i-a7ef4511db754c11-0">
              Den stora skillnaden är det som jag nämnde alldeles nyss, nämligen
              att jämfört med den politik som s-regeringen med stödpartier förde
              under förra mandatperioden och även under tidigare mandatperioder
              går vi från den statliga styrningen med styrande bostadssubventioner
              till en politik som utgår från den enskilde bostadskonsumenten.
              Ordet marknad har nämnts närmast som ett skällsord tidigare, men
              man kan faktiskt kalla den enskilde bostadskonsumenten för marknaden.
              Det är han eller hon som skapar efterfrågan.
            </seg>
            <seg xml:id="i-42a53fcbdc135798-0">
              Vi har startat ett bra arbete för att skapa långsiktiga spelregler
              som ska ge förutsättningar för byggande och alla upplåtelseformer.
              Jag ser även fram emot det arbete som nu pågår kring en ny upplåtelseform,
              ägarlägenheter. Det har jag nämnt vid ett tidigare tillfälle också.
            </seg>
            <seg xml:id="i-c23c074871e5837d-0">
              När vi nu talar om bostadspolitiken så var Fredrik Lundh inne
              på att slakten bestod i att vi bland annat tog bort investeringsstimulanser,
              räntebidrag och så vidare. En populär fråga i dagens läge är om
              det är socialdemokratisk politik och målsättning att man ska återgå
              till räntebidrag och investeringsstimulanser. Är det målsättningen
              med den socialdemokratiska politiken? Fredrik Lundh har kanske
              ett bra svar på den frågan.
            </seg>
            <seg xml:id="i-d00b9644017e791e-0">
              Det var väl framför allt Egon Frid från Vänsterpartiet som var
              inne på detta med målet för bostadsproduktionen. Det blir lätt
              en sifferexercis, men jag tror att det var Christine Jönsson som
              sade att det är viktigt att veta hur många bostäder som behöver
              byggas utifrån efterfrågan. Men att skriva in detta i absoluta
              tal i ett mål som vi sätter upp här i riksdagen är ganska meningslöst.
              Det kommer att förändras över tid. Dessutom har jag en ganska
              kraftig invändning mot att man från Vänsterpartiet redan i sitt
              yrkande på målsättning bygger in att hälften ska vara hyresrätter.
              Då har man bestämt att efterfrågan är hälften hyresrätter.
            </seg>
            <seg xml:id="i-9e5cd46dc0001e6c-0">
              Fru talman! Det pratades om att bo i hela landet. Det är något
              som även alliansregeringen har uppmärksammat. Det finns ett avsnitt
              om bostadsbyggande på landsbygden, och jag kan inte när jag läser
              detta förstå något annat än att vi har en stor samsyn. Detta är
              ett problem som har uppmärksammats, och det finns en diskussion
              kring en lösning. Ändå har Vänsterpartiet och Miljöpartiet valt
              att reservera sig. Jag förstår inte riktigt skillnaden mellan
              deras reservation och majoritetstexten.
            </seg>
            <seg xml:id="i-3d4ba2cde2cb3fe2-0">
              Statens bostadskreditnämnd har lagt fram förslag när det gäller
              att skapa förutsättningar för någon typ av garanti så att man
              kan bygga i de områden där marknadsvärdet inte uppnår produktionskostnaden.
              Det är ett system som nu bereds i Regeringskansliet, och förhoppningsvis
              kommer man med ett förslag kring detta. Det är lite att skjuta
              över målet att kräva det som redan har utretts.
            </seg>
            <seg xml:id="i-367cd6bcda446528-0">
              Över huvud taget är kreditgarantier av olika typer för att ordna
              finansieringen, så att människor ska få möjlighet att äga och
              så vidare, en av de punkter som alliansregeringen ser att man
              kan arbeta med.
            </seg>
            <seg xml:id="i-12a7ade21c094ed8-0">
              Fru talman! Det har diskuterats boende för ungdomar. Det är en
              fråga som också förtjänar att uppmärksammas. Det raljerades om
              att regeringen och den borgerliga majoriteten inte har någon helhetssyn.
              Det är snarare oppositionen som saknar helhetssyn. Det är inte
              oväsentligt att vi har en arbetsmarknadspolitik som ska sätta
              fler i arbete. På det sättet skapar vi förutsättningar för att
              efterfråga bostäder. Det måste vara en av de grundläggande förutsättningarna
              för att kunna få en egen bostad.
            </seg>
            <seg xml:id="i-cd03eb69e59e0a94-0">
              Alliansregeringen har, med bostadsministern i spetsen, arbetat
              på förslag. Det är ett problem att unga bostadssökande har svårt
              att ta det första steget in på bostadsmarknaden. Den diskussion
              om hyresgarantier som påbörjades redan under den förra mandatperioden
              håller på att fullföljas. Det kan bli ett bra system för att kunna
              ta det första steget. Ofta är det inte betalningsförmågan som
              saknas, utan man får helt enkelt inte chansen att visa att man
              kan betala. Då kan det systemet fungera bra.
            </seg>
            <seg xml:id="i-e9a3d4943c28aad6-0">
              När det gäller kommunala bostadsförmedlingar har de borgerliga
              partierna haft en konsekvent linje och också varit eniga under
              hela tiden i opposition. Det känns bra att vi fortfarande är eniga
              i frågan. Det handlar inte om att staten ska lägga på kommunerna
              att ha obligatoriska bostadsförmedlingar. Det måste vara en fråga
              för kommunerna att själva bestämma om det behövs.
            </seg>
            <seg xml:id="i-271cfab764d4e9d3-0">
              Jag läste i reservationen från Vänsterpartiet att de var förvånade
              över att varken föregående eller nuvarande regering har utnyttjat
              möjligheten att vid behov anmoda en enskild kommun att anordna
              en bostadsförmedling. Även om jag har varit emot bostadsförmedlingar
              hela tiden är jag förvånad över att den förra regeringen inte
              utnyttjade den möjligheten när man ondgjorde sig så mycket över
              att detta inte fungerade i många kommuner. Men att förvånas över
              att den nuvarande regeringen inte har gjort det är lite konstigt.
              Vi har aldrig förespråkat den linjen. Vi behöver nog inte oroa
              någon kommun med att den borgerliga regeringen kommer att utnyttja
              det utrymmet i lagen.
            </seg>
            <seg xml:id="i-1eb5b993ac4c8df0-0">
              Jag ska säga några ord om allmännyttiga bostadsföretag. Det blir
              ofta en diskussion om allmännyttans vara eller inte vara. Debatten
              handlar egentligen inte om det. Det är också en diskussion om
              det kommunala självstyret. Det är kommunerna själva som ska ha
              rätt att styra över sina bolag. Det är en fråga om förtroende.
              I kommunerna får man sedan bedöma hur mycket allmännytta som behövs
              utifrån de lokala förutsättningar som finns. Jag är helt övertygad
              om att man i många kommuner kommer att tycka att man har det bra.
              I andra kommuner kommer man att sälja delar av eller kanske hela
              bolaget.
            </seg>
            <seg xml:id="i-698d9163defb9fda-0">
              Från Folkpartiets sida välkomnar vi att det är ett lagförslag
              på gång om att ta bort den tillståndsplikt som finns för det kommunala
              agerandet i den frågan.
            </seg>
          </u>
          <note type="speaker" xml:id="i-d229903b779e9edd-0">
            Anf. 19 EGON FRID (v) replik:
          </note>
          <u who="egon_frid_c86215" xml:id="i-83bd4c3750d948ba-2">
            <seg xml:id="i-51d707cdeab2a79b-0">
              Fru talman! Det är lätt att göra den bostadspolitiska debatten
              till en fråga om rätten för kommunerna att själva avgöra och det
              kommunala självstyret. Men med vår helhetssyn på bostadspolitiken
              ser vi i Vänsterpartiet att det också är en fråga av behovskaraktär.
              Vi vet att det finns grupper av människor som har starka behov,
              och utifrån hur vi ser på den sociala bostadspolitiken är bostaden
              en rättighet. Alliansregeringen företräder inte de linjerna i
              sin politik, så det är inte så konstigt att vi skiljer oss åt.
            </seg>
            <seg xml:id="i-67d5e4ea024b7103-0">
              Det är trots allt lite märkligt att allianspartnerna ondgör sig
              över att vi svartmålar er brist på bostadspolitik, samtidigt som
              ni på ett ganska allvarligt sätt försöker att svartmåla de goda
              ambitionerna i en social bostadspolitik. Jag har svårt att förstå
              att det skulle vara så negativt att ge subventioner för att tillgodose
              behov ute i hela landet.
            </seg>
            <seg xml:id="i-1dfc5266e6b92102-0">
              Det är obegripligt att ni inte blir tydligare i er bostadspolitik.
              Jag har visserligen bara varit kort tid här i riksdagen, men jag
              kan konstatera att Vänsterpartiet ändå är det parti som har den
              största helhetssynen och det enda parti som har kunnat presentera
              en långsiktig finansiering av bostadspolitiken. Vi har satt upp
              bostadspolitiska mål som vi vill finansiera med en bostadsfond.
            </seg>
            <seg xml:id="i-d9b58a123844d260-0">
              Frågan är: Hur ser alliansregeringens och, i det här fallet Folkpartiets
              och Lars Tysklinds, politik ut för en långsiktig finansiering
              av bostadspolitiken?
            </seg>
          </u>
          <note type="speaker" xml:id="i-ed6b7fdfff6ea504-0">
            Anf. 20 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-1">
            <seg xml:id="i-d2e3ef8ff9bda9cf-0">
              Fru talman! Jag börjar med spörsmålet om kommunerna.
            </seg>
            <seg xml:id="i-9a5dea619623ee50-0">
              Jag blir lite häpen när man säger att vi från alliansregeringen
              och Folkpartiet pratar mycket om kommunerna och att de ska kunna
              styra. Vänsterpartiet säger att det mer har behovskaraktär precis
              som om det finns en motsättning. Jag trodde att kommunerna jobbar
              med frågor av behovskaraktär för sina invånare. Det trodde jag
              var deras grunduppdrag.
            </seg>
            <seg xml:id="i-3c0df633b1fda58a-0">
              Det är mer en fråga om om man tror att kommunerna har kapacitet
              att göra detta. Det är jag helt övertygad om att de har.
            </seg>
            <seg xml:id="i-dca8c6b6b12db821-0">
              Så till frågan om svartmålning. Det svartmålas nog lite hit och
              dit just i dag. Det kanske är för att tydliggöra skillnaderna.
              Jag betvivlar inte att det finns goda ambitioner. Som jag nämnde
              i början måste ju alla ha målsättningen att det ska finnas bostäder
              i blandade upplåtelseformer efter efterfrågan som motverkar segregation.
              Det är egentligen bara ord. Det är när det gäller vägen dit som
              vi skiljer oss.
            </seg>
            <seg xml:id="i-caad748e206dc70e-0">
              De goda ambitionerna ska vi inte tvivla på vare sig från den
              ena eller andra sidan.
            </seg>
          </u>
          <note type="speaker" xml:id="i-8d5a0bfdd5ccdbec-0">
            Anf. 21 EGON FRID (v) replik:
          </note>
          <u who="egon_frid_c86215" xml:id="i-83bd4c3750d948ba-3">
            <seg xml:id="i-f4d136b5c26d73ab-0">
              Fru talman! Jag vill gärna hoppas och tro att Lars Tysklind har
              goda ambitioner för att det här ska bli så bra som möjligt. Jag
              delar naturligtvis uppfattningen att det är kommunernas roll att
              tillgodose ett behov. Vi diskuterar hur vi skapar förutsättningar
              för att kommunerna ska kunna göra det för alla grupper, inte för
              speciellt utvalda grupper.
            </seg>
            <seg xml:id="i-7d1758348fa5f720-0">
              Vi ska tillgodose behoven och vi ska göra det på ett så rättvist
              och bra fördelat sätt som möjligt. Då måste vi ha en lagstiftning
              som understöder att det kan ske på ett så rättvist och bra sätt
              som möjligt utifrån behoven.
            </seg>
            <seg xml:id="i-ee6c0a4809df3260-0">
              Det är uppenbart att marknaden inte gör det. Marknaden styr mot
              grupper som har goda ekonomiska resurser att själva lösa detta.
              Andra grupper blir åsidosatta.
            </seg>
            <seg xml:id="i-77589792c2f3a8b7-0">
              Vi har hört sådana pseudoförslag som kommer från alliansregeringen
              om tak-över-huvudet-garantin som ni gör till en så stor sak. Kommunala
              bostadsförmedlingar till exempel skulle kunna ha till uppgift
              att människor som har behov av lägenhet får det i första hand.
            </seg>
            <seg xml:id="i-f3052bef383be4cf-0">
              Avsikten är att vi ska bygga så mycket bostäder att vi tillgodoser
              behoven och naturligtvis att vi kan fördela dem. Vi har de senaste
              åren haft en efterfrågan som har gjort att vi inte, trots goda
              försök, har orkat bygga i den takt som vi hade behövt.
            </seg>
            <seg xml:id="i-0548761a638267bd-0">
              Hur ser Lars Tysklind att bristen på bostadspolitik ska gynna
              andra områden än Helsingfors och Malmö?
            </seg>
          </u>
          <note type="speaker" xml:id="i-c9390233e2e77a8a-0">
            Anf. 22 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-2">
            <seg xml:id="i-e04df8bf4ce43f87-0">
              Fru talman! Det är naturligtvis bostadsbristen i sig som är det
              grundläggande problemet i många kommuner. Det finns ju också kommuner
              som har överskott på bostäder och underskott på arbete, men det
              är ett annat problem.
            </seg>
            <seg xml:id="i-87a91fcb3d8fd254-0">
              Det har ju inte funnits förutsättningar att bygga efter efterfrågan.
              Det är egentligen det som vi i grunden vill förändra.
            </seg>
            <seg xml:id="i-1a80bb8fd932ad66-0">
              Tak-över-huvudet-garantin handlar egentligen om någonting annat.
              Det handlar ju mycket om hemlöshet. Även hemlösheten löses ju
              till viss del om det finns god tillgång på bostäder. Det hänger
              naturligtvis ihop, men när det gäller hemlöshet finns det ju andra
              problem av mer social karaktär som vi inte diskuterar här i dag.
            </seg>
            <seg xml:id="i-4b95a39d170193c3-0">
              Den stora skillnaden för att lösa de här problemen på lång sikt
              och få bostadsbyggandet i balans är att Vänsterpartiet talar om
              mer lagstiftning och statlig styrning. Jag tycker att vi har sett
              facit av den typen av åtgärder. Det har ju inte lett till att
              vi har balans i bostadsbyggandet. Det finns, som sagt, bostadsbrist
              i väldigt många kommuner.
            </seg>
            <seg xml:id="i-c3c34aa7ce391bdc-0">
              Det handlar om att försöka skapa långsiktiga spelregler. Där
              tycker jag att alliansregeringen har börjat väldigt bra. Det är
              det som byggbranschen och hela bostadsbranschen har efterfrågat.
            </seg>
            <seg xml:id="i-8a5bb47f01196e65-0">
              Jag tror att det var Lennart Pettersson som nämnde att man tacksamt
              har tagit emot subventionerna och investeringsstimulanserna, men
              i branschen säger man att de nog i grunden har varit till skada.
              Man har byggt bostäder som har styrts av investeringsbidragsregelverket
              i stället för att bygga efter den reella efterfrågan.
            </seg>
            <seg xml:id="i-446598e7b90ccaec-0">
              Det finns, som har nämnts här tidigare, ett bra exempel från
              Malmö. Där byggde man stora lägenheter och många små lägenheter
              friställdes. Det är fel metod att gå fram.
            </seg>
          </u>
          <note type="speaker" xml:id="i-2c53cb605d8d49be-0">
            Anf. 23 JAN LINDHOLM (mp) replik:
          </note>
          <u who="jan_lindholm_ff5f4c" xml:id="i-04cdfb78f9a9488f-1">
            <seg xml:id="i-fb8040b7c935d3b5-0">
              Fru talman! När man lyssnar på företrädarna för majoriteten kan
              man få en känsla av att ni tror att bostäder bara dyker upp som
              svampar ur jorden om man avskaffar alla regler.
            </seg>
            <seg xml:id="i-c0be0ec302d16e66-0">
              Vi hävdar väl inte att vi lever i en drömvärld där allt är så
              bra som det kan vara. Det kan alltid bli bättre. Jag funderar
              över hur ni tänker att det här ska gå till i praktiken.
            </seg>
            <seg xml:id="i-01e2bc63185ef9ec-0">
              Först river ni ned systemen, och sedan säger ni att ni eventuellt
              ska komma med stöd som kanske är riktat på annat sätt inte till
              producenterna utan till konsumenterna och att efterfrågan ska
              styra.
            </seg>
            <seg xml:id="i-95d390078c1b0b18-0">
              Då undrar man: Vad är det som säger att marknaden skulle vara
              ett bättre sätt att styra efterfrågan än ett samtal i samhället?
              Era partier frågar ju väljarna om saker och ting och kanaliserar
              det till politiska regler. Varför skulle inte politisk styrning
              vara värdefull just inom den här sektorn?
            </seg>
            <seg xml:id="i-8161033ce01b8377-0">
              Plånboken är ju större hos vissa än hos andra. Man får olika
              möjlighet att påverka marknaden när efterfrågan bygger på att
              det är pengar som styr. Alla är ju lika mycket värda i det politiska
              systemet så alla har lika stort inflytande.
            </seg>
            <seg xml:id="i-77e5240d0689a83a-0">
              Är det så säkert att den historiska efterfrågan är fel bara för
              att det inte ser rätt ut i dag? Ni hävdar att det som har byggts
              har varit fel, men vad är det som säger att det var fel när det
              byggdes? Verkligheten förändras, och då behöver vi förändra det
              bestånd vi har.
            </seg>
          </u>
          <note type="speaker" xml:id="i-a3701d8219d79c72-0">
            Anf. 24 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-3">
            <seg xml:id="i-de3c35d0dbee32ac-0">
              Fru talman! Vi säger inte att det som har byggts är fel. Vi säger
              att det som har byggts inte har löst problemen så att man har
              fått balans och tillräckligt med bostäder.
            </seg>
            <seg xml:id="i-0150b9e6760b0672-0">
              Jag nämnde nyss ett exempel från Malmö. När man fick investeringsstimulanser
              för lägenheter under 70 kvadratmeter upptäckte man att om man
              byggde stora lägenheter fick man betydligt fler lägenheter som
              var tillgängliga för ungdomar, mest beroende på att det var begagnade
              lägenheter och inte nybyggda som ungdomarna hade råd att efterfråga.
            </seg>
            <seg xml:id="i-b4495927668cd74d-0">
              Att man går från produktionsstöd till konsumtionsstöd är egentligen
              en väldigt viktig förändring. Jan Lindholm tog upp bostadsbidragen.
              Man kan säga vad man vill om bostadsbidragen, men de är i alla
              fall väldigt träffsäkra på ett sätt. Sedan finns det många andra
              problem med bostadsbidrag som man kan polemisera om. Men bostadsbidraget
              är träffsäkert för individen vid just det tillfället. Men bostadsbidragssystemet
              måste utvecklas. Det finns stora marginaleffekter i det systemet
              som naturligtvis är olyckliga i sig.
            </seg>
            <seg xml:id="i-deeb03a319ec821b-0">
              Just på detta område har marknaden blivit ett märkligt ord. Jan
              Lindholm sätter marknaden och enskilda människors efterfrågan
              i en motsatsställning. Om vi funderar på vad vi egentligen talar
              om, så måste väl den samlade efterfrågan utifrån olika förutsättningar
              vara den marknad som ska tillfredsställas? Genom produktionen
              ska man se till att dessa bostäder finns på marknaden. Det blir
              ett slags schackrande med ord som jag inte riktigt förstår.
            </seg>
          </u>
          <note type="speaker" xml:id="i-5530f9674e0836dd-0">
            Anf. 25 JAN LINDHOLM (mp) replik:
          </note>
          <u who="jan_lindholm_ff5f4c" xml:id="i-04cdfb78f9a9488f-2">
            <seg xml:id="i-e0de2d1a4f41bc71-0">
              Fru talman! Vi lägger olika vikt på marknaden. Som exempel nämnde
              Lars Tysklind i sitt anförande att ni har en politik som ska sätta
              fler i arbete, vilket jag betvivlar. Men då skulle de på det sättet
              få ökade möjligheter att agera på marknaden och visa att de kan
              betala, som var den formulering som du använde.
            </seg>
            <seg xml:id="i-830806ad49b3a09f-0">
              Därför tycker jag att det är så märkligt att ni tror att bostäderna
              bara dyker upp helt plötsligt. Bostäder är inte bara en ren marknadsfråga.
              Det är faktiskt också en infrastrukturfråga. Om det inte finns
              några bostäder, så kommer den där personen som får jobbet ändå
              inte att kunna ta jobbet därför att han inte kan flytta till den
              plats där jobbet finns. Även om vi kan få dubbelspår mellan Falun
              och Borlänge och öka den regionen, så kommer det ändå att bli
              svårt för folk att pendla hur långt som helst. Då bor de kvar
              i de bostäder som finns där jobben inte finns.
            </seg>
            <seg xml:id="i-9af0f3e688c12bba-0">
              Därför måste man som politiker våga gå före och inse att vi måste
              skapa förutsättningar. Och en del i det är faktiskt att också
              se till att det finns pengar. Visst är det viktigt med regelförändringar.
              Men jag kan inte se några andra regelförändringar än att ni tar
              bort regler. Och jag ser ingen annan styrning än att ni så att
              säga ska låta den här marknaden styra, där de med stora plånböcker
              har betydligt större möjligheter.
            </seg>
            <seg xml:id="i-1619594ee6bc8a4b-0">
              Så här i efterhand när miljonprogrammet ska saneras och renoveras
              så skapar man genom dessa lägenheter möjligheter för studenter
              att få bostäder. Men det säger inte att det som man byggde då
              var fel, när den politiskt kanaliserade efterfrågan på bostäder
              var trerummare på ca 7580 kvadratmeter.
            </seg>
            <seg xml:id="i-f002a8f7c828b54b-0">
              Jag tycker att ni i er analys utgår från ett historiskt perspektiv
              som faktiskt inte stämmer. Det är ingen som säger att det ska
              vara statiskt, utan självklart ska vi förändra bostadsbeståndet
              i dag.
            </seg>
          </u>
          <note type="speaker" xml:id="i-16080497029c2861-0">
            Anf. 26 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-4">
            <seg xml:id="i-920370be6f7ef6b2-0">
              Fru talman! Jag hoppas att Jan Lindholm ska få uppleva sitt dubbelspår.
              Det gick värre för Cato den äldre. Han fick aldrig se Karthago
              förstöras. Men det var en parentes.
            </seg>
            <seg xml:id="i-8a8c0b518a5f0bd3-0">
              Ja, det handlar faktiskt om att ta bort regler. Det är det som
              är förändringen. Jan Lindholm säger att vi saknar idéer och att
              det bara handlar om att ta bort regler. Men det handlar ju om
              att minska styrningen.
            </seg>
            <seg xml:id="i-caf7cde0d1dcebc1-0">
              Men det finns så många andra faktorer inblandade i bostadsbyggandet.
              Det pågår en översyn av plan- och bygglagen. Det finns även en
              koppling till konkurrensfrågorna. Dagens tröga detaljplanesystem
              gör att många små byggare inte orkar med processerna, och därmed
              är det bara de stora byggarna som är med. Det gör att konkurrensen
              minskar, och det är naturligtvis prisdrivande i sig.
            </seg>
            <seg xml:id="i-8d9b8d0ecfddb67a-0">
              Vi från den borgerliga alliansen är helt öppna för att diskutera
              det statliga kreditgarantisystemet som ett självfinansierat system.
            </seg>
            <seg xml:id="i-8474fd8e269757a8-0">
              Det finns alltså många åtgärder där staten indirekt påverkar
              förutsättningarna på marknaden så att man kan tillgodose efterfrågan
              från de enskilda konsumenterna.
            </seg>
            <seg xml:id="i-886e30951e1ff4cc-0">
              Problematiken är precis den som Jan Lindholm säger, nämligen
              att det är brist på bostäder. När det då dyker upp arbetstillfällen
              som till exempel ungdomar kan ta så finns det inte bostäder. Bostadsfrågan
              är därför oerhört viktig. Bristen på bostäder är tillväxthämmande
              i många regioner. Det är en sanning som vi är överens om.
            </seg>
          </u>
          <note type="speaker" xml:id="i-9b0b3cec03120bd8-0">
            Anf. 27 FREDRIK LUNDH (s) replik:
          </note>
          <u who="fredrik_lundh_132f0c" xml:id="i-9f8f5e9c61f45c3a-5">
            <seg xml:id="i-b2bbb661248cc0f4-0">
              Fru talman! Lars Tysklind och Folkpartiet medverkar till den
              mest genomgripande förändringen i modern tid på bostadsområdet.
              Men ni saknar en konsekvensanalys. Ni avvecklar allt statligt
              stöd till bostadsbyggande. Vad händer med människorna i nyproducerade
              lägenheter när hyrorna höjs? Vad händer med byggandet när er politik
              leder till ett stopp för byggande av hyresrätter? Och hur går
              det för byggföretagen som har gjutit Odellplattor för hundratusentals
              kronor för att ni lovade att pengar skulle komma?
            </seg>
            <seg xml:id="i-66e4833e174f6480-0">
              Tidigare talare har talat om långsiktiga spelregler. Då tycker
              jag att man kan uppehålla sig ett tag vid dessa Odellplattor.
              Före jul var direktiven tydliga: Om man bygger dessa plattor och
              drar i gång bygget så kommer pengarna att finnas.
            </seg>
            <seg xml:id="i-ec1eb899897c50da-0">
              Nu visar det sig att investeringsstödet i landets alla regioner,
              förutom Helsingfors, är slut. Så där står byggföretagen med Odellplattor
              för byggnationer som inte kommer att rulla vidare. Var detta halvår
              från november till nu er långsiktighet? Då tror jag inte speciellt
              mycket på era långsiktiga spelregler för resten av mandatperioden.
            </seg>
          </u>
          <note type="speaker" xml:id="i-23a3099382fac02b-0">
            Anf. 28 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-5">
            <seg xml:id="i-1b341a88cf7ce494-0">
              Fru talman! Det är precis de kortsiktiga spelregler som Fredrik
              Lundh från Socialdemokraterna nu tar upp som måste förändras.
              Och naturligtvis händer då vissa saker på kort sikt. Om man ska
              våga gå från kortsiktig ryckighet till långsiktiga spelregler
              så händer någonting på kort sikt. Det som bland annat har hänt
              är att man vid vissa byggen har fått stanna upp och göra en ny
              kalkyl och så vidare. Det är oomtvistat. Men på de flesta håll
              går man sedan vidare. Detta innebar inte ett stopp.
            </seg>
            <seg xml:id="i-7a1cee270daad966-0">
              Odellplattor är tydligen också ett favoritämne för dagen. Investeringsbidragen
              är budgeterade till en viss summa. Och pengarna hade tagit slut
              även under den förra regeringen om man inte hade tillskjutit nya
              pengar.
            </seg>
            <seg xml:id="i-ce99fbbc9274ac57-0">
              Räntebidragen avvecklas nu under fyra fem år. Och så länge man
              inte färdigställer några hus får man en allt mindre del av några
              räntebidrag. Det finns ett löfte om räntebidrag, men så länge
              man bara har en platta så får man inte något räntebidrag, utan
              man är bara med i systemet så att säga.
            </seg>
            <seg xml:id="i-ca1550623a06cea9-0">
              Men det handlar faktiskt om att man måste våga ta steget från
              en kortsiktig politik till en politik med långsiktiga spelregler.
            </seg>
          </u>
          <note type="speaker" xml:id="i-e8ed5f59a299523f-0">
            Anf. 29 FREDRIK LUNDH (s) replik:
          </note>
          <u who="fredrik_lundh_132f0c" xml:id="i-9f8f5e9c61f45c3a-6">
            <seg xml:id="i-f1ef468529b33ad2-0">
              Fru talman! Er långsiktighet varade inte ens ett halvår.
            </seg>
            <seg xml:id="i-a613464c4021d688-0">
              När det gäller ungdomar och studenter så var du inne på det området
              och konstaterade att det behövs bättre villkor för unga på bostadsmarknaden.
              Jag har mängder av kamrater runt om i landet som står i bostadsköer
              och som kämpar för att få sitt eget boende. Och vi skulle behöva
              göra än mer i politiken.
            </seg>
            <seg xml:id="i-1ed5292414a5a6c8-0">
              Ni skriver i betänkandet att när man plockar bort dessa stöd,
              dessa subventioner och dessa stimulanser, så kommer efterfrågan
              att få ett större genomslag. Min fundering är om stimulanserna
              för byggande av mindre hyresrätter och studentbostäder har blockerat
              byggandet. Har studenternas efterfrågan varit för liten och tyst?
              Jag tycker att det i samhällsdebatten och i politiken är ganska
              tydligt att denna grupp behöver få bättre villkor. Vi har försökt
              åstadkomma det genom vår politik. Ni väljer att ta bort detta
              och inte komma med någonting annat. Varför lägger ni ned Boutredningen
              utan en enda förklaring? Den utredningen hade specifikt till uppgift
              att belysa problemen och komma med förslag till konkreta åtgärder,
              vilket er regering verkade behöva.
            </seg>
            <seg xml:id="i-ced2684841082982-0">
              Ungdomsarbetslösheten stiger. Med er politik kommer det att bli
              ännu kämpigare för de unga att komma in på bostadsmarknaden.
            </seg>
            <seg xml:id="i-7a1befa9cc5a5c0d-0">
              Min fråga till Folkpartiet är: Har ni något mål alls när det
              gäller byggande av hyresrätter?
            </seg>
          </u>
          <note type="speaker" xml:id="i-8f966aa90b79ed93-0">
            Anf. 30 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-6">
            <seg xml:id="i-bcdb5cf1bb9344c6-0">
              Fru talman! Jag blir lite häpen. Jag måste ha uttryckt mig väldigt
              oklart. Fredrik Lundh säger: Er långsiktighet räckte ett halvår.
              Jag tycker att det mer beskrev hans eget sätt att argumentera
              att det på sin höjd handlade om det sista halvåret medan jag faktiskt
              talade om framtiden. Det var alltså ett lite märkligt uttalande.
              Men kanske uttryckte jag mig suddigt vad vet jag? Jag kanske försökte
              tänka samtidigt. Det kan ibland förvirra saker och ting.
            </seg>
            <seg xml:id="i-37f6052fee6f5b87-0">
              Sedan har vi detta med ungdomar och studenter. Studenternas villkor
              och möjligheter att efterfråga är naturligtvis någonting som man
              hela tiden måste se till är rimliga. Det gör alliansregeringen.
            </seg>
            <seg xml:id="i-b1912974665ced16-0">
              När det gäller arbetsmarknadspolitiken och sättet att få in ungdomar
              på arbetsmarknaden är jag helt övertygad om att resultatet blir
              att man kommer att ha lättare att komma in på arbetsmarknaden.
              Fredrik Lundhs beskrivning kommer inte det är jag övertygad om
              att gälla.
            </seg>
            <seg xml:id="i-8eb844fdc19f059a-0">
              Jag tog upp frågan om hyresgarantin och att man ska få en chans
              att visa att man kan betala. Det är ju vad det handlar om. I vissa
              lägen har man kanske lite höga krav på en hyresgäst. Man ska kunna
              visa på att man har fast jobb och fast inkomst. De facto har de
              här grupperna ofta en reell betalningsförmåga.
            </seg>
            <seg xml:id="i-dbf75608a83e8af0-0">
              Det är där som hyresgarantin ska kunna finnas så att man kommer
              in på hyresmarknaden och kan visa att man har betalningsförmåga
              och är en långsiktigt säker hyresgäst. Det tror jag kan ha stor
              betydelse för många ungdomar när det gäller att skaffa en bostad.
              Vi får väl se hur det slutar. Jag tror att detta kan bli ett verksamt
              medel i sammanhanget. S-regeringen var med om att starta upp det
              arbetet och komma med tankar kring det.
            </seg>
          </u>
          <note type="speaker" xml:id="i-2e5ab079276a6445-0">
            Anf. 31 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-f75a8360c2322188-0">
            <seg xml:id="i-15520b1b8da63db3-0">
              Fru talman! Det har sagts väldigt mycket klokt här av mina kolleger
              i alliansen, så vi får se om jag kan bidra med någonting.
            </seg>
            <seg xml:id="i-5a6ffefb92cc1375-0">
              Framför allt vill jag rikta uppmärksamheten på det som tidigare
              apostroferades här. Fredrik Lundh sade att jag i en tidigare debatt,
              i budgetdebatten, sagt att bostadspolitiken inte är för alla.
              Antingen är det ett missförstånd om inte har jag uttryckt mig
              väldigt dåligt eller också har Fredrik Lundh missuppfattat det
              hela. Inte vet jag.
            </seg>
            <seg xml:id="i-e3667a5bbfa6072c-0">
              Jag tycker att bostadspolitiken är för alla. Jag tror att jag
              i vilket fall menade att bostadsbidrag förhoppningsvis inte ska
              behöva finnas till alla, utan att vi finner andra möjligheter
              till lösningar när det gäller de behov som alla människor har
              och det som alla människor ska ha rätt till, nämligen att ha en
              bostad.
            </seg>
            <seg xml:id="i-b7016bea412d26c1-0">
              Fru talman! Egon Frid sade att bostadsminister Mats Odell inte
              alls bryr sig om hyresrätten. Men man kan titta i en tidning som
              Byggindustrin ger ut. Jag vill citera vad Mats Odell uttalade
              i februari månad:
            </seg>
            <seg xml:id="i-e584e7e899c7cb22-0">
              Jag är också beredd att arbeta för att vi ska få statliga resurser
              för att utveckla hyresrätten. Men man kan inte gasa på med den
              typen av åtgärder i en överhettningssituation. När konjunkturen
              börjar kylas av och det finns lediga resurser, då är det kanske
              läge. Att han inte bryr sig om hyresrätten är alltså direkt felaktigt.
              Det här är inte det enda citatet. Jag skulle kunna citera ett
              antal anföranden och intervjuer.
            </seg>
            <seg xml:id="i-2165f8546e97bfe7-0">
              Jan Lindholm tog upp detta med att vi inte bryr oss om studenternas
              situation. Jag vill fästa uppmärksamheten på det som också Lars
              Tysklind och kanske fler tagit upp. Hyresgarantin är ett svar
              på studenternas situation som regeringen aviserar ja, kanske inte
              direkt studenternas situation utan situationen för unga och för
              dem som inte kan visa på stadiga inkomster.
            </seg>
            <seg xml:id="i-6cd2a508008835a4-0">
              Där är alliansens politik att det ska finnas bostäder för alla.
              Oavsett om man är yngre eller om man är äldre och oavsett vilken
              livssituation man har ska man kunna hitta en bostad som passar
              just en själv.
            </seg>
            <seg xml:id="i-feba09c97a27194b-0">
              Att mycket görs just nu är inte så konstigt. Vi engagerar oss
              nu i en verksamhet som snarast handlar om att vända en oceanångare
              på Göta kanal. Nu försöker vi lägga om en bostadspolitik som i
              alltför hög grad är byggd på planekonomiska inslag. Vi försöker
              se till att människorna, medborgarna, får ett ökat utrymme.
            </seg>
            <seg xml:id="i-907a6145055a0dbb-0">
              Vi ska komma ihåg att byggandet i det här landet efter ett antal
              år med Socialdemokraterna vid makten med stöd från Miljöpartiet
              och Vänsterpartiet är betydligt lägre än byggandet i de flesta
              andra länder i Europa. Vi ligger på den lägsta nivån när det gäller
              byggandet, och vi har bostadsbrist. Det är det arvet som vi nu
              har att ta tag i, att förvalta och att göra något åt. Det är också
              det vi gör. Men när diskussionen från oppositionens sida i stor
              utsträckning handlar enbart om att utgå från det tänk som den
              tidigare regeringen haft blir det väldigt konstigt.
            </seg>
            <seg xml:id="i-b5f483631bbc80a6-0">
              Jag vill återge vad Norman Vincent Peale sagt: Ändra dina tankar,
              och du ändrar hela din värld.
            </seg>
            <seg xml:id="i-6f4e6f0264ee2f49-0">
              Jag som inte har varit inne i bostadspolitiken och debatterat
              så mycket under föregående mandatperiod när vi hade en annan regering
              känner att jag kan följa hur tankegångarna helt enkelt är olika.
              Här ser vi i alliansen framför oss ett scenario med ett ökat byggande.
              Vi ska veta att den marknaden i dag är överhettad. 60 procent
              av byggföretagen uppger att de har arbetskraftsbrist. Vi bygger
              som aldrig förr, och vi har möjlighet att göra det. Men vi tog
              över i en situation där det inte byggdes särskilt mycket och med
              en jättestor bostadsbrist. Den försöker vi nu ordna till. Det
              är vad det handlar om.
            </seg>
            <seg xml:id="i-6492d10d64855122-0">
              Nu handlar det om långsiktighet. Jag skulle vilja säga något
              också om den. Det är de äldre som i dag har ett oerhört stort
              problem när det gäller att få en bostad. Därför finns det särskilda
              äldresatsningar. Men den demografiska utvecklingen kunde man ju
              förespå långsiktigt. Även den förra regeringen kunde faktiskt
              förespå det och se vilka bostäder som kommer att behövas bostäder
              som är anpassade till den äldre befolkningens nivå.
            </seg>
            <seg xml:id="i-807997664188c7f8-0">
              Det är klart att vi år 2035, när jag och andra är 80 år och äldre,
              har långt fler 80-åringar. Jag har sett någon siffra där. Det
              kommer att bli åtskilliga tusen flera 80-åringar då. Ungefär 750
              000 80-åringar beräknar man kommer att finnas år 2035. Det är
              klart att det då krävs en annorlunda bostadsmarknad. Det här måste
              vi sikta in oss på. Vi måste möta behoven. Dessa kan vi i vissa
              lägen förutspå. I andra lägen kan vi inte det.
            </seg>
            <seg xml:id="i-1dfe34bee2e27e7e-0">
              Jag har full förtröstan på min kristdemokratiske bostadsminister
              och den politik som han nu för, som han är i gång med att föra.
              Vi får hela tiden vara med och ge impulser, så var lugna! Vi kommer
              att ha en betydligt bättre bostadssituation för medborgarna när
              vi går till nästa val.
            </seg>
          </u>
          <note type="speaker" xml:id="i-a1ca511bfd168584-0">
            Anf. 32 EGON FRID (v) replik:
          </note>
          <u who="egon_frid_c86215" xml:id="i-83bd4c3750d948ba-4">
            <seg xml:id="i-ba957921070ae7cf-0">
              Fru talman! Yvonne Andersson önskar och hoppas att vi inte kommer
              att behöva ha bostadsbidrag till alla. Det hoppas verkligen också
              jag. Men vi riskerar att få en bostadspolitik med boendekostnader
              som kommer att kräva bostadsbidrag till alla. Nästa mål för alliansregeringen
              att sätta upp blir väl att vi inte ska ha en bostad till alla
              men bostadsbidrag till alla.
            </seg>
            <seg xml:id="i-de2990ed11a837c8-0">
              Däremot är jag jättepositivt inställd till den reformering av
              bostadsbidraget som alliansregeringen förespeglar. Det har ju
              skett kraftiga besparingar på det området genom åren, så detta
              är en positiv signal. Men vi har inte sett förslagen än.
            </seg>
            <seg xml:id="i-40a80f6ffa5f5728-0">
              Denna debatt avspeglar, tycker jag, vilka tidningar vi läser.
              Jag skulle vilja fråga dig, Yvonne Andersson, om du någon gång
              har läst Vår bostad, eller Hyresgästföreningens tidning Hem &amp;
              Hyra som den nu heter. Jag föreslår att du läser sådana tidningar
              i stället för byggindustrins Betongforum eller vad nu de som verkligen
              cementerar problemen kallar sina publikationer.
            </seg>
            <seg xml:id="i-6452d12f86cf1bea-0">
              Vi har märkt att kd och alliansregeringen försöker vända en oceanångare
              i Göta kanal. Jag kan tala om att det blir en propp, och det är
              precis den proppen som vi anser att alliansregeringen utgör när
              det gäller bostadspolitiken.
            </seg>
            <seg xml:id="i-954af4d4270c0896-0">
              Jag måste fråga vad det är som gör att Mats Odell, som själv
              som riksdagsledamot föreslog ett byggmål på 50 000 lägenheter
              per år, när han blir statsråd och företräder en borgerlig alliansregering
              är mot att föreslå ett byggmål på 40 000 lägenheter per år.
            </seg>
          </u>
          <note type="speaker" xml:id="i-7f344e16c18cd9fe-0">
            Anf. 33 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-f75a8360c2322188-1">
            <seg xml:id="i-17ed9e941a9e7bba-0">
              Fru talman! Det är väl alldeles självklart att boendekostnaden
              kan få öka! Vår regering flyttar pengar från planekonomiska subventioneringar
              för att människor ska få mer pengar över i kassan och kunna betala
              vad de vill betala för olika saker.
            </seg>
            <seg xml:id="i-7dc4228fa07e9e10-0">
              Det är väl inte konstigt att boendekostnaden ökar när folk får
              mer ekonomiskt utrymme att stå för sina kostnader! Det kan mycket
              väl tänkas att boendekostnaden ökar, men vad har det med bidrag
              att göra? Vi tillåter ju bara människor att bestämma mer över
              sina pengar. Det är det ena.
            </seg>
            <seg xml:id="i-25107cc122a50523-0">
              Det andra är att jag faktiskt läser, och har, Vår bostad. Där
              ser jag ibland väldigt vinklade beskrivningar där man inte har
              ändrat sitt tänk utifrån det tänk som kan styra när människor
              får mer att ta ställning till på eget sätt.
            </seg>
            <seg xml:id="i-92342b8d954dde5f-0">
              Jag ser inte domedagsprofetiorna framför mig som ni målar upp.
              Jag tycker att oppositionen någon gång i stället borde fundera
              på detta: Vi tycker inte att detta är bra, så varför har det blivit
              så här när vi hade andra mål?
            </seg>
            <seg xml:id="i-4f688d69a2469099-0">
              Hade man frågat er under den mandatperiod som började för åtta
              och ett halvt år sedan hur ni ville ha framtiden, inte sjutton
              hade ni sagt att mängder med människor skulle vara bostadslösa,
              att vi skulle ha bostadsbrist och att vi skulle ha ditt och datt.
              Nej, ni skulle ju lösa allt! Varför frågar ni er inte i dag varför
              det ser ut så här?
            </seg>
            <seg xml:id="i-3f8d866a29e642ed-0">
              Vi kommer med en ny idé om hur vi ska lösa denna problematik.
              Jag tycker att ni ska vara glada över att vi vågar pröva något
              annat när ni har misslyckats med er idé!
            </seg>
          </u>
          <note type="speaker" xml:id="i-5552d05d2f8fb8ef-0">
            Anf. 34 EGON FRID (v) replik:
          </note>
          <u who="egon_frid_c86215" xml:id="i-83bd4c3750d948ba-5">
            <seg xml:id="i-c7e6facb8a121e61-0">
              Fru talman! Detta är en av de grova svartmålningar som görs när
              det gäller den förda bostadspolitiken. Yvonne Andersson talade
              förut om en överhettning. Den verkliga överhettningen kommer av
              att det faktiskt byggs oerhört mycket lägenheter i Sverige utifrån
              en tidigare bostadspolitik och också utifrån en efterfrågan på
              grund av att många har fått jobb. Den överhettning som ni har
              bidragit till är den som har skett inom betongindustrin och byggandet
              av betongplattor i slutet på 2006 då ni ändrade reglerna för investeringsstödet.
              Jag förstår inte svartmålningen av kritiken.
            </seg>
            <seg xml:id="i-d13fc4bac057e0ae-0">
              Vi delar naturligtvis de goda ambitionerna att vi ska åstadkomma
              bra bostäder. Helt klart är ändå att den omställning av bostadspolitiken
              som Yvonne Andersson talar för leder till ökade boendekostnader
              för många grupper. De kommer att efterfråga andra typer av bidrag
              för att klara sina boendekostnader, till exempel ett ökat bostadsbidrag.
              Samtidigt har den främsta kritiken varit att kostnader föranledda
              av investeringsstöd och produktionsstöd har gjort att byggherrarna
              bygger för dyrt och fuskar för mycket och att det ger oskäliga
              kostnader.
            </seg>
            <seg xml:id="i-bc6fb9594253fdf2-0">
              Men var finns era förslag för att förändra de negativa sidorna?
            </seg>
          </u>
          <note type="speaker" xml:id="i-90ed96bbd0860561-0">
            Anf. 35 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-f75a8360c2322188-2">
            <seg xml:id="i-973c452cf8989f22-0">
              Fru talman! Eftersom jag i mitt anförande missade att yrka bifall
              till utskottets förslag i betänkandet och avslag på alla motionerna
              gör jag det nu i stället.
            </seg>
            <seg xml:id="i-dca3ae3974b21b83-0">
              När det gäller detta med svartmålning av kritiken förstod jag
              inte vilken svartmålning av kritiken det handlade om. Jag uppmärksammade
              Egon Frid på att det är en svartmålning av vad som kan hända på
              bostadsmarknaden.
            </seg>
            <seg xml:id="i-3eb85af5a826854e-0">
              Återigen, inte var tillståndet när ni lämnade makten i höstas
              sådant som ni hade ansett att det skulle vara när ni tog makten
              för åtta år sedan! Ni hade makten i meningen att Socialdemokraterna
              var i regeringsställning och samarbetsparterna var Miljöpartiet
              och Vänsterpartiet. Det var det jag frågade om och det jag sade
              att jag utgick från att det inte var på det viset. I de debatter
              jag hörde var det en lysande framtid vi gick till mötes.
            </seg>
            <seg xml:id="i-47adf783bddd018e-0">
              Om det är en svartmålning av kritiken vet jag inte vad Egon Frid
              menar med det.
            </seg>
            <seg xml:id="i-7add080c4c0bad61-0">
              Det är drygt ett halvår efter valet. Det är den tid som den nya
              regeringen har haft på sig att arbeta med förändringar och visa
              på möjligheter längre fram. I dag kan vi inte säga exakt vad som
              händer, men vi tror att detta är den rätta vägen. Vi är övertygade
              om att det kommer att lösa de problem som vi har i dag. Vi kommer
              att få fler människor som får bostäder utifrån sina behov, både
              när det gäller boendeform, komfort, status och kostnad. Vi tror
              att det kommer att hända, och vi tror dessutom att vi kommer att
              få ett ökat bostadsbyggande.
            </seg>
          </u>
          <note type="speaker" xml:id="i-f637c774b570574d-0">
            Anf. 36 FREDRIK LUNDH (s) replik:
          </note>
          <u who="fredrik_lundh_132f0c" xml:id="i-9f8f5e9c61f45c3a-7">
            <seg xml:id="i-10a3608108e23f44-0">
              Fru talman! Jag vet knappt var jag ska börja! Det byggdes 120
              000 nya bostäder under den förra mandatperioden, och du, Yvonne
              Andersson, har i ditt anförande stått och förklarat vad som var
              fel och vad som var galet. Dock har du med väldigt få ord förklarat
              vad din egen idé är.
            </seg>
            <seg xml:id="i-fda5374ba18041a6-0">
              Den borgerliga regeringen driver en politik för ökade klyftor
              även när det gäller var och hur människor ska bo. Jag tycker att
              det är intressant att du pratar om den överhettade marknaden och
              om den politik ni vill genomföra. Den verkar dock tyvärr mest
              innebära att man plockar bort de verktyg som har lett fram till
              det byggande av lägenheter som genomfördes föregående mandatperiod.
            </seg>
            <seg xml:id="i-2e0df495cf957d3b-0">
              Min fråga till dig är: Kommer det att byggas fler lägenheter
              denna period än förra perioden, nu när Kristdemokraterna får styra
              bostadspolitiken? Står du, Yvonne Andersson, bakom målet för Sveriges
              bostadspolitik?
            </seg>
          </u>
          <note type="speaker" xml:id="i-2ab520f54363c5bb-0">
            Anf. 37 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-f75a8360c2322188-3">
            <seg xml:id="i-3f18fc39f56f8061-0">
              Fru talman! Min första fråga den har funnits under hela denna
              debatt till Fredrik Lundh är: Vad är ökade klyftor? Hur räknar
              ni ökade klyftor? Hur värderar ni ökade klyftor?
            </seg>
            <seg xml:id="i-f4bf002d99c7b745-0">
              Jag förstår faktiskt inte den debatten. Är det enbart ekonomin
              som man är inne på, och vari ligger då begreppet ökade klyftor?
              Jag vidhåller å det bestämdaste att denna regering inte jobbar
              för att öka klyftorna.
            </seg>
            <seg xml:id="i-9ceb0d3df540af8c-0">
              Tvärtom, vi väger in även andra värden i det, som de egna beslutandemöjligheterna
              när det gäller bostäder och boendeform så att man får det man
              faktiskt vill ha.
            </seg>
            <seg xml:id="i-73fdda49d27175c3-0">
              Är det ökade klyftor om jag och min syster väljer att bo i helt
              olika bostäder, min syster i en billigare och jag i en dyrare
              när vi tjänar ungefär lika mycket? Vari ligger de ökade klyftorna?
              Är de ökade klyftorna den standard som ni avser, eller vari ligger
              de?
            </seg>
          </u>
          <note type="speaker" xml:id="i-0f607557dede91d6-0">
            Anf. 38 FREDRIK LUNDH (s) replik:
          </note>
          <u who="fredrik_lundh_132f0c" xml:id="i-9f8f5e9c61f45c3a-8">
            <seg xml:id="i-4487e99c3b689f7d-0">
              Herr talman! Vad händer med människor i nyproducerade lägenheter
              när hyrorna höjs? Vilka effekter får höjda hyror och ett uteblivet
              byggande av hyresrätter för studenternas boendesituation?
            </seg>
            <seg xml:id="i-94067f4f846e17b4-0">
              Jag tycker att jag redan i mitt huvudanförande pekade på stora
              frågor som inte du eller de övriga har besvarat. Du lyfter dessutom
              fram att boendekostnaden ska få öka. Men hur stor andel av lönen
              tycker du, Yvonne Andersson från Kristdemokraterna, ska gå till
              boende? Är det verkligen bostadsbidraget som ska lösa problemen
              med alla negativa effekter av Kristdemokraternas politik?
            </seg>
          </u>
          <note type="speaker" xml:id="i-660217eb299754da-0">
            Anf. 39 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-f75a8360c2322188-4">
            <seg xml:id="i-b204ee7a0247fc14-0">
              Herr talman! Inte kan väl de stora frågorna besvaras av var och
              en av oss när vi framför våra anföranden i kammaren. Du skulle
              ha mejlat de frågorna till mig redan i går kväll. De här frågorna
              är så stora att dem borde du ha haft med innan du började här
              över huvud taget. Det vore ett sätt. De kan knappast besvaras.
            </seg>
            <seg xml:id="i-93db87d024923209-0">
              Den andra frågan var hur stor andel av lönen som ska gå till
              boende. Ja, det här är ett typiskt förmyndarperspektiv. Någon
              här uppe hos oss ska avgöra ungefär hur stor andel av lönen som
              folk ska använda för sin bostad. Jag har haft perioder i mitt
              liv då jag har använt en otroligt stor del av min lön till just
              bostad, beroende på att jag värderar bostaden så högt. Jag ville
              dessutom ha en större bostad för att kunna samla större delen
              av min vänkrets och familj hos mig. Det var därför jag tog exemplet
              med min syster, herr talman. Andra människor tycker att det är
              bättre att ha en mindre, enklare bostad och få mera pengar över
              för att vara ute och resa, ute på nöjen eller vad det nu är.
            </seg>
            <seg xml:id="i-f4a3c4924d85f2c5-0">
              Vi kan väl inte ange en andel av lön för att därmed avgöra de
              så kallade klyftor som ni talar om och som ni permanentar i era
              talesätt om jag nu ska säga vad jag tycker. Man talar om ökade
              klyftor utan att veta vad det innebär över huvud taget. Det är
              inte första gången i den bostadspolitiska debatten som det har
              använts från oppositionen. Jag hoppas att jag vid något tillfälle
              får veta vad ni menar med ökade klyftor.
            </seg>
          </u>
          <note type="speaker" xml:id="i-afff3262faed4336-0">
            Anf. 40 JAN LINDHOLM (mp) replik:
          </note>
          <u who="jan_lindholm_ff5f4c" xml:id="i-04cdfb78f9a9488f-3">
            <seg xml:id="i-215515a7e11d181f-0">
              Herr talman! Det är väldigt många frågor som man skulle kunna
              ställa. Först tar Yvonne Andersson åt sig äran av den överhettning
              som är nu. Det som ni tog över var någonting annat. Det är sakligt
              helt fel. Effekterna av den politik som ni bedriver har vi inte
              sett ännu. Det är lite konstigt. Ibland skyller ni på att ni har
              suttit i makten bara i fem sex månader, ibland tar ni åt er äran
              för att det så att säga är tack vare er som allting är som det
              är. Just byggsektorn är väldigt trög nu, och byggföretagen själva
              säger att effekterna av er politik kommer vi att se i höst. Det
              kommer att bland annat bli höjda hyror.
            </seg>
            <seg xml:id="i-837c4aade3205a15-0">
              Du tar upp frågan vad klyftor är för något. Jag är lite besviken,
              för att jag gav lite beröm i mitt anförande för att ni har börjat
              använda begreppet utanförskap. Jag hoppas att ni på det sättet
              kanske börjar få djupare insikt i hur det är i samhället utanför
              riksdagen, som ni tydligen har så lite kontakt med.
            </seg>
            <seg xml:id="i-68e1c138f31369e0-0">
              Det är massor av olika komponenter som ingår i utanförskap. Jag
              hade hoppats att ni hade förstått att klyftorna i samhället faktiskt
              ökar med den politik ni för. Där är det förmågan att agera på
              marknaden som styr vilka behov man kan kanalisera i stället för
              till exempel engagemanget i ett politiskt parti eller en intresseorganisation.
              Nu är tydligen alla andra sätt att kanalisera sin åsikt och sina
              behov och önskningar än via plånboken inte särskilt mycket värda.
            </seg>
            <seg xml:id="i-4f8a30efacc239af-0">
              Sedan kan man undra vad ni har för förebilder. Det skulle vara
              intressant att veta vad det är för annan marknad i något annat
              land som ni anser vara så mycket bättre att ni tycker att systemskifte
              är så viktigt. Det skulle jag vilja veta.
            </seg>
          </u>
          <note type="speaker" xml:id="i-209127a67c8dde6d-0">
            Anf. 41 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-f75a8360c2322188-5">
            <seg xml:id="i-1c43efb696090eff-0">
              Herr talman! Inte kan jag påstå att Kristdemokraterna inte har
              insikt i vad som finns utanför riksdagens och regeringens byggnader.
              Då skulle knappast vår folkhälsominister Maria Larsson starta
              projekt mot hemlöshet och äldres rättigheter att få bostad och
              så vidare. Det är väl ändå en rätt felaktig kritik.
            </seg>
            <seg xml:id="i-9a185663fdadea02-0">
              När det gäller överhettning har jag inte, herr talman, tagit
              på mig någon som helst berömmelse, men om det är överhettning
              ska man väl inte samtidigt ge bidrag till en industri och ett
              byggande när det dessutom är svårt att få tag på arbetskraft.
              Det är allt färre byggbolag. Det är vad det handlar om. Ni kritiserar
              oss för att vi har gjort förändringar. Ni menar att det skulle
              minska byggandet. Det tror jag inte på.
            </seg>
            <seg xml:id="i-1c896d3f2761e791-0">
              Dessutom vill jag påpeka att om man inte förstår att vi försöker
              hitta en annan idé är ni väl inte lyckliga över att vi, efter
              att ni har samarbetat med regeringen i åtta år, har den utveckling
              som vi har. Hemlösheten och svårigheten för många att komma in
              på bostadsmarknaden har väl inte åstadkommits på de sex månader
              då allianspartierna har regerat. Det har åstadkommits under längre
              tid. Varför finns det ingenting av självreflexion över den politik
              som ni faktiskt har genomfört och som har gjort att vi har det
              tillstånd som vi har? Det är det tillstånd ni erbjuder oss att
              ta över. Det vill vi förändra och har andra idéer om.
            </seg>
          </u>
          <note type="speaker" xml:id="i-aa83e4164d6166c7-0">
            Anf. 42 JAN LINDHOLM (mp) replik:
          </note>
          <u who="jan_lindholm_ff5f4c" xml:id="i-04cdfb78f9a9488f-4">
            <seg xml:id="i-dd78c51bd27d83fd-0">
              Herr talman! Jag tyckte att jag var rätt självreflekterande i
              mitt anförande, det måste jag säga, Yvonne. Det är inte alls så,
              och det påpekade jag i mitt anförande, att vi tycker att det här
              så att säga är den bästa av världar. Det är däremot så att vi
              inte tror på att om man politiskt överger området bostadspolitik
              skapar man därmed förbättringar. Självklart finns det massor med
              saker att göra. Det är vi väl medvetna om, men vi tror att det
              behövs politik för det. Vi tror faktiskt att det behövs att det
              offentliga är med, inte bara med lagstiftning och styrande utan
              också att det offentliga är med ekonomiskt och påverkar.
            </seg>
            <seg xml:id="i-bb14d5a005fb101d-0">
              Vi ser boendet som någonting ganska långsiktigt. Vi tror alltså
              inte att man kan vänta på att konsumenten ska ha den här betalningsförmågan,
              utan konsumenten ska kunna kvalificera sig på marknaden och kunna
              påverka byggandet av boende. Det är inte så att bostäder bara
              dyker upp som svampar ur jorden när någon kommer och knackar på
              dörren och har betalningsförmågan, utan det tar tid från det att
              man börjar med planeringen, med allt vad det innebär, tills det
              finns ett färdigt hus. Det är bra gjort om man får fram det på
              ett år, och man ska klara sig under den tiden.
            </seg>
            <seg xml:id="i-0e38bd5ec191ae70-0">
              Eftersom vi lever i ett väldigt föränderligt samhälle fortfarande
              är det flyttströmmar i vårt land är det viktigt att samhället
              är berett att gå in och ta kostnaden däremellan, att förskottera,
              skulle man kunna säga. Det är viktigt att samhället alltså är
              en aktiv part för att skapa förutsättningar för att de ungdomar
              som vill flytta till universitetsorter eller till de områden i
              landet där jobben finns kan göra det, att det finns bostäder,
              för det är en förutsättning. Det är det som skiljer oss åt. Vi
              på den här sidan vill att samhället ska ta ett ansvar för att
              skapa de förutsättningarna.
            </seg>
          </u>
          <note type="speaker" xml:id="i-91351c74271e5712-0">
            Anf. 43 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-f75a8360c2322188-6">
            <seg xml:id="i-8e954c35d341ecd6-0">
              Herr talman! Vem har sagt att vi har övergivit en politik? Vi
              är väl lika måna som någon annan om att det ska finnas bostäder
              där människor vill bo?
            </seg>
            <seg xml:id="i-ba12a3629d3b7739-0">
              Det handlar om att vi har en annan metod för hur det ska ske,
              nämligen att minska den planekonomiska styrningen av politiken.
              De inslagen vill vi minska. Vi vill naturligtvis öka där behoven
              finns, men det har ju visat sig att många av de långsiktiga prognoser
              som den förra regeringen använde inte har slagit in. Det har blivit
              fel.
            </seg>
            <seg xml:id="i-6cfeb58ea4610990-0">
              Nu håller vi på att arbeta för fullt med att öka byggandet, öka
              antalet bostäder och se till att det blir ordning så att vi inte
              har den bostadsbrist som vi har i dag om två, tre eller fyra år.
              Det tar lite tid, precis som det är sagt här. Det tar tid att
              få fram husen, och därför måste vi skynda på nu. Den här politiken
              kommer självfallet att ge effekter; det är min absoluta övertygelse.
            </seg>
          </u>
          <note xml:id="i-cdb58555e40e97b0-0">
            Överläggningen var härmed avslutad.
          </note>
          <note xml:id="i-a14aff0b363b0620-0">
            9 § Hyresrätt m.m.
          </note>
          <note xml:id="i-4b053311646e2a43-2">
            Föredrogs
          </note>
          <note type="speaker" xml:id="i-4fba6912f5aae745-0">
            Anf. 44 AMEER SACHET (s):
          </note>
          <u who="ameer_sachet_a38283" next="cont" xml:id="i-57273fdc127b2ccb-0">
            <seg xml:id="i-8413ae39c2b53899-0">
              Herr talman! I dag behandlar vi civilutskottets betänkande CU10,
              Hyresrätt m.m. Den senare delen i betänkandet, som handlar om
              ombildning och kooperativ, kommer min partikamrat Christina Oskarsson
              att beröra i sitt anförande.
            </seg>
          </u>
          <note xml:id="i-294c9c0556bd5e5e-0">
            Jag yrkar inledningsvis bifall till reservationerna 2, 10, 16
            och 17.
          </note>
          <u who="ameer_sachet_a38283" prev="cont" xml:id="i-0a9ca6455082d638-0">
            <seg xml:id="i-04b3bd6b792ca236-0">
              Bostadspolitiken är en viktig hörnsten i kampen för ett solidariskt
              samhälle. Att känna trygghet i sitt boende oavsett om man bor
              i villa, bostadsrätt eller hyresrätt är en central och viktig
              fråga för oss socialdemokrater.
            </seg>
            <seg xml:id="i-dae7077d9278a6f2-0">
              Bostadspolitiken utgör det fjärde benet i välfärdspolitiken utöver
              vård, omsorg och skola. En bostad är en social rättighet. Det
              är därför ett samhälleligt ansvar att trygga bostadsförsörjningen.
              En stark allmännytta är nödvändig för att motverka segregation
              och för att hålla nere bostadskostnaderna.
            </seg>
            <seg xml:id="i-1bbaaef484f5fa66-0">
              Bruksvärdessystemet är den svenska modellen för hyressättning.
              Det är en framgångsrik modell som har gett lägre hyror i Sverige
              än i de flesta andra länder hyror satta i fria förhandlingar mellan
              hyresgäster och fastighetsägare. Det är hyror baserade på bruksvärde
              och inte på marknadsvärde som ger hyresgästen ett verkligt besittningsskydd
              och skydd mot oskäliga hyror. Marknadshyror skulle för de allra
              flesta leda till stora hyreshöjningar och skapa en större segregation
              på bostadsmarknaden.
            </seg>
            <seg xml:id="i-e46fb027229d55aa-0">
              Herr talman! Bruksvärdessystemet normerande roll är en viktig
              spärr mot oskäliga hyror. Om man tar bort detta system tar man
              bort skyddet som garanterar en rimlig hyreskostnad för tiotusentals
              hyresgäster. Det är en attack mot studenterna och mot tusentals
              unga i vårt land.
            </seg>
            <seg xml:id="i-33383615467c6269-0">
              Konsekvenserna av borgarnas bostadspolitik kommer för dessa grupper
              att bli försämrade möjligheter till billiga hyresrätter liksom
              en ökad bostadssegregation genom utförsäljning. Människor som
              inte har råd att köpa eller hyra en bostad till marknadspriser
              tvingas till ett sämre boende. Detta är helt i linje med den fria
              marknadens ideal: sämst åt den som har det sämst och bäst åt den
              som har det bäst.
            </seg>
            <seg xml:id="i-d085fd90595c0a01-0">
              Herr talman! Vi socialdemokrater står för en social bostadspolitik.
              En bra bostad till en rimlig kostnad i en trygg miljö är en rättighet.
              Boendet ska bidra till jämlika och värdiga levnadsförhållanden
              och särskilt främja en god uppväxt för barn och ungdomar.
            </seg>
            <seg xml:id="i-19d273abc0a13f5c-0">
              Olika upplåtelseformer som bostadsrätt och kooperativt ägande
              ska finnas, gärna i blandad form. Bostadspolitiken måste vara
              stabil och långsiktig och utformad med hänsyn till människors
              inkomster, villkor och behov. Alla ska ha rätt till en bra bostad
              till rimlig kostnad.
            </seg>
            <seg xml:id="i-e65506e3ded3bdfd-0">
              Under 2006 påbörjades nybyggnad av hus med sammanlagt ca 44 400
              bostadslägenheter, vilket innebär en ökning med 39 procent jämfört
              med 2005. Ökningen gäller främst flerbostadshusen. Även antalet
              påbörjade ombyggnader ökade kraftigt. Vi vill fortsätta satsa
              på fler bostäder och bra bostäder för alla människor.
            </seg>
            <seg xml:id="i-393d131d90c3304a-0">
              Herr talman! Med hävandet av stopplagen blir det fritt fram att
              sälja ut stora bostadsbestånd genom allmännyttan, vilket kan försvåra
              för studenter och andra grupper som inte har möjlighet att ta
              lån för sitt boende.
            </seg>
            <seg xml:id="i-8c95fdc857698202-0">
              För att främja en rättvis tillgång till bostäder, för att värna
              miljön och för att få bra villkor även för inkomstsvaga grupper
              på bostadsmarknaden krävs statliga insatser. Utan statliga stöd
              i bostadspolitiken kommer orättvisorna att öka.
            </seg>
            <seg xml:id="i-a88b06a768a7b315-0">
              Mycket hinner förändras i livet, men inte behovet av en bostad.
              Bostad behöver vi hela livet. Vi känner en oro för vad som kommer
              att hända med hyresrätten i framtiden. Redan givna och kommande
              direktiv till både de utredningar som den tidigare regeringen
              har tillsatt och till nya utredningar kommer att visa vad som
              blir kvar av den hyresrätt som vi känner i dag.
            </seg>
            <seg xml:id="i-45c54b0dbd13c64b-0">
              Den borgerliga regeringen pratar om att utveckla hyresrätten
              som upplåtelseform samtidigt som regeringen ska sälja ut och ombilda
              hyresrätter i allmännyttan och drar in allt stöd till byggandet
              av hyresrätter så att hyrorna höjs. Sedan gör man om de kommunala
              bolagens bestånd till bostadsrätter. Vi har fått lära oss ett
              nytt ord i det borgerliga nyspråket: Utveckling betyder alltså
              avveckling.
            </seg>
            <seg xml:id="i-f4a88a0f0c8949f5-0">
              Med utförsäljningen av hyresrätterna försvinner det kapital som
              svenska folket gemensamt har investerat i bostäder. Bostäder som
              har byggts för att tillgodose medborgarnas behov av en bostad
              realiseras bort till vrakpriser, och stora summor pengar försvinner
              från det vi har byggt upp gemensamt. Den sociala bostadspolitiken
              rustas ned bit för bit.
            </seg>
            <seg xml:id="i-60bc37978f9a967e-0">
              Vi socialdemokrater är emot denna utveckling. Allmännyttan ska
              värnas. Hyresgästerna ska ha skäliga hyror. De ska kunna vidmakthålla
              och fördjupa inflytandet över sina boendeförhållanden. Även studenter
              och unga ska ha möjlighet till ett bra boende.
            </seg>
            <seg xml:id="i-cf3bcc62165f77e1-0">
              Det finns mot denna bakgrund all anledning för riksdagen att
              i ett tillkännagivande slå fast att den svenska modellen på bostadsmarknaden
              kan vara hotad om inte de allmännyttiga bostadsföretagen även
              i fortsättningen kan erbjuda bostäder till villkor som inte utgår
              från krav på vinstmaximering.
            </seg>
          </u>
          <note type="speaker" xml:id="i-2a8a6d96695c261c-0">
            Anf. 45 EGON FRID (v):
          </note>
          <u who="egon_frid_c86215" xml:id="i-83bd4c3750d948ba-6">
            <seg xml:id="i-a9c8fa8c4b5b0966-0">
              Herr talman! I detta betänkande från civilutskottet om hyresrätt
              med mera behandlas motioner om upplåtelseformer och politiken
              för ombildning av hyresrätter. Också motioner om hyressättning,
              hyresrättsliga frågor, svarthandel och andrahandsuthyrning behandlas.
              Detta hör ihop med den tidigare debatt som vi har fört här om
              politiken för bostadsförsörjningen.
            </seg>
            <seg xml:id="i-f01a87418c95f013-0">
              Jag står naturligtvis även här bakom alla Vänsterpartiets reservationer
              i betänkandet och de gemensamma reservationer där Vänsterpartiet
              är med. Jag väljer här att yrka bifall till reservationerna 5
              och 14 i betänkandet CU10.
            </seg>
            <seg xml:id="i-9778d4306c55f6de-0">
              Jag ville belysa andrahandsuthyrningen. Den är i vissa fall mycket
              angelägen. Det måste vara möjligt att exempelvis studera eller
              arbeta en period på annan ort utan att för den skull förlora sitt
              hyreskontrakt. För andra utsatta grupper är det tyvärr rent av
              en nödvändighet att det finns andrahandskontrakt på bostadsmarknaden.
              Det gäller bland annat för ungdomar som i dag är extra hårt utsatta
              även när det gäller boendet.
            </seg>
            <seg xml:id="i-c8b149604f9e5f82-0">
              För att förbättra förhållandena på andrahandsmarknaden bör såväl
              hyresvärdarnas som hyresnämndernas kontroll öka genom att värdens
              medgivande respektive nämndens tillstånd alltid ska vara förenat
              med villkor om vilken högsta hyra som får tas ut. En för hög hyra,
              som många förstahandshyresgäster tar ut, ska kunna leda till att
              förstahandshyresgästens hyresrätt förverkas. Det skulle kunna
              ha en starkt avskräckande effekt på förstahandshyresgästens vilja
              att ta ut överhyror. I ett sådant förverkandefall bör andrahandshyresgästen
              ha rätt att få överta hyresrätten.
            </seg>
            <seg xml:id="i-47b9b6ef932729b6-0">
              Vänsterpartiets förslag i de här motionerna går bra ihop med
              Boutredningens förslag. Den som hyr i andra hand har dock en svag
              rättsställning och saknar enligt huvudregeln besittningsskydd,
              vilket innebär att hyresgästen med kort varsel kan förlora sin
              bostad. En andrahandshyresgäst kan efter två år få ett besittningsskydd
              i förhållande till förstahandshyresgästen dock aldrig i förhållande
              till fastighetsägaren.
            </seg>
            <seg xml:id="i-3e7fa5876a4a2226-0">
              Det är bra om det pågående utredningsarbete som utskottet hänvisar
              till skulle leda till att uttag av överhyror kriminaliseras. Det
              är dock nödvändigt att uttag av överhyra rubriceras som ocker
              genom att det leder till förlust av förstahandskontraktet. För
              att anmälningar ska komma in måste dessutom andrahandshyresgästen
              i sådana fall har rätt att överta hyreskontraktet. Lagen måste
              alltså ändras så att uttag av hyra utöver bruksvärdesnivå i framtiden
              utgör ett tillräckligt skäl för att en förstahandshyresgästs besittningsskydd
              ska brytas.
            </seg>
            <seg xml:id="i-fb40c8f9fd42b914-0">
              Herr talman! Jag vill se ett samhälle utvecklas där olika upplåtelseformer
              finns representerade i alla stadsdelar och bostadsområden. En
              stor del hyresrätter omvandlas årligen till bostadsrätter samtidigt
              som för få hyresrätter produceras. I Helsingforssregionen har
              sedan år 2000 mer än 30 000 hyresrätter omvandlats till bostadsrätter.
              Med regeringens politik lär omvandlingen snarast öka i takt under
              kommande år.
            </seg>
            <seg xml:id="i-138aab76e0f19a6e-0">
              Jag har inga invändningar mot bostadsrätter men motsätter mig
              omvandlingsutvecklingen och det sätt den går till på. Omvandlingen
              ökar boendesegregationen, ökar utanförskapet och minskar valfriheten
              för människor som vill bo i allmännyttans bostäder. Tillskottet
              i form av nyproducerade hyresrätter motsvarar inte antalet omvandlade
              bostäder. Även detta kommer att försämras ytterligare nu när alliansens
              regering valt att strypa alla former av produktionsstöd för byggande
              av hyresrätter.
            </seg>
            <seg xml:id="i-e3f76cffc3219be2-0">
              Det behövs en lagstiftning som reglerar en turordning av förvärvare
              vid försäljning av allmännyttiga bostäder. Allmännyttan ska i
              första hand säljas till annan allmännytta, i andra hand till privatägda
              fastighetsbolag och i tredje hand till en bostadsrättsförening
              för omvandling till bostadsrätter. Vi är inte för utförsäljning,
              men om hyresgästerna ändå beslutar att det ska göras måste det
              finnas en reglering och turordningsregler. Vi menar att regeringen
              bör återkomma till riksdagen med ett förslag till lagstiftning
              som utgår från andemeningen i Vänsterpartiets syn på turordning
              vid försäljning av allmännyttiga bostäder.
            </seg>
            <seg xml:id="i-329c3f9c61140cd7-0">
              Vid en försäljning av allmännyttan ställs både hyresgästerna
              och Hyresgästföreningen alltför ofta inför färdiga planer på försäljning
              där det enda som återstår är ett beslut från kommunfullmäktige.
              Jag anser att ett allmännyttigt kommunalt bostadsbolag som har
              för avsikt att avyttra en fastighet bör ha en skyldighet att i
              ett tidigt skede underrätta de berörda hyresgästerna. Det är rimligt
              att hyresgästerna ges möjlighet att ifrågasätta en försäljning
              och redovisa alternativa lösningar. Hyresgästerna bör samtidigt
              i god tid även få information om upplåtelseformen kooperativ hyresrätt
              eftersom det ofta saknas en kunskap om vad upplåtelseformen innebär.
            </seg>
            <seg xml:id="i-624f16d5733f4329-0">
              En kooperativ hyresrättsförening kan vara ett allmännyttigt bostadsföretag,
              vilket innebär att det bör ges företräde vid eventuellt förvärv.
              Tiden för en kooperativ hyresrättsförening att bli konstituerad
              bör förkortas. En översyn av hur detta kan ske bör göras så att
              en förening kan få tillräckligt med tid för att utnyttja företrädesrätten
              till förvärv enligt ombildningslagen som ett alternativ till ombildning
              till kooperativ hyresrätt om en utförsäljning föreslås.
            </seg>
            <seg xml:id="i-8bbfe8bfec79a38d-0">
              Herr talman! Avslutningsvis vill jag ta upp att det på senare
              tid förekommit exempel på att hyreslagen inte skyddar en hyresgästs
              besittningsrätt då bostaden har utsatts för en brand. Hur branden
              uppstod spelar ingen roll i sammanhanget, inte heller vem eller
              vad som orsakade den. Hyreslagen bör ändras så att en hyresgäst
              har kvar sin besittningsrätt när en lägenhet har totalförstörts
              genom en brand eller en annan händelse. Besittningsrätten ska
              i första hand garantera en återflyttningsrätt och i andra hand
              rätten att få en ersättningsbostad. Här behöver regeringen ta
              initiativ för att göra en förändring av hyreslagen så att hyresrätten
              kan bestå även då bostaden har varit utsatt för en brand.
            </seg>
          </u>
          <note type="speaker" xml:id="i-43055a6bef81f0df-0">
            Anf. 46 JAN LINDHOLM (mp):
          </note>
          <u who="jan_lindholm_ff5f4c" next="cont" xml:id="i-d7f2590b9539faed-0">
            <seg xml:id="i-1d1916cbf0355209-0">
              Herr talman! Vi i Miljöpartiet står som vanligt bakom de reservationer
              vi har och de reservationer vi medverkar i, men för tids vinnande
              väljer jag att bara yrka bifall till reservation 12.
            </seg>
            <seg xml:id="i-44655be120cd0d0e-0">
              Det är inga små förändringar som sker i vårt land sedan höstens
              val. Det är ibland med viss skräckfylld rysning som jag läser
              majoritetens formuleringar. Som motivering för att avslå förslaget
              om att ge rättssäkerhet för en hyresgäst som vägras hyra en lägenhet
              genom att införa någon form och då naturligtvis en form som ska
              utredas av överprövningsmöjligheter för den förfördelade där den
              kan få veta varför man inte accepteras som hyresgäst skriver majoriteten:
              Tanken att en hyresvärds beslut om att inte anta en viss person
              som hyresgäst skulle kunna överprövas av domstol eller annan myndighet
              framstår som främmande för svensk rättstradition.
            </seg>
            <seg xml:id="i-875b148e951dc244-0">
              Man kan undra om majoriteten med det anser att hyresvärdar ska
              ha rätt att systematiskt välja bort barnfamiljer om man tycker
              att de är störande. Eller ska hyresvärden kunna använda språktester
              för att välja ut vilka hyresgäster man vill ha i sitt hus? Är
              det okej enligt majoriteten om hyresvärden bara vill hyra ut till
              män eller kanske bara till kvinnor? Har alla diskrimineringsgrunder
              helt plötsligt blivit fullt ut tillåtna att använda sig av i vårt
              borgerliga Sverige? Det är möjligt att jag övertolkar texten,
              men det står faktiskt att prövning framstår som främmande för
              svensk rättstradition.
            </seg>
            <seg xml:id="i-690172d17949c429-0">
              För mig är en rättsstat nästan det motsatta. Det jag upplever
              som typiskt för en rättsstat är just att man har system för att
              pröva att en orättfärdig behandling av en individ inte sker.
            </seg>
            <seg xml:id="i-3bbf1ef22b1051bb-0">
              När jag läser sådana texter som den som majoriteten har skrivit
              nu känner jag att det går iskalla, svartklädda, taktfasta soldater
              genom rummet. Skulle det alltså vara helt okej att välja bort
              barnfamiljer? Det är för mig en skrämmande utveckling.
            </seg>
            <seg xml:id="i-c49fa604a7f5533c-0">
              Jag har full förståelse för hela det batteri av svårigheter som
              majoriteten radar upp i den tre sidor långa motivationstext som
              finns för avslaget. Det är ju möjligt att en utredningen inte
              skulle klara av att lösa alla de här problemen, men i mitt Sverige
              får inte en friskola neka ett barn en plats eller en handlare
              neka en kund entré till butiken utan giltigt motiv. I de flesta
              fall finns det säkert en kö att hänvisa till eller en föreskrift
              om att lokalen inte får ta emot fler besökare, men godtycke är
              för mig aldrig ett motiv.
            </seg>
            <seg xml:id="i-2bd9759edc92e4f0-0">
              Det är ju inte så att de tusentals som köar till en viss lägenhet
              är förfördelade. Det handlar om när den som har köat längst, den
              som står först i kön enligt de kriterier som fastighetsägaren
              har ställt upp, inte får den lägenhet som han eller hon trott
              sig meriterad för. Det är då man kan tala om behov av prövning.
              Man skulle kunna tala om dålig eller undermålig marknadsföring
              eller om informationsbrister, om det är så att det finns ett för
              de flesta köande okänt kriterium som bara vissa får vetskap om.
            </seg>
            <seg xml:id="i-165efec83edad27f-0">
              Ligger inte det väldigt nära en diskrimineringssituation? Är
              det oviktigt för majoriteten med transparenta regler? Tycker ni
              inte att medborgarna ska kunna förstå varför saker blir som de
              blir? Vill ni inte ha några spelregler över huvud taget? Så kan
              man faktiskt tolka en del av era texter ibland, och här är det
              rätt tydligt.
            </seg>
            <seg xml:id="i-b15051f822aee575-0">
              Det här handlar inte om en tung börda för Sveriges hyresvärdar
              utan om en säkerhetsventil för ett litet antal presumtiva hyresgäster.
              Det handlar egentligen om att kunna säkerställa att olaga diskriminering
              inte sker, och det är, hävdar jag, svensk rättstradition.
            </seg>
            <seg xml:id="i-0cdaa33b911709c7-0">
              Ett annat utslag av Miljöpartiets syn på svensk rättssäkerhet
              är att vi i en motion kräver åtgärder för att svarthandel med
              bostäder inte ska förekomma. Vi vill ha regler som gör att fastighetsägarna
              får ett tydligt ansvar för att motverka svarthandel.
            </seg>
            <seg xml:id="i-3381e2db4f301059-0">
              Flera av de reservationer som Miljöpartiet medverkat till i det
              här betänkandet handlar på olika sätt om kooperativ hyresrätt.
              Vi anser inte att det är någon självskriven lag att allmännyttan
              ska gynna privat spekulation när man väljer att sälja ut bostäder.
              Vi är inte motståndare till bostadsrätten som upplåtelseform absolut
              inte men vi anser att de som inte vill ge sig in i den formen
              av spekulation har samma rätt till ett bra boende. Hyresrättsinnehavarna
              betalar ju dessutom normalt mer för sitt boende än vad den som
              äger sitt boende betalar. Där kan man tala om förmögenhetsöverföring
              när hyresrätter privatiseras. Man kan alltså undra hur rättvist
              det är.
            </seg>
            <seg xml:id="i-45d8838b0593acde-0">
              Vi menar att den kooperativa hyresrätten borde ges förtur vid
              en utförsäljning av allmännyttan. Det är en upplåtelseform som
              vi anser har många fördelar och som vi därför tror har stora möjligheter
              att utvecklas. Det behövs, som jag sade i debatten om det förra
              betänkandet också, många olika upplåtelseformer, bland annat just
              för att stödja mångfald och integration i bostadsområden. Om det
              är så att stadskärnan och andra attraktiva områden med tiden enbart
              kommer att bestå av bostadsrätter och kanske andra former av äganderätter,
              som jag vet att regeringen arbetar med, ägarlägenheter, så får
              vi en ändå mer segregerad bostadsmarknad, och vi får större klyftor
              i samhället.
            </seg>
            <seg xml:id="i-387d3ffbce126922-0">
              Den kooperativa hyresrätten, både som ägarmodell och som hyresmodell,
              har fått en trög start. Kanske beror det på att många saknar kunskap
              om dess möjligheter. Därför borde regeringen avsätta resurser
              för att stödja utvecklingen av den upplåtelseformen.
            </seg>
            <seg xml:id="i-c4d92fc6bde586a0-0">
              Vi i Miljöpartiet strävar efter att hitta former för bostadslösningar
              som ger de boende ett ökat inflytande och ett ökat ansvar för
              sitt boende, utan att den boende för den skull ska behöva skuldsätta
              sig och delta i en sorts lotteri. Spekulation är inte något som
              vi anser att samhällets regler ska uppmuntra till. Däremot ser
              vi inte något fel i att många ändå väljer att belåna sig långt
              upp över öronen i förhoppning om att värdestegringen med åren
              ska göra dem riktigt rika. Det är helt okej att chansa, även i
              Miljöpartiets Sverige. Men det är också okej om det går åt pepparn.
              Vår samhällsmodell är till för alla, inte bara för dem som har
              tur i spel och dobbel.
            </seg>
            <seg xml:id="i-638c03859377514e-0">
              Vi menar att samhället har ett ansvar för att alla ska klara
              av att lösa de grundläggande behoven. Därför måste samhället utveckla
              och stötta former på alla samhällsområden som gör att alla får
              plats. Det är därför vi stöder den kooperativa modellen som ett
              alternativ till den spekulativa modellen. Det behövs mångfald.
            </seg>
            <seg xml:id="i-44a5979595ea5ff9-0">
              Vi skulle även vilja se ändringar i lagstiftningen som ger alla
              boende en större möjlighet och en ökad rätt att delta i samråd
              vid förändringar i fastighetsbeståndet. Vi menar att man ska se
              de boende som en resurs när man planerar förändringar och underhåll.
              Vi kan även tänka oss olika former av ekonomiska incitament för
              att tydliggöra att de boende faktiskt är en resurs om de får ett
              ökat medinflytande.
            </seg>
            <seg xml:id="i-a4eea3f2d4d699d4-0">
              Vi menar att regeringen borde tillsätta en utredning som har
              till uppgift att ta fram åtgärder som ger de boende ett direkt,
              kopplat, ökat inflytande över sin boendemiljö.
            </seg>
            <seg xml:id="i-ac29515ff96099fd-0">
              För övrigt, herr talman, anser jag att regeringen snarast bör
              ge Banverket i uppdrag att bygga ett dubbelspår för järnvägstrafik
              mellan Falun och Borlänge.
            </seg>
          </u>
          <note xml:id="i-4c6e3e954d763f6e-0">
            Anf. 47 EWA THALÉN FINNÉ (m):
          </note>
          <u who="jan_lindholm_ff5f4c" prev="cont" xml:id="i-bd79d90c91ac500d-0">
            <seg xml:id="i-693e629ddb016e14-0">
              Herr talman! Som redan framgått av debatten handlar det här betänkandet
              om olika upplåtelseformer för boende: hyresrätt, kooperativ hyresrätt,
              bostadsrätt och ägarlägenheter. Därutöver behandlar betänkandet
              hyressättning, andrahandsuthyrning, svarthandel med lägenheter,
              boendeinflytande med mera.
            </seg>
            <seg xml:id="i-d045c274a280bf19-0">
              Jag vill börja med att slå fast att vi från alliansens sida är
              positiva till samtliga upplåtelseformer. Jag vill också slå fast
              att det inte är vi politiker som utifrån politisk korrekthet ska
              avgöra om en boendeform är att föredra framför en annan, utan
              det är de som bor eller ska komma att bo. Bostadspolitikens utgångspunkt
              måste vara den enskilda människans val, och inte det val vi politiker
              anser att människor ska göra, utan deras eget val. Vår utgångspunkt
              är att de som bor ska känna trygghet i sitt boende och i sin närmiljö.
            </seg>
            <seg xml:id="i-cb0651cb45fc863e-0">
              Herr talman! Jag kommer i mitt anförande att kommentera olika
              motionsförslag och skälen till att vi avslår dem.
            </seg>
            <seg xml:id="i-bb827e64586601e4-0">
              Flera yrkanden har väckts som gäller hyreslagens räckvidd. Dessa
              gäller bland annat överprövning av hyresvärdens skäl att neka
              kontrakt, en hyresgästs skadeståndsskyldighet, olika frågor som
              gäller andrahandsuthyrning vad gäller vilken hyresnivå som kan
              anses skälig, besittningsskyddet, möjlig rätt till förstahandskontrakt
              och så vidare hyresavtalets upphörande, verkningar av att en hyreslägenhets
              totalförstörs, boendeinflytande och möjlighet att ha giftormar
              och liknande djur i hyreslägenheter.
            </seg>
            <seg xml:id="i-fa6b2b09cbe56165-0">
              När det gäller dessa yrkanden kommer jag att närmare lyfta upp
              några av våra ställningstaganden och därutöver påpeka att det
              genomförs en översyn av hyreslagen som i princip täcker in övriga
              yrkanden.
            </seg>
            <seg xml:id="i-60e08fbd0ee96be1-0">
              Jag tänkte börja med att kommentera förslag som gäller överprövning
              av hyresvärdens skäl att neka kontrakt. Till att börja med vill
              jag peka på att detta problem naturligtvis uppstår framför allt
              när det råder bostadsbrist. Utan brist blir det mindre intressant
              för en värd att tacka nej till en hyresgäst om lägenheten då förblir
              tom. Därutöver vill jag påpeka att diskriminering är olagligt
              och något vi absolut tar avstånd från. När det gäller diskriminering
              väntar vi dessutom på en vassare lagstiftning, vilket blir bra.
            </seg>
            <seg xml:id="i-2a356e42d91a02d4-0">
              Dock finns det principiella och praktiska förhållanden som talar
              mot att överprövningsrätten införs. Jan Lindholm har varit inne
              på det och gett sin syn, men jag skulle ändå vilja peka på några
              delar. För det första skulle det innebära en inskränkning i fastighetsägarens
              rätt att bestämma över sin egendom. För det andra strider det
              mot svensk rättstradition när det gäller avtalsrätt. Det starkaste
              skälet är emellertid tidsaspekten. Det kan antas att den omtvistade
              lägenheten inte vore tom när tvisten väl har avgjorts. Hur löses
              det rent praktiskt? Alternativet skulle kunna vara att lägenheten
              stod tom tills tvisten avgjorts, vilket dock i dagens läge verkar
              helt orimligt när så många står i kö för en bostad. På grund av
              bland andra de skälen avstyrker vi förslaget.
            </seg>
            <seg xml:id="i-bcc0fd5ffeb10199-0">
              Jag vill också lyfta upp ett yrkande som gäller hyresgästs skadeståndsskyldighet,
              nämligen frågan om att skada som hyresgäst på grund av psykisk
              störning åsamkat en lägenhet borde medföra nedsatt skadeståndsansvar.
              Vi vill i detta ärende framhålla att den frågeställningen inte
              bör bedömas inom hyreslagens område. I stället bör eventuella
              överväganden ske i en mer generell utformning av vad som ska gälla
              vid kontraktsförhållanden. Ett tungt skäl som vi i detta avseende
              vill lyfta fram är att om vi inskränker den här delen av hyreslagen
              finns det en risk att människor med psykiskt funktionshinder får
              än svårare att ingå hyresavtal, vilket vi är oroliga för. Vi tror
              att det blir följden om man skriver in generella jämkningsförhållanden.
              Det är ingenting som vi vill se.
            </seg>
            <seg xml:id="i-42dde83816458aba-0">
              När det gäller andrahandsuthyrning finns det både yrkanden som
              vill göra det lättare och yrkanden som vill öka begränsningarna.
              Här vill jag peka på den utredning som regeringen tillsatt vad
              gäller förutsättningarna för upplåtelse i andra hand. I uppdraget
              ingår att undersöka hur reglerna tillämpas samt belysa hur reglerna
              kan antas förhindra och försvåra förutsättningarna för att utnyttja
              lägenhetsbeståndet på ett effektivt sätt. Utredningen ska även
              se över regler som i övrigt gäller för privatpersoners uthyrning
              av den egna bostaden. Där ska bland annat reglerna om uppsägning
              och återbetalning av hyran ses över. Utöver det ska utredaren
              överväga om det bör skapas ytterligare ekonomiska incitament för
              bostadsupplåtelse i andra hand. Uppdraget ska redovisas till regeringen
              den 1 juni i år, och därför är vi i dagsläget inte beredda att
              i sak behandla de yrkanden som kommit i form av olika motioner.
            </seg>
            <seg xml:id="i-ee884bd6fed0ec0b-0">
              Herr talman! Jag vill också säga några ord om de motionsförslag
              som gäller ombildning av hyresrätter. I dessa motioner driver
              oppositionen bland annat frågan att om ombildning ska ske så ska
              det bli i form av kooperativ hyresrätt, inte bostadsrätt. Detta
              kan vi inte ställa oss bakom. Naturligtvis måste de som bor i
              huset själva kunna välja den upplåtelseform de vill ha. Det kan
              vara kooperativ, hyresrätt eller bostadsrätt. Vi politiker ska
              inte säga att det ska vara det ena eller det andra.
            </seg>
            <seg xml:id="i-5d58815d5036047b-0">
              Låt mig även säga några ord om hyressättningen. Vi har motioner
              där det föreslås att bruksvärdessystemet ska vara kvar såsom det
              är i dag. I en motion föreslås att vi ska utreda och belysa konsekvenserna
              av marknadshyror. Frågan om hyressättning är komplex. Dagens system
              har skapat osäkerhet för privata fastighetsägare. Diskussioner
              om vinstutdelningar från kommunala bostadsföretag förs. Därutöver
              finns en anmälan till EU-kommissionen om otillåtet statsstöd som
              inlämnats av Europeiska fastighetsägarfederationen.
            </seg>
            <seg xml:id="i-f7a459c2e90c44ce-0">
              Det är med stor tillfredsställelse jag kan konstatera att bostadsminister
              Odell kallat till sig parterna för att tillsammans finna vägar
              för en framtida hyressättning. Det är därför självklart att vi
              i dagsläget vill avvakta vad parterna kommer fram till. Min stora
              förhoppning är att parterna kommer fram till en stabil och långsiktig
              översyn av hyressättningen.
            </seg>
            <seg xml:id="i-e249d0e044a05438-0">
              Herr talman! Till sist vill jag lyfta fram ytterligare en fråga.
              Det gäller införandet av ägarlägenheter, en fråga som jag varit
              med och debatterat ända sedan jag kom in i riksdagen. För oss
              i alliansen är det därför mycket glädjande att det är en prioriterad
              fråga för Justitiedepartementet. Att införa ytterligare en upplåtelseform
              i Sverige känns mycket viktigt. Det är viktigt att bredda möjligheten
              för människor att välja.
            </seg>
          </u>
          <note xml:id="i-98e1e5eb686e9ab0-0">
            Med detta, herr talman, vill jag avsluta med att yrka bifall
            till utskottets förslag i betänkandet och avslag på samtliga reservationer.
          </note>
          <note type="speaker" xml:id="i-b0be56cd9e7afbd1-0">
            Anf. 48 AMEER SACHET (s) replik:
          </note>
          <u who="ameer_sachet_a38283" next="cont" xml:id="i-57273fdc127b2ccb-1">
            <seg xml:id="i-bad7cc1bc3a3371f-0">
              Herr talman! Jag tror att bostadspolitiken, inte minst den del
              som rör hyresrätt, blir en av de frågor som kommer att drivas
              under valrörelsen 2010. Det skiljer mycket mellan oss och den
              borgerliga majoritet som finns i riksdagen i dag.
            </seg>
            <seg xml:id="i-d477a21229c1ba3f-0">
              Många gånger har vi från borgerliga företrädare, från riksdagsledamöter
              och framför allt från statsrådet Mats Odell, hört att vi inte
              kunnat bygga tillräckligt många bostäder, att vi tillhör bottenligan
              i Europa när det gäller bostadsbyggandet. Jag har dock inte sett
              några ambitioner från regeringens eller den borgerliga majoritetens
              sida. Det finns inga uppsatta mål om hur många bostäder som ska
              byggas. Det finns inga konkreta förslag.
            </seg>
            <seg xml:id="i-99551f6bd336c69f-0">
              I Boverkets senaste rapport talas om en inbromsning av bostadsbyggandet
              från drygt 40 000 till 35 000. Den prognos som Boverket gör är
              alltså att det inte kommer att byggas mer än 35 00036 000 bostäder
              2007. Om det är så som Mats Odell sagt, att vi ligger i bottenligan,
              undrar jag vilken liga vi framöver, under 2007, kommer att hamna
              i med en borgerlig majoritet. Då menar jag inte någon fotbollsliga.
              Jag avser inte Premier League eller den italienska ligan utan
              ligan i bostadsbyggandet.
            </seg>
          </u>
          <note xml:id="i-043bcce00e779013-0">
            Anf. 49 EWA THALÉN FINNÉ (m) replik:
          </note>
          <u who="ameer_sachet_a38283" prev="cont" xml:id="i-0a9ca6455082d638-1">
            <seg xml:id="i-62f6a67eaf2aa937-0">
              Herr talman! Vilken tur att det inte var en fotbollsliga som
              avsågs, för det kan jag inte mycket om.
            </seg>
            <seg xml:id="i-bd3c814393597f87-0">
              Jag hoppas, precis som jag tror att Ameer Sachet gör, att bostadspolitiken
              kommer att vara en stor fråga i valet 2010. Vi som varit engagerade
              i bostadspolitiken har kunnat tycka att det är trist att den frågan
              skapat mycket lite valfeber.
            </seg>
            <seg xml:id="i-a6e27f03fdc75252-0">
              Ameer Sachet påpekar att Mats Odell i debatter sagt att det byggts
              för lite, att vi ligger i botten i Europa. Det är väl inte bara
              Mats Odell som sagt det, utan det har hela alliansen gjort. Ameer
              Sachet säger att vi inte har några uppsatta mål eller konkreta
              förlag. Jag säger bara: Lugn, det kommer. Vi återkommer till det
              bostadspolitiska målet. När det gäller förslag håller regeringen
              på att dammsuga allt som har med byggande att göra. Man tittar
              på alla regler, allt som skulle kunna förbättra och göra det hela
              enklare. Vi vänder på varje sten för att hitta förslag som gör
              att Sverige kommer att kunna bygga mer.
            </seg>
            <seg xml:id="i-bbba7048b672ece2-0">
              Jag skulle vilja säga att ett rimligt mål skulle vara att ligga
              på något slags genomsnitt, åtminstone för Europa. Hur långt vi
              sedan når återstår att se.
            </seg>
            <seg xml:id="i-ab1238f7726701d6-0">
              Det intressanta är att vi har legat oerhört lågt. Inte heller
              när det gäller de byggnationer som är för 2006 kan ni i oppositionen
              slå er för bröstet och säga att det har varit bra. Min fundering
              är vad ni vill göra framöver. Det kan inte bara vara fråga om
              produktionsstödet, som ni ju ville ta bort.
            </seg>
          </u>
          <note type="speaker" xml:id="i-de97963e259637a1-0">
            Anf. 50 AMEER SACHET (s) replik:
          </note>
          <u who="ameer_sachet_a38283" next="cont" xml:id="i-57273fdc127b2ccb-2">
            <seg xml:id="i-07730321c0717631-0">
              Herr talman! Ewa Thalén Finné frågar vad vi har för politik.
              Vi är självkritiska. Det är långt ifrån att bostäderna som byggdes
              de senaste åren räckte, men vi var på rätt spår. Det som skiljer
              den borgerliga majoriteten från oss som företräder oppositionspartierna
              är att ni saknar ambition. Ni kan inte säga hur många bostäder
              som kommer att byggas under 2007. Det är det som bekymrar och
              oroar mig mest. Det är åtta månader kvar till årsskiftet. Vi byggde
              nästan 45 000 bostäder under 2006, men vad har ni för ambitioner?
              Kommer ni att bygga 50 000 eller 60 000 med tanke på att ni har
              nämnt att Sverige ligger i bottenligan? Om ni hamnar under den
              siffra som vi har kunnat prestera, vilken liga kommer Sverige
              då att hamna i?
            </seg>
            <seg xml:id="i-15ef864b7762c745-0">
              Jag har en fråga om allmännyttan med tanke på era stora ambitioner
              när det gäller ombildning. Har ni hunnit sälja det mesta av allmännyttan
              och kommunernas bostadsbolag? Jag kopplar frågan till arbetsmarknadssituationen
              och rörligheten på arbetsmarknaden. Hur kommer människor att kunna
              få bostad när de får nytt arbete i en annan region? Vi har väldigt
              många studenter och en del är snart nyutexaminerade. De söker
              jobb i hela landet. Om det saknas hyresrätter, hur ska man då
              bo? Ska man tacka nej till det jobberbjudande man har fått?
            </seg>
          </u>
          <note xml:id="i-fe5827edc0b2b673-0">
            Anf. 51 EWA THALÉN FINNÉ (m) replik:
          </note>
          <u who="ameer_sachet_a38283" prev="cont" xml:id="i-0a9ca6455082d638-2">
            <seg xml:id="i-4fbdac9a58426912-0">
              Herr talman! Jag tycker att diskussionen om ombildning blir väldigt
              intressant. Jag får frågan om vi har hunnit sälja. En sak är självklar.
              Det är inte riksdagen som säljer. Det är inte regeringen heller.
              Det vi tycker är oerhört viktigt är att ge tillbaka kontrollen
              över de kommunala bostadsföretagen till kommunerna. Det kallas
              kommunalt självstyre. Jag är tämligen säker på att man i de allra
              flesta kommuner kommer att fortsätta att ha kommunala bostadsföretag.
              Man kommer att fortsätta att ha allmännyttiga bostäder och det
              kommer att finnas hyresrätter. Ni målar upp någon sorts skräckvision
              som jag över huvud taget inte förstår mig på eller begriper. Jag
              är säker på att det kommer att finnas hyresrätter i framtiden.
            </seg>
            <seg xml:id="i-5b198cbe63b88a8a-0">
              Det som fascinerar mig med den bostadspolitiska debatten är att
              den ofta tar sin utgångspunkt i Helsingforss innerstad. Jag känner
              inte igen mig när jag tittar runt i landet. På de flesta håll
              gör man de avvägningar som man behöver göra i sitt kommunala bestånd
              och med sina kommunala lägenheter. Jag tycker att man ska ha stor
              respekt för det kommunala självstyret. Det är ingenting vi har
              sett så mycket av under de gångna tiderna.
            </seg>
            <seg xml:id="i-df90543f7398e00c-0">
              Jag är säker på att vi om ett par år kommer att se att det faktiskt
              har vänt inom bostadssektorn i en hel del avseenden. Jag är säker
              på att man kommer att bygga för alla upplåtelseformer. Och jag
              är absolut tvärsäker på att det kommer att byggas hyresrätter
              i framtiden.
            </seg>
          </u>
          <note type="speaker" xml:id="i-df84eb450bc5236e-0">
            Anf. 52 LENNART PETTERSSON (c):
          </note>
          <u who="lennart_pettersson_764dee" xml:id="i-400cef0da45f3ca7-3">
            <seg xml:id="i-c6cdb14a9e213604-0">
              Herr talman! I en debattartikel i Helsingborgs Dagblad för en
              vecka sedan skrev Carina Moberg med flera följande: Att ha någonstans
              att bo är en mänsklig rättighet. Hyresrätten skapar den rörlighet
              på bostadsmarknaden som en modern arbetsmarknad behöver. Den är
              dessutom en bostadsform för dem som inte vill eller har möjlighet
              att binda kapital i boendet och för dem som vill ha ett tryggt
              och stabilt boende med förutsägbara kostnader utan oro för ränteökningar
              eller kostsamma reparationer. Att det finns hyresrätter såväl
              centralt som i förorter verkar dessutom integrerande.
            </seg>
            <seg xml:id="i-47cbf6c9d1f71153-0">
              Jag kunde inte ha uttryckt det bättre själv möjligen med undantag
              för oron för ränteökningar och kostsamma reparationer. Självklart
              drabbar de även hyresgästerna, men genom att kostnaderna läggs
              på hyran märks de inte lika mycket.
            </seg>
            <seg xml:id="i-a17651225a41319b-0">
              Ni skrev också: Över hela Sverige har moderaterna med sina allianspartner
              börjat sälja allmännyttan. Tillvägagångssätten skiljer sig något
              men ambitionen är glasklar: Hyresrätterna ska bort.
            </seg>
            <seg xml:id="i-f1c72b49125ef2dc-0">
              Det finns skäl för ett klarläggande.
            </seg>
            <seg xml:id="i-b439e2cee3be70e7-0">
              Hyresrätterna ska inte bort! I vilket sammanhang har någon av
              oss i allianspartierna uttryckt detta? Däremot anser vi inte att
              den nuvarande relationen mellan ägande, bostadsrätt och hyresrätt
              är huggen i sten. Ca 48 procent bor i egen villa, 15 procent bor
              i bostadsrätt och 35 procent bor i hyresrätt. Många vill äga sin
              bostad och kunna påverka sina boendekostnader. Med ca 45 procent
              hyresrätter, alltså 1,8 miljoner lägenheter, vill Socialdemokraterna
              förneka en massa medborgare möjligheten att påverka sitt boende.
              Vi i Centerpartiet och alliansen vill i stället underlätta.
            </seg>
            <seg xml:id="i-7d6807f95b30c2a6-0">
              Lite längre ned i artikeln stod det: Vi socialdemokrater vill
              se en blandad bostadsmarknad med såväl hyresrätter och bostadsrätter
              som villor. Det innebär att Socialdemokraterna säger nej till
              ägarlägenheter, som är en oerhört intressant boendeform. Tänk
              att själv kunna avgöra sin kontantinsats och hur mycket man vill
              ha i rörlig hyra och dessutom inte bara disponera sin lägenhet
              utan faktiskt också äga den. En följd blir också att ensamma äldre,
              oftast kvinnor, får möjlighet att bo kvar trots en låg pension,
              vilket är betydligt svårare i dag. Detta säger s nej till.
            </seg>
            <seg xml:id="i-44c4269916e25a3d-0">
              Herr talman! Allmännyttan kommer att behövas även i framtiden.
              Den kan utvecklas till att vara en part när det gäller bostadsrätter,
              ägarlägenheter och kooperativa hyresrätter. Det gäller bara att
              våga tänka nytt och flexibelt och anpassa lagstiftningen till
              nödvändiga förändringar. Hyresmarknaden domineras i många kommuner
              av just allmännyttan, och en bättre balans mellan kommunens bostadsbolag
              och privata fastighetsägare är önskvärd. Det vässar båda parterna
              som hyresvärdar och gagnar också hyresgästerna.
            </seg>
            <seg xml:id="i-7d622bbfc5fcdb24-0">
              Det måste vara möjligt att få en vettig utdelning och avkastning
              om man är fastighetsförvaltare eller fastighetsägare. Man ska
              inte behöva vänta femtio år innan det börjar ge resultat. Att
              det är en bra värdeökning långsiktigt är en annan sak. Det finns
              ett gammalt ordspråk som lyder Medan gräset växer dör kon. Det
              gäller i högsta grad här. Vi skulle behöva många fler små fastighetsägare
              och förvaltare. Där ligger ett av de stora problemen för den svenska
              hyresmarknaden.
            </seg>
            <seg xml:id="i-cc33b4a3ef66554a-0">
              Detta innebär inte att jag och Centerpartiet förordar rena marknadshyror.
              Det finns andra vägar att gå. Det är viktigt att hyresgästerna
              kan känna trygghet i sina kontrakt och att hyresnivåerna inte
              kan springa i väg och försvåra fortsatt boende.
            </seg>
            <seg xml:id="i-c9e3a0a0aee293aa-0">
              Herr talman! När det gäller Helsingfors nöjer jag mig med att
              konstatera att fastighetsmarknaden i huvudstaden är sjuk, rent
              av helsjuk. Den kräver ett särskilt kapitel och möjligen också
              en särskild utredning. Varför är det omöjligt att få en bostad
              i Helsingfors medan det inte är några problem i Bryssel som är
              ungefär lika stort? Vi behöver ett omvärldsperspektiv för att
              se och lära.
            </seg>
            <seg xml:id="i-3f9d5c90480bf486-0">
              Jag hoppas och tror att kommunpolitikerna i såväl Helsingfors
              som andra större städer har förståndet att inse fördelarna med
              blandat boende. Det gäller både i city och i förorterna. En mix
              av boendeformer ger en mix av människor. Det ökar människors förståelse
              för varandra och främjar därmed demokratins utveckling.
            </seg>
          </u>
          <note xml:id="i-7831cbf3bc83235e-0">
            Jag yrkar bifall till förslaget i utskottets betänkande och avslag
            på samtliga motioner.
          </note>
          <note type="speaker" xml:id="i-16d8af675d1b9ab8-0">
            Anf. 53 AMEER SACHET (s) replik:
          </note>
          <u who="ameer_sachet_a38283" xml:id="i-1a9734b7e1777e46-0">
            <seg xml:id="i-a3549969966015ba-0">
              Herr talman! Det blir en alltmer intressant diskussion här. Bostadsfrågor
              och inte minst hyresrätter är alltid aktuella, kommer att bli
              aktuella de närmaste åren och framför allt inför det kommande
              valet. Vi säger klart nej till ägarlägenheter. De upplåtelseformer
              som existerar i dag är bra. Det finns en bra blandning.
            </seg>
            <seg xml:id="i-528d88dee55f2dd0-0">
              Alla människor som finns och bor i landet har möjlighet att köpa
              sitt eget hus. Det finns möjlighet att äga bostadsrätt. Det finns
              möjlighet till kooperativt ägande. Det finns även hyresrätt. Det
              är en upplåtelseform som vi värnar om. Vi måste gå vidare och
              utveckla den upplåtelseformen. Den är viktig och behövs i hela
              landet.
            </seg>
            <seg xml:id="i-67e9a98d3a3e2260-0">
              Frihet utan att vi har de olika upplåtelseformerna blir inte
              mycket av frihet för väldigt många människor som inte har råd
              att äga sin lägenhet. De har inte en massa pengar och kan betala
              en summa för en bostadsrätt eller för att äga sin villa.
            </seg>
            <seg xml:id="i-6c27b551e4280d68-0">
              Jag tänkte fråga Lennart om man ska ändra hela systemet och införa
              marknadshyror. Jag har sett att dina partikamrater har motionerat
              om att vi ska införa marknadshyror. Tycker Lennart Pettersson
              att det är rättvist att människor får dubbla hyror i jämförelse
              med vad de har i dag? Är det så man ska behandla ungdomar och
              studenter som vill gå vidare mot sin framtid? Är det generöst
              och bra?
            </seg>
          </u>
          <note type="speaker" xml:id="i-23361b40575f85ad-0">
            Anf. 54 LENNART PETTERSSON (c) replik:
          </note>
          <u who="lennart_pettersson_764dee" xml:id="i-400cef0da45f3ca7-4">
            <seg xml:id="i-c9d5ca4ef873582f-0">
              Herr talman! Först och främst uttryckte Ameer Sachet att han
              säger nej till ägarlägenheter. Kan du också berätta varför? Du
              förklarade inte varför det är så negativt med att kunna äga sin
              lägenhet.
            </seg>
            <seg xml:id="i-72b047e090f842ae-0">
              Du sade också att de upplåtelseformer som finns i dag är bra.
              Det tycker jag också. Jag har inte synpunkter på de upplåtelseformer
              som finns i dag. Men det hindrar inte att vi kan få ytterligare
              en upplåtelseform på marknaden.
            </seg>
            <seg xml:id="i-5295a7c6f0949717-0">
              Icke minst inom era egna väljargrupper har ni oerhört många väljare
              som bor i villa. De som vi andra blir också gamla och vill flytta.
              Ofta är det en ensam kvinna kvar till sist, med tanke på att vi
              män inte orkar vara med riktigt så länge.
            </seg>
            <seg xml:id="i-d8783ddabe7b53e5-0">
              Det finns oftast ett stort kapital i botten som man kan vara
              beredd att satsa i ett nytt boende för att minska sin boendekostnad.
              Senast i lördags talade jag med en socialdemokrat om detta.
            </seg>
            <seg xml:id="i-fdc4635d9046f8c2-0">
              Det paret tackade nej till en ny bostadsrätt av det skälet att
              de inte vågade. Om hon blev ensam kvar skulle hon inte klara av
              att bo där. Då redogjorde jag för ägarlägenheter. Hade det funnit
              sådana, sade han, hade vi inte tvekat att skriva ett kontrakt.
            </seg>
            <seg xml:id="i-5ed4060df8b0c691-0">
              Det är en oerhört vanlig situation som kommer att uppstå de närmaste
              tio åren genom att vi har många villor som byggdes i synnerhet
              på 70-talet där ägarna nu börjar bli gamla och vill flytta.
            </seg>
            <seg xml:id="i-2a787b932e0a3694-0">
              Två enskilda centerpartister har skrivit en motion om en utredning
              av marknadshyror, inte att man förordar dem. Det är viktigt att
              se den skillnaden.
            </seg>
            <seg xml:id="i-84e91e0d11793b83-0">
              Centerpartiet har varit mycket tydligt med att vi inte förordar
              marknadshyror. Vi ska respektera hyresgäster. Det är inte möjligt
              att man godtyckligt ska kunna sätta hyror och därmed också köra
              ut sina hyresgäster från deras boende.
            </seg>
          </u>
          <note type="speaker" xml:id="i-9750dd13f533b59b-0">
            Anf. 55 AMEER SACHET (s) replik:
          </note>
          <u who="ameer_sachet_a38283" xml:id="i-1a9734b7e1777e46-1">
            <seg xml:id="i-efdc2d9cc31185f0-0">
              Herr talman! Att tänka nytt betyder inte att vi ska radera hyresrätten
              som upplåtelseform i landet. Jag och mitt parti menar att tänka
              nytt innebär att man ska fortsätta att bygga nya bostäder.
            </seg>
            <seg xml:id="i-582f9b35d51c752e-0">
              Det finns alla möjligheter för alla kommuner att bygga bostäder
              med andra upplåtelseformer utöver hyresrätter. Det går att bygga
              hus, bostadsrätter och även hyresrätter. Den möjligheten har alla
              kommuner i dag.
            </seg>
            <seg xml:id="i-4a72d673f9c1f948-0">
              Vi behöver inte omvandla alla hyresrätter som i dag finns inom
              allmännyttan till bostadsrätter och sedan eventuellt bygga hyresrätter.
              Till vilket pris skulle det ske, och vilka hyror skulle det bli
              framöver? Det vet vi inte i dag.
            </seg>
            <seg xml:id="i-e06bce18b0e33095-0">
              I dag finns tendensen och förslag från väldigt många borgerliga
              företrädare att införa marknadshyror. Det gäller inte minst i
              de stora städerna. Det är oroande och bekymmersamt. Långt ifrån
              alla samhällsmedborgare har råd att betala de hyrorna. Jag har
              nämnt ungdomar och studenter. Men det finns väldigt många andra
              grupper. Det är inkomstsvaga grupper som jobbar och sliter för
              att kunna ha ett bra boende och ett bra liv i vårt land.
            </seg>
            <seg xml:id="i-c3eb2b18a300e11b-0">
              Det är vad som skiljer oss. Vi vill ge möjlighet för alla människor
              som bor i landet och alla grupper att bo. Vår politik är en social
              bostadspolitik. Det saknar jag hos er inom borgerligheten. Er
              politik saknar känsla för väldigt många människor som inte har
              råd och möjlighet att köpa sina egna bostäder.
            </seg>
            <seg xml:id="i-3b3a94438c20e0a8-0">
              Det är en enfaldig väg som ni har tagit i dag. Det kommer att
              visa sig framöver när bostadsbyggandet de kommande åren kommer
              att bli allt mindre. Bristen på bostäder kommer att bli allt större
              med tiden.
            </seg>
            <seg xml:id="i-f19444190046818b-0">
              Det kommer att visa sig att allt fler människor som behöver bostad
              inte kan få möjlighet att bo eftersom hyrorna inte är anpassade
              till människor som inte har en hög inkomst eller är rika. De kan
              inte själva direkt köpa det boende som finns på marknaden.
            </seg>
          </u>
          <note type="speaker" xml:id="i-066cd7a066820ff3-0">
            Anf. 56 LENNART PETTERSSON (c) replik:
          </note>
          <u who="lennart_pettersson_764dee" xml:id="i-400cef0da45f3ca7-5">
            <seg xml:id="i-af54f032cb4efe26-0">
              Herr talman! Jag vet inte om jag uppfattade det rätt att du ställde
              frågan om vi ville utradera hyresrätten i Sverige. Jag tolkade
              det så i varje fall.
            </seg>
            <seg xml:id="i-d46838bfa2d8a890-0">
              Det finns ingen som helst ambition från vare sig alliansens eller
              Centerpartiets sida att ta bort hyresrätten. Den ska vara kvar.
              Den är nödvändig, behövlig och önskvärd av allmänheten. Då ska
              vi inte ta bort den möjligheten för människor att hyra om de så
              önskar.
            </seg>
            <seg xml:id="i-12b1991b40d448c8-0">
              Vi tror och önskar också att det kommer att byggas många nya
              hyreshus. Min bedömning är den att precis som när det gäller andra
              bostäder har alla inte och har aldrig haft möjligheten att bo
              i nya bostäder. Det kommer aldrig att bli så.
            </seg>
            <seg xml:id="i-388bfcd1f976e714-0">
              Jag har valt bostad tillsammans med min fru efter vår plånbok.
              Alla andra väljer också bostad efter sin plånbok. Har vi en mångfald
              både i ålder och i struktur skapar vi förutsättningar för alla
              att kunna få en bostad som de kan bo och trivas i med bra boendestandard.
              Den mångfalden måste vi ha.
            </seg>
            <seg xml:id="i-e795d0c096341e1a-0">
              Ska vi skapa ett system där vi ska tillåta alla oaktat inkomstförhållanden
              att kunna bo i alla boendeformer vet jag inte hur den samhällsekonomi
              skulle se ut som kan klara det. En vanlig villa som i dag kostar
              2 ½3 miljoner är inte möjlig som bostad om man är ensamstående
              med en inkomst på 20 000 kronor i månaden. Man måste respektera
              detta.
            </seg>
            <seg xml:id="i-ca64bf5e37d665d7-0">
              Det måste vara grunden. Däremot ska vi se till att alla ska få
              en möjlighet att bo, som jag sade i mitt tidigare inlägg.
            </seg>
          </u>
          <note type="speaker" xml:id="i-e827238ab74d6e1b-0">
            Anf. 57 LARS TYSKLIND (fp):
          </note>
          <u who="lars_tysklind_faac13" xml:id="i-eaccd751a54620c4-7">
            <seg xml:id="i-a879c9db36886540-0">
              Herr talman! Det här är nästan en fortsatt debatt till den vi
              hade om det förra betänkandet om bostadsförsörjningsfrågor. Jag
              vill även här yrka bifall till utskottets förslag i betänkandet
              i dess helhet och avslag på samtliga motioner.
            </seg>
            <seg xml:id="i-6e243bb5cb3723da-0">
              Det har sagts väldigt mycket här. Jag kan nästan instämma med
              alltihop med den utgångspunkt som Ewa Thalén Finné presenterade
              här förut om den enskilda bostadskonsumentens valfrihet, och så
              vidare.
            </seg>
            <seg xml:id="i-57b0d4edc6da9cf2-0">
              Även i det här betänkandet kan man se att det finns vissa tydliga
              ideologiska skiljelinjer. Jag ska begränsa mig till att lyfta
              fram dem. Det är ändå vad debatten på något vis handlar om.
            </seg>
            <seg xml:id="i-75cfb615e9acaa8b-0">
              Herr talman! Jag skulle först vilja kommentera det särskilda
              yttrandet från Socialdemokraterna och Miljöpartiet. Det är någon
              sorts generalklausul om vad man tycker om hyresrätten och den
              borgerliga politiken. Man talar om att man ska bygga upp en försvarslinje
              utifrån Ja, precis! utifrån vadå? Jo, när man vet vilka förslag
              som regeringen kommer att lägga.
            </seg>
            <seg xml:id="i-26d21fdd1deb4e63-0">
              Då kan jag ställa frågan: Vad är det man ska försvara? Var finns
              de egna idéerna kring politiken? De finns ju inte redovisade här.
              Jag kan naturligtvis skönja dem i vissa reservationer, men jag
              skulle gärna vilja ha ett förtydligande. Är det en målsättning
              att försvara de räntebidrag, investeringsstimulanser och sådant
              som har funnits? Är avsikten att återinföra dem om man får chansen
              att göra detta? Var finns idéerna?
            </seg>
            <seg xml:id="i-a2c82616e49c1313-0">
              Det kan ju inte vara så att man bara bygger upp en försvarslinje
              utifrån någonting som man fortfarande inte vet vad det är. Man
              säger bara att regeringen nog lägger fram något som man måste
              försvara sig emot.
            </seg>
            <seg xml:id="i-8014d5c80c6cfa40-0">
              Jag vet inte om jag kan lugna någon med att alliansregeringen
              inte har någon annan uppfattning än att hyresrätten är en given
              och värdefull upplåtelseform även i framtiden. Det har nämnts
              många gånger här i dag att människor som tycker att hyresrätten
              är bra och vill rädda den naturligtvis ska få välja hyresrätt.
            </seg>
            <seg xml:id="i-fdc3ad4d91f03f27-0">
              Debatten blir lite märklig när den handlar om för eller emot
              hyresrätt, för eller emot allmännytta och så vidare. Den handlar
              ju egentligen om helt andra saker. När det gäller allmännyttan
              har vi presenterat, med all önskvärd tydlighet, hoppas jag, att
              det handlar om att vi vill lyfta över från staten till kommunens
              domäner att bestämma över de bolagen. Det är trots allt kommunernas
              egendom.
            </seg>
            <seg xml:id="i-08c815f18fb4f0b6-0">
              När vi diskuterar hyresrätt kommer naturligtvis även hyressättningen
              i fokus. Genast kommer vi då in på en diskussion om marknadshyror.
              Det är ett sådant ord som knappast någon vågar nämna i en valrörelse
              i dag för det har blivit så laddat. Men man måste ändå kunna diskutera
              en reformering av hyressättningssystemet. Det gjorde man under
              den förra regeringen, och den här regeringen har tagit ännu större
              tag i detta.
            </seg>
            <seg xml:id="i-10045fac537a15d9-0">
              Från Folkpartiets sida, och även från övriga borgerliga partier,
              tror jag, tyckte vi att det var ett steg i rätt riktning när man
              medgav friare hyressättning i nyproduktion, med presumtionstid,
              när man lade fast hyrorna i tio år. Därmed kan man skapa bra förutsättningar
              för kalkyler vid nyproduktion. Det gäller att kunna gå vidare
              därifrån.
            </seg>
            <seg xml:id="i-b418f925e59d92ad-0">
              Jag kan deklarera det som har deklarerats här tidigare, att från
              Folkpartiets sida sätter vi väldigt stora förhoppningar till de
              möten och diskussioner som nu förs mellan regeringen och parterna,
              fastighetsägarna, SABO och Hyresgästföreningen, att man där kan
              se lösningarna för den framtida hyressättningen. Jag tror att
              det vore den absolut bästa utvägen om man parterna emellan kan
              lösa de problem och knutar som finns. Sverige har trots allt lite
              kniven på strupen, i och med att vi har det här EU-fallet som
              vi måste reda upp. Jag tror att alla parter är väldigt angelägna
              om att bostadspolitiken inte ska ligga i Bryssel utan att den
              är en nationell angelägenhet.
            </seg>
            <seg xml:id="i-50e87b4c13cb4ea2-0">
              Om vi nu diskuterar besittningsskydd och spärr mot höga hyror
              skriver utskottsmajoriteten väldigt tydligt i betänkandet att
              hyressättningssystemet även i fortsättningen ska ha en spärr mot
              oskäliga hyror och garantier för ett verkligt besittningsskydd.
              Att då måla upp en bild av att det är fritt fram och att studenter
              och andra ska slängas ut ur sina bostäder är att göra en verklighetsbeskrivning
              som inte stämmer.
            </seg>
            <seg xml:id="i-58d87daa91d07b18-0">
              Herr talman! Sedan är det frågan om upplåtelseformer. Jag ser
              verkligen med tillfredsställelse att ägarlägenheter nu tycks bli
              verklighet, när vi har fått en regering och en majoritet som tycker
              att det här är en upplåtelseform som människor också ska få välja.
              Precis som sades i ett replikskifte räcker det inte att säga att
              det inte behövs.
            </seg>
            <seg xml:id="i-a870dcea5e283b39-0">
              Jag kommer ihåg en interpellationsdebatt med den socialdemokratiske
              bostadsministern Lars-Erik Lövdén där han sade att det aldrig
              kommer att bli en stor sak på den svenska marknaden. Men det är
              inte heller ett argument för att det ska vara förbjudet, bara
              för att det inte blir en stor sak. Hur stor sak det blir bygger
              på vad enskilda kommer att välja. Det är inte en politisk fråga.
              Vi kommer inte att besluta att det ska vara en viss andel ägarlägenheter,
              utan det utgår helt från vad människor själva kommer att välja
              den dag de får chansen att göra detta.
            </seg>
            <seg xml:id="i-8375b6ee7cea0baf-0">
              Det står inte så mycket i betänkandet om just ombildning till
              bostadsrätter. Det handlar väldigt mycket om kooperativ hyresrätt.
              Jag vill klart deklarera att vi från Folkpartiets sida hela tiden
              har sagt väldigt tydligt att vi inte har några politiska synpunkter
              på kooperativ hyresrätt. Vi kan se att det för många människor
              säkert kan vara en väldigt attraktiv upplåtelseform, och då tycker
              jag att man ska välja det. Vi ser fram emot att det vid försäljningar
              av allmännyttan även kan bildas kooperativa hyresrättsföreningar.
              Det tycker vi är bra. Vi tycker nämligen att det är bra att man
              utnyttjar alla de möjligheter som finns.
            </seg>
            <seg xml:id="i-ffeed7a3bbc62326-0">
              Sedan är det en sak som jag egentligen inte tänkte ta upp från
              början. Jag blev lite förundrad tidigare i debatten när Jan Lindholm
              började prata om taktfasta soldater. Det var en närmast obegriplig
              diskussion. Som någon har sagt här tidigare är diskriminering
              olaglig. Om man av diskriminerande orsaker vägrar någon att hyra
              kan man ställas inför domstol för detta. Det finns lagstiftning
              om det. Fastighetsägarna har i sin organisation etiska regler
              för hur sådant här ska gå till, så det finns väldigt mycket gjort
              på det området. Att säga att hela detta faller bara för att man
              inte går på ett överprövningsargument är också en felaktig verklighetsbeskrivning.
            </seg>
          </u>
          <note type="speaker" xml:id="i-0c0204e33194ac0c-0">
            Anf. 58 AMEER SACHET (s) replik:
          </note>
          <u who="ameer_sachet_a38283" xml:id="i-1a9734b7e1777e46-2">
            <seg xml:id="i-8642eaa38d93aa34-0">
              Herr talman! Jag tror att jag och Lars Tysklind är överens om
              att de offentligägda bostadsbolagen bär ett socialt ansvar. Det
              handlar om allmännyttan, de bolag som ägs av kommunerna. Frågan
              blir mer och mer aktuell. Om det från den 1 juli, med hävande
              av stopplagen, blir fritt fram för kommunerna att ge klartecken
              till ombildning försvinner den basen i kommunerna. Allmännyttan
              kommer inte att finnas kvar i ett flertal kommuner, och det gör
              att det inte kommer att finnas en aktör som kan reglera hyrorna.
              På sikt leder det till högre hyror eller marknadshyror.
            </seg>
            <seg xml:id="i-a943f981b972c0eb-0">
              Den frågan borde inte bara diskuteras utan nyanseras lite mer,
              med tanke på att Lars och jag vet att det finns människor som
              inte har möjligheter och inte har råd att betala de högre hyrorna,
              även om man är beredd att bo i en liten lägenhet. I vissa områden
              är hyrorna skyhöga, och det gör att de grupperna inte ens har
              chansen att söka bostäder.
            </seg>
            <seg xml:id="i-78b8bdd9516d83cf-0">
              Vad har Folkpartiet och Lars Tysklind för svar på den frågan?
              Hur ska ni hejda den utvecklingen? Jag vill jättegärna ha ett
              nyanserat svar.
            </seg>
          </u>
          <note type="speaker" xml:id="i-16f7e50d4dcbd400-0">
            Anf. 59 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-8">
            <seg xml:id="i-1149c86abcbec684-0">
              Herr talman! Kommunerna har naturligtvis ett socialt ansvar för
              sina invånare. Det är en av deras huvuduppgifter att ha det. Allmännyttan
              kan i många kommuner vara ett väldigt viktigt verktyg i det sammanhanget.
            </seg>
            <seg xml:id="i-a86e2fef503739a6-0">
              Man ska inte överdramatisera att vi tar bort den så kallade stopplagen,
              tar bort tillståndsplikten, så att kommunerna själva får råda
              över när man vill sälja och inte vill sälja delar av allmännyttan.
              Jag tror att man är väldigt gott skickad ute i kommunerna att
              göra den bedömningen, hur mycket allmännytta man behöver för att
              kunna ta sitt sociala ansvar. Sedan kan man ju i vissa kommuner
              faktiskt välja att inte ha en allmännytta men ändå ta det sociala
              ansvaret. Man kan skaffa bostäder genom att hyra av privata fastighetsägare.
              Det finns exempel på hur man har gjort detta.
            </seg>
            <seg xml:id="i-6236d1cee59b66a9-0">
              Herr talman! Det blev en liten modifiering. Det här med marknadshyra
              hamnade inom citationstecken, och det är ju en bra början. Men
              det är inte så att regeringen har en politik där man vill släppa
              hyrorna fria. Har vi reglerat detta under så lång tid och har
              en bostadsbrist kan det bli orimliga konsekvenser på många ställen.
              Men, som vi var inne på förut, på de flesta orter är det här egentligen
              inget problem, utan det gäller naturligtvis där det är väldigt
              överhettat.
            </seg>
            <seg xml:id="i-2e654edb6c38e2e1-0">
              I de diskussioner som nu ändå förekommer mellan parterna på hyresmarknaden
              är jag helt övertygad om att man kommer att skapa ett nytt system
              med ett bredare underlag för att man ska kunna ha ett jämförelseobjekt
              och kunna ha något slags spärr för hyrorna. Det är någonting som
              är en målsättning även för majoriteten. Jag tror inte att det
              egentligen finns någon motsättning. Jag tror att vi kommer att
              bli tvingade att skapa ett bredare system.
            </seg>
          </u>
          <note type="speaker" xml:id="i-2fc9dc0e18d0e105-0">
            Anf. 60 AMEER SACHET (s) replik:
          </note>
          <u who="ameer_sachet_a38283" xml:id="i-1a9734b7e1777e46-3">
            <seg xml:id="i-c00cda78c4fc3131-0">
              Herr talman! Det är klart att det finns behov i samhället, och
              det finns efterfrågan även på bostadsmarknaden. Men själva bostadsmarknaden
              är en så pass stor och viktig fråga för oss alla vi måste ha någonstans
              att bo. Det påverkar människors liv.
            </seg>
            <seg xml:id="i-0e237603d2994ae5-0">
              Jag nämnde i tidigare inlägg bostads- och arbetsmarknaden. Om
              man inte kan flytta till de jobb som finns på grund av det inte
              finns några bostäder stagnerar hela arbetsmarknaden. Det gör att
              det blir mindre tillväxt. Det gör att det inte blir bra. Det blir
              mindre pengar till staten, och det kommer inte att gynna oss som
              nation och land. Då måste man ta hänsyn också till den frågan.
            </seg>
            <seg xml:id="i-2b1db03a10f0cdc8-0">
              Hyresrätten som upplåtelseform är det absolut viktigaste för
              människor som har möjlighet att söka jobb på andra ställen, människor
              som söker sig till olika högskolor och universitet för att läsa
              vidare och andra grupper som under vissa perioder har behov av
              att flytta för att kunna gå vidare i livet. Det är väldigt viktigt.
              Man kan inte bara sätta sig och lyfta luren och säga: Nu ska jag
              köpa en bostadsrätt som kostar 34 miljoner därför att jag har
              flyttat till ett nytt jobb. Man gör inte det, utan man lyfter
              luren och frågar: Finns det någon form av hyresrätt så att jag
              kan börja på mitt nya jobb?
            </seg>
            <seg xml:id="i-e21fab84356d7d36-0">
              Jag har en annan fråga till Lars. Den gäller det här med ombildning.
              Och det är väldigt intressant med tanke på att borgerliga företrädare
              och även den borgerliga regeringen nu har lanserat det väldigt
              starkt. När det gäller ombildning finns det i dag en regel om
              att det ska vara två tredjedelar av de hyresgäster som finns i
              husen. Det diskuteras nu att man vill sänka tröskeln till enkel
              majoritet, 50 eller 51 procent. Vad tycker Lars och Folkpartiet
              i den frågan?
            </seg>
          </u>
          <note type="speaker" xml:id="i-7fc6170a5922480e-0">
            Anf. 61 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-9">
            <seg xml:id="i-a9985f205b36026e-0">
              Herr talman! Jag kan ta den sista frågan först, så kan jag kommentera
              resten sedan.
            </seg>
            <seg xml:id="i-6ae628313021fc4f-0">
              När det handlar om vilken majoritet man ska ha har vi haft en
              tydlig linje från den borgerliga majoriteten. Det är enkel majoritet
              som ska gälla, alltså 51 procent. Men varken 51 procent eller
              66 procent är egentligen en riktigt bra nivå, utan ska man bilda
              en bra och stabil bostadsrättsförening ska man helst komma ännu
              högre upp. Det behöver man inte heller bestämma politiskt, utan
              de som bildar en bostadsrättsförening ska nog inse att man helst
              behöver komma så högt som möjligt för att det ska fungera riktigt
              bra.
            </seg>
            <seg xml:id="i-008dfe9eda9f108b-0">
              Sedan är det naturligtvis som Ameer Sachet säger, att hyresrätten
              är en utomordentlig upplåtelseform när man ska flytta någonstans
              och snabbt komma in i en bostad och så vidare. Det är ju det som
              är den stora styrkan hos hyresrätten, att den är väldigt flexibel.
              Den gör att du kan ta dig in i och ur ett boende relativt snabbt.
              Och det är ju många människor som flyttar mellan jobb och så vidare.
            </seg>
            <seg xml:id="i-908674faa0377e75-0">
              Att tillväxten hämmas av brist på bostäder är också oomtvistligt.
              Så är det. Men det finns också många andra frågor som har just
              med tillväxten att göra. Det gäller till exempel arbetsmarknadsregionens
              storlek. Och där kommer man in på infrastrukturfrågorna, inom
              vilket område man kan bo för att ha ett jobb. Det finns många
              frågor som de facto hänger ihop i det här sammanhanget.
            </seg>
            <seg xml:id="i-45043765ffe11a88-0">
              Sedan är det det här med byggandet och om bostäderna eller jobben
              kommer först på en ort, så att säga. En tillväxtort kommer nog
              alltid att ha vissa problem med detta, att man inte riktigt är
              i fas. Det finns många exempel i historien. Man har byggt bostäder
              på vissa orter i hopp om att någon skulle flytta dit, och så har
              det inte hänt. Då har man fått problem i och med att man har överskott
              på bostäder. Jag tror att jobbtillväxt och bostadstillväxt på
              orten måste gå hand i hand.
            </seg>
          </u>
          <note type="speaker" xml:id="i-f79eac1cf1819c0e-0">
            Anf. 62 JAN LINDHOLM (mp) replik:
          </note>
          <u who="jan_lindholm_ff5f4c" xml:id="i-04cdfb78f9a9488f-5">
            <seg xml:id="i-c5815ea6952c97c1-0">
              Herr talman! Först skulle jag vilja korrigera mig när det gäller
              den reservation som jag yrkade på. Jag blandade bort papperen.
              Jag hade inte rätt papper när jag stod där uppe. För att minska
              antalet voteringar hade jag tänkt att jag skulle yrka på reservation
              16 i stället för reservation 12, som jag råkade säga eftersom
              jag inte hade rätt papper med mig. Då får vi en votering mindre,
              när vi väl kommer dit. Om det är möjligt vill jag göra den korrigeringen.
            </seg>
            <seg xml:id="i-226664eeb234c4fc-0">
              Jag tycker att det är väldigt bra att Ewa Thalén Finné, Lennart
              Pettersson och Lars Tysklind nu har påtalat att de absolut inte
              är för någon sorts diskriminering. Det får jag väl ta som att
              jag kanske övertolkade formuleringen i ert svar. Men det kan väl
              vara någonting som kan mana till eftertanke. Ni kan fundera över
              hur ni uttrycker er, så att ni inte formulerar så tydligt diskriminerande
              motiv till att avstyrka en motion. Men tack för det klara beskedet,
              i alla fall!
            </seg>
            <seg xml:id="i-f246600f01d2f19c-0">
              Det här blir ju mycket en diskussion om hyresrättens framtid.
              Och ni frågar oss i oppositionen vad vi har för politik och vad
              vi har för idéer för att, så att säga, behålla hyresrätten. Jag
              skulle vilja fråga er i stället. Ni säger ändå här och Lars Tysklind
              faller in i det att hyresrätten är viktig just när det gäller
              flexibilitet och tillväxt. Men jag upplever det som att det hela
              tiden finns ett förbehåll, om det finns en efterfrågan på den.
              Jag upplever att det är här det finns en väsentlig skiljelinje.
              Hyresrätten kräver faktiskt en politisk vilja. Hyresrätten är
              inte med säkerhet, över konjunkturcykler, en fungerande upplåtelseform
              om man har en renodlad marknadsstyrning.
            </seg>
          </u>
          <note type="speaker" xml:id="i-bcd22df41c06dc62-0">
            Anf. 63 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-10">
            <seg xml:id="i-5416a908fe61525a-0">
              Herr talman! Vi är helt överens om att hyresrätten är en viktig
              upplåtelseform och så vidare. Men det som gäller alla upplåtelseformer,
              generellt sett, är att det i botten faktiskt måste grunda sig
              på att det finns en efterfrågan på just den upplåtelseformen.
              Jag förstår inte riktigt resonemanget, att hyresrätten skulle
              ha något slags eget liv när det gäller detta medan alla andra
              kan regleras efter efterfrågan.
            </seg>
            <seg xml:id="i-207dc4a9ad8a4917-0">
              Sedan är det naturligtvis oerhört viktigt att man genomför de
              generella åtgärder som vi från majoritetens sida har föreslagit
              och som håller på att genomföras, så att man ändå får de här långsiktiga
              spelreglerna på byggmarknaden. Det är viktigt för att man över
              huvud taget ska kunna komma i gång med ett byggande som kan motsvara
              efterfrågan. Det hänger ihop. Man måste ju ta bort hindren också,
              så att efterfrågan kan tillfredsställas, om man säger så.
            </seg>
          </u>
          <note type="speaker" xml:id="i-d74ce0ab616d2e5a-0">
            Anf. 64 JAN LINDHOLM (mp) replik:
          </note>
          <u who="jan_lindholm_ff5f4c" xml:id="i-04cdfb78f9a9488f-6">
            <seg xml:id="i-d785c1a89c1a2a87-0">
              Herr talman! Jag tycker att jag då får bekräftat att det egentligen
              inte finns någon politisk vilja att försvara hyresrätten. Den
              kan liksom få överleva om den på något sätt gör det utan att det
              finns något politiskt ansvarstagande för den. Jag uppfattar det
              så.
            </seg>
            <seg xml:id="i-0c437c39e88fb4ae-0">
              Vi har också hört Lars Tysklind säga mycket positivt om den kooperativa
              hyresrätten, den formen. Även där saknar jag, eftersom vi har
              motionerat om att riksdagen borde ge regeringen i uppdrag att
              komma med just detta, förslag på hur man kan gynna den formen.
              Det behövs främjandeåtgärder för att få fart på nya saker, och
              det gäller även nya upplåtelseformer. Jag undrar om ni har några
              idéer från allianspartiernas eller Folkpartiets sida om hur ni
              vill agera för att främja den kooperativa hyresrätten.
            </seg>
            <seg xml:id="i-7b5c0c1e93cff2fb-0">
              Vi har också motionerat om ett ökat boinflytande, och som jag
              har förstått det är också Folkpartiet väldigt positiva till att
              de boende får ett ökat inflytande. När ni nu har avstyrkt motioner
              på detta område, hur har ni då resonerat? Är ni positiva till
              ett ökat boinflytande eller inte?
            </seg>
          </u>
          <note type="speaker" xml:id="i-16d3947a1c8149e0-0">
            Anf. 65 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-11">
            <seg xml:id="i-8e74ec3ceda70662-0">
              Herr talman! Jag vill börja med att motsätta mig uttalandet att
              det saknas en politisk vilja att försvara hyresrätten. Vi har
              samma politiska vilja för alla upplåtelseformer. Vi tycker att
              hyresrätter, bostadsrätter, kooperativa hyresrätter och även ägarlägenheter
              har ett berättigande och försvarar politiskt alla dessa upplåtelseformer,
              dock ingen specifikt. Precis som många talare nu har sagt bygger
              det helt på enskilda människors val.
            </seg>
            <seg xml:id="i-8f5c915271507946-0">
              När det gäller just den kooperativa hyresrätten är jag övertygad
              om att den lever på sina egna meriter. Det kommer nu fram exempel
              det finns ett bra sådant från Mölndal som visats mycket i tv där
              man ger en skjuts åt just kooperativa hyresrätter, men de har
              också visat att det finns vissa svårigheter eller trösklar. Man
              måste ju vara kollektivt överens, så att säga.
            </seg>
            <seg xml:id="i-9017ba938d4d6134-0">
              Det här är ett jättebra alternativ för dem som tycker att detta
              är ett bra sätt att bo ihop. Ägarlägenheter handlar mycket mer
              strikt om enskilt ägande och är naturligtvis ett bra alternativ
              för andra människor.
            </seg>
            <seg xml:id="i-cf355ba1703629c9-0">
              Jag tycker att alla de här upplåtelseformerna har alla förutsättningar
              att leva på egna meriter. Jag tycker inte att det är lämpligt
              att vi som politiker ivrar för någon speciell upplåtelseform.
              De har som sagt sitt berättigande allihop.
            </seg>
          </u>
          <note type="speaker" xml:id="i-ba5ce05a756732ad-0">
            Anf. 66 CHRISTINA OSKARSSON (s):
          </note>
          <u who="christina_oskarsson_258320" xml:id="i-c14ec5d1a54770a3-0">
            <seg xml:id="i-831c6968b81f2c42-0">
              Herr talman! Som Ameer tidigare aviserade kommer jag i mitt anförande
              att ta upp de avsnitt i betänkandet som handlar om kooperativ
              hyresrätt och ägarlägenheter. Jag vill redan här, herr talman,
              yrka bifall till reservationerna 2, 10, 16 och 17.
            </seg>
            <seg xml:id="i-08cee932a78b511b-0">
              Vi socialdemokrater anser att en bostad är en social rättighet,
              såsom tidigare har framförts här i debatten. Vi anser också att
              starka allmännyttiga och kooperativa företag är nödvändiga för
              att motverka segregation och för att hålla nere boendekostnaderna.
              Om vi har turen att leva ett långt liv, vilket jag hoppas att
              vi alla har, hinner mycket förändras under tiden. Många av oss
              byter bostad och arbete flera gånger, och vi byter mellan olika
              upplåtelseformer. Någonstans att bo behöver vi dock alltid.
            </seg>
            <seg xml:id="i-578986d1af56429c-0">
              Vi socialdemokrater vill värna hyresgästens möjlighet att påverka
              sin boendemiljö och sina boendekostnader. Hos de allra flesta
              hyresgäster finns också en klar vilja att engagera sig i sitt
              boende, oavsett hur man bor.
            </seg>
            <seg xml:id="i-bc7a97bc65a03931-0">
              När nu Centerpartiet, Folkpartiet, Kristdemokraterna och Moderaterna
              har gått samman i en allians och bestämt sig för att ta bort stopplagen
              och därmed förenkla försäljningen av allmännyttans hus är väldigt
              många människor oroliga. Och det menar jag att de är . Jag får
              många samtal från människor som bor i allmännyttan och som känner
              sig osäkra: Vad kommer att hända?
            </seg>
            <seg xml:id="i-e057c6f577c86364-0">
              Vi socialdemokrater vill lyfta fram den kooperativa hyresrätten
              som ett boendealternativ. Det är en spekulationsfri boendeform
              som ger hyresgästerna ökade möjligheter att påverka sin boendemiljö
              och därmed också sina boendekostnader. Vi kan dock konstatera,
              precis som många andra har sagt här, att det finns en utbredd
              kunskapsbrist när det gäller kooperativ hyresrätt, och det är
              mycket olyckligt. Det har ju visat sig att när människor ställs
              inför det faktum att huset de bor i ska säljas eller ombildas
              så får de inte möjligheten att pröva den kooperativa hyresrätten
              som ett alternativ.
            </seg>
            <seg xml:id="i-9d07127df1b6581e-0">
              Boverket har på många sätt försökt nå ut med information, men
              det finns fortfarande en kunskapsbrist. Den vill vi råda bot på.
              Vi vill att en kooperativ hyresgästförening som godkänts som allmännyttig
              ska ha rätt att göra en intresseanmälan vid en försäljning även
              om hyresgästerna ännu inte har hunnit bli medlemmar i föreningen.
              Vi anser också att det är mycket värdefullt att när en ombildning
              till kooperativ hyresrätt ska ske så ska minst två tredjedelar
              av hyresgästerna skriftligen samtycka till detta så att man vet
              att en tillräckligt stor andel av hyresgästerna är med på ombildningsplanerna.
            </seg>
            <seg xml:id="i-98e68b69045b2587-0">
              Herr talman! Den borgerliga majoriteten i utskottet har i betänkandet
              hänvisat till att frågan om kooperativ hyresrätt utreds. Det har
              jag full respekt för. Nu har jag också fått höra att borgerliga
              representanter som Ewa Thalén Finné, Lars Tysklind och Lennart
              Pettersson tycker att kooperativ hyresrätt är en bra boendeform
              men ingenting mer om hur man vill stödja denna boendeform så att
              vi kan råda bot på den här kunskapsbristen.
            </seg>
            <seg xml:id="i-9161487d77e10860-0">
              När det däremot gäller införande av ägarlägenheter, herr talman,
              har den borgerliga utskottsmajoriteten visat en klar viljeinriktning
              genom att i betänkandet skriva att detta är ett prioriterat arbete.
              Ska vi tolka det så att det är viktigare för borgerligheten att
              införa ägarlägenheter än att stödja kooperativ hyresrätt, som
              dessutom är en spekulationsfri boendeform?
            </seg>
            <seg xml:id="i-1cd2335086f02eba-0">
              Ägarlägenheter är inget nytt påfund. De har diskuterats och utretts
              sedan slutet av 1800-talet. Det är möjligt att behovet av denna
              boendeform då fanns eftersom lägenhetsinnehavarna på den tiden
              i princip saknade allt vad besittningsskydd hette. Så är dock
              inte fallet i dag.
            </seg>
            <seg xml:id="i-5f369b0e81e57f92-0">
              De skäl som i dag anges för införande av ägarlägenheter är av
              varierad art. Ett av skälen är, och då vill jag citera ur en motion
              från en moderat ledamot: Innehavaren av en ägarlägenhet får ett
              ökat självbestämmande då inget tillstånd behövs för att hyra ut
              lägenheten. På så sätt kan antalet bostäder till uthyrning öka
              och fler bostadssökande ges en möjlighet att komma in på bostadsmarknaden.
              Men hur blir det då med besittningsskyddet för de människor som
              ska hyra de här ägarlägenheterna?
            </seg>
            <seg xml:id="i-222cd17c2cf80f63-0">
              Ett annat skäl som anges är att människor vill äga sin bostad
              och att det känns tryggare när man själv står för hela finansieringen.
              Men det går, mina vänner, att ordna finansieringsfrågan på motsvarande
              sätt i en bostadsrättsförening. Det är en fråga för medlemmarna
              i föreningen. Där kan man på demokratisk väg besluta om upplåningen
              av det kapital som behövs ska ske genom föreningen, genom de enskilda
              medlemmarna eller bådeoch. Det behövs alltså ingen ny upplåtelseform
              för att lösa detta.
            </seg>
            <seg xml:id="i-36b22d621c2fd7f1-0">
              Bestämmelserna i bostadsrättslagen bygger på tanken att den som
              köper en bostad också ska bo i den och att de boende genom samverkan
              och demokratiska beslut ska förvalta sin fastighet och ordna med
              sina boendeförhållanden. Det tycker vi är en bra form. Bryts denna
              tanke mellan den som bor i lägenheten och den som äger den öppnas
              det för att lägenheterna kommer att användas som rena hyresobjekt
              och enbart bli inkomstkällor för dem som äger dem. Därmed ökar
              risken att detta blir en ny form av kapitalplaceringsobjekt och
              att husen i stor utsträckning blir hyreshus dock i en helt annan
              form än den vi önskar, nämligen med ett stort antal icke professionella
              hyresvärdar som tyvärr alltför ofta brister i kunskap när det
              gäller reparationer och hyressättning.
            </seg>
            <seg xml:id="i-77888e1841484d1c-0">
              Jag frågade redan tidigare hur det blir med besittningsskyddet.
              Det låter ju bra när man som skäl för att införa ägarlägenheter
              anger att det är för att öka integrationen, men jag tycker inte
              att det duger att säga så. Jag skulle vilja att ni här i kammaren
              förklarar hur integrationen kommer att öka genom att man gör förändringar
              i de kontrakt som skrivs på bostadsmarknaden. Förklara hur människor
              som tvingas och lockas till att köpa en lägenhet i ett många gånger
              nedslitet bostadsområde blir mer integrerade!
            </seg>
            <seg xml:id="i-d38298ac06035cb5-0">
              Det finns redan exempel på att det inte fungerar på det viset.
              Det handlar, herr talman, om så mycket mer: människors delaktighet
              i samhället i stort, trygghet, bra utbildningsmöjligheter, arbete
              och tilltro till varandra och så någonstans att bo till en rimlig
              kostnad.
            </seg>
            <seg xml:id="i-2717c356bc661313-0">
              Vi socialdemokrater ser en allvarlig risk för att ägarlägenheter
              kommer att innebära ökade orättvisor på bostadsmarknaden. Vi socialdemokrater
              vill fortsätta att utveckla hyresrätten, bostadsrätten och den
              kooperativa hyresrätten och anser inte att det i nuläget behövs
              någon ytterligare ägarform i alla fall inte en ägarform som inte
              har fler fördelar än bostadsrätten, men som öppnar för mer bostadsspekulation
              och segregation.
            </seg>
          </u>
          <note xml:id="i-db588c4d97af449e-0">
            Med det, herr talman, yrkar jag alltså bifall till reservationerna
            2, 10, 16 och 17.
          </note>
          <note type="speaker" xml:id="i-ab4d89499941f324-0">
            Anf. 67 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-12">
            <seg xml:id="i-b98da99209fde733-0">
              Herr talman! Christina Oskarsson hade en fråga som kräver ett
              svar från vår sida. Det gäller skrivningen om att vi är glada
              för att man prioriterar arbetet med ägarlägenheter. Det handlar
              inte om samma sak. I dag kan man ju faktiskt välja kooperativ
              hyresrätt. Det finns ett lagutrymme för det. Vad vi är glada för
              och tycker är bra är ju att man nu även prioriterar att skapa
              ett lagutrymme för ägarlägenheter.
            </seg>
            <seg xml:id="i-d3a093044bebe76d-0">
              Jag tror också, precis som jag sa förut, att båda dessa upplåtelseformer
              kommer att leva på egna meriter. Vi prioriterar alltså inte den
              ena framför den andra. De besluten är i dagsläget inte alls på
              samma nivå. Vad vi däremot hoppas på är att båda två blir upplåtelseformer
              som människor kan välja mellan.
            </seg>
            <seg xml:id="i-d3197e62b174959c-0">
              Jag har ställt frågan om ägarlägenheter förut och i fyra år fått
              svaret att sådana inte behövs. Man har från s-regeringens sida
              bestämt att människor i Sverige ska få välja mellan att bo i ägda
              småhus det går bra och man får även bo i hyresrätt, bostadsrätt
              och kooperativ hyresrätt. Sedan behövs det inget mer. Den typen
              av resonemang kan varken jag, Folkpartiet eller något annat alliansparti
              på något sätt ställa upp på. Det är nämligen inte politiker som
              ska bestämma detta. Hur stort intresset blir för ägarlägenheter
              är inte ett politiskt beslut utan beror ju på hur många som väljer
              den typen sedan. Vi hade ju ett exempel här förut på att människor
              trots allt kan efterfråga en sådan boendeform.
            </seg>
          </u>
          <note type="speaker" xml:id="i-7b80ba94f059a0fa-0">
            Anf. 68 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-c14ec5d1a54770a3-1">
            <seg xml:id="i-a96fb5a00b2d9630-0">
              Herr talman! Tack för svaret och informationen om kooperativ
              hyresrätt. Jag tycker fortfarande att det är konstigt att man
              i betänkandet så tydligt skriver att ingen boendeform ska vara
              prioriterad, och bara skriver det under avsnittet Kooperativ hyresrätt
              , när vi efterfrågar hur man skulle kunna öka informationen och
              stödet till människor som står inför ombildningsplaner. Det står
              inte på något annat ställe i utskottets ställningstagande.
            </seg>
            <seg xml:id="i-f4b83e70573c6e1b-0">
              Jag har i dag här i kammaren hört att alla borgerliga partier
              vill värna hyresrätten, och jag tycker att kooperativ hyresrätt
              är en väldigt bra form. Där kan man med en väldigt låg insats
              bo och även påverka sin boendemiljö och sina boendekostnader.
              Lars Tysklind hänvisade till ett kooperativt hus i Mölndal. Jag
              tror inte att man måste bo i ett kollektiv bara för att man bor
              i en kooperativ hyresrätt, men jag kanske har fel. I så fall har
              jag förstått alltihop helt galet, och du kanske kan rätta mig
              i så fall.
            </seg>
            <seg xml:id="i-af999caef9c5865c-0">
              När det gäller ägarlägenheterna anser vi alltså att det i nuläget
              inte finns något behov av en sådan upplåtelseform, och det är
              utifrån samma skäl som den borgerliga alliansen anger som skäl
              för att införa ägarlägenheter. Vi hörde en annan företrädare för
              den borgerliga alliansen säga att ägarlägenheter är så bra, för
              då kan äldre människor flytta till en sådan från sina villor och
              klara av den kostnaden. Men det är inte så att man bara köper
              en lägenhet; det måste finnas någon som ansvarar för skalet.
            </seg>
          </u>
          <note type="speaker" xml:id="i-0fb769a1610ee780-0">
            Anf. 69 LARS TYSKLIND (fp) replik:
          </note>
          <u who="lars_tysklind_faac13" xml:id="i-eaccd751a54620c4-13">
            <seg xml:id="i-bb7f6b776d3bb07d-0">
              Herr talman! När det gäller huset i Mölndal har jag inte sagt
              att de bodde kollektivt. Jag trodde bara att det var ett kollektivt
              ägande av huset i form av en kollektiv hyresrättsförening. Jag
              har ingen annan uppfattning om det.
            </seg>
            <seg xml:id="i-0bea2eedea420738-0">
              När det gäller farhågorna kring ägarlägenheter, om att de ska
              hyras ut och så vidare, behöver vi inte gå så långt. Det är längre
              från Helsingfors, men hemma på västkusten behöver man inte gå
              så hemskt långt för att besöka vårt grannland Norge. Där är ägarlägenheter
              en mycket vanlig företeelse, och jag har inte fått någon uppfattning
              om att det är ett problem. Ägarlägenheterna fungerar som ett bra
              tillskott på hyresmarknaden till exempel i Oslo. Jag tror alltså
              att vi ibland måste höja blicken lite grann och se att det internationellt
              det är det ju nästan när det handlar om Norge faktiskt fungerar
              bra. Det är inte bara våra system som fungerar. Vi är ganska unika
              med vår mängd hyresrätter.
            </seg>
            <seg xml:id="i-65bac8e41de8d2c9-0">
              Vad gäller prioriteringen av boendeformer vill jag upprepa att
              vi inte tycker att någon boendeform ska ha något slags politisk
              prioritering. Däremot vill vi skapa förutsättningar för alla boendeformer
              så att man kan välja. Det är det som är grundtesen. Man kanske
              kan tolka betänkandet som att det finns olika prioriteringsgrader.
              Så är det inte, utan frågan om ägarlägenheter prioriteras från
              den utgångspunkten att det inte ens går att välja ägarlägenheter
              i dagsläget.
            </seg>
          </u>
          <note type="speaker" xml:id="i-6ded2f012e2eeedd-0">
            Anf. 70 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-c14ec5d1a54770a3-2">
            <seg xml:id="i-6bf5a032f29b6a27-0">
              Herr talman! Tack för förklaringen. Det är ändå lite märkligt
              att man i ett utskottsbetänkande så tydligt anger att den kooperativa
              hyresrätten inte ska vara prioriterad på något sätt. Det handlade
              ju inte om att den skulle vara prioriterad på så sätt att alla
              hyreslägenheter skulle bli kooperativa hyresrätter när ni säljer
              ut allmännyttan. Det handlade om att människor ska få kunskap
              om vad det innebär. Vi som sitter och står här lever med detta
              varje dag och läser och grottar i papperen. Men när människor
              ute i samhället ställs inför det faktum att deras hus ska säljas
              kanske de aldrig ens har hört talas om kooperativ hyresrätt! Det
              är ju en jättebra form för att kunna behålla hyresrätten också
              på sikt. Det trodde jag att vi var överens om att göra, åtminstone
              efter den debatt jag har lyssnat till i dag.
            </seg>
          </u>
          <note type="speaker" xml:id="i-4137b0f898c87172-0">
            Anf. 71 ANTI AVSAN (m):
          </note>
          <u who="anti_avsan_5d499f" xml:id="i-1f8e29fbf5f78d5c-0">
            <seg xml:id="i-b0508f82a715e4e5-0">
              Herr talman! Efter att ha hört vänsterkartellens företrädare
              i den här och föregående debatt förstår jag varför det har hänt
              så lite i Sverige under de tolv åren före valet 2006.
            </seg>
            <seg xml:id="i-f3e43f796f7908ef-0">
              Det måste vara svårt att möta 2000-talets problem med i bästa
              fall 1900-talets politik. Jag vet inte om det är någonting som
              kännetecknar just socialdemokrater, vänsterpartister och miljöpartister
              i civilutskottet, men man kan ju tro det.
            </seg>
            <seg xml:id="i-a4a8734eede16660-0">
              Jag kanske uppfattas som naiv, men jag tror i alla fall att det
              är lättare att agera som politiker om man utgår från en hyfsat
              riktig verklighetsbeskrivning. Jag tror också att det är lättare
              att analysera olika samhällsproblem när man faktiskt utgår från
              att det är den 21 mars 2007 i dag, att det går bra för Sveriges
              ekonomi och att vi fortfarande, efter tolv års socialdemokratiskt
              maktinnehav, har ett gigantiskt, under dessa tolv år ackumulerat,
              utanförskapsproblem.
            </seg>
            <seg xml:id="i-de81122bfcfa48b8-0">
              Antagligen är det så att ju mer pressad vänsterkartellen upplever
              sig vara, desto mer faller man tillbaka i gammal unken retorik
              och gamla förslag. Det kan möjligen vara så illa att svårigheten
              att anpassa sig till verkligheten blir i det närmaste förlamande.
              Det är egentligen inte min sak att spekulera i sådana saker, och
              dessutom är nog avsaknaden av politik, både före valet 2006 och
              nu, i första hand ett problem för socialdemokratin och vänsterkartellen.
            </seg>
            <seg xml:id="i-c7db10142e53920d-0">
              Herr talman! Även jag ska säga något om hyresrättens ställning.
              Debatten har ju kommit att handla väldigt mycket om den. Hyresrätten
              bör även i framtiden vara en livskraftig och betydelsefull upplåtelseform
              om människor vill det. Det finns ingen anledning att tro att det
              inte skulle vara så i framtiden. Det är också viktigt att inte
              sätta olika upplåtelseformer mot varandra. Värderingen av vad
              som är bra eller dåligt måste vara upp till människor i de enskilda
              fallen.
            </seg>
            <seg xml:id="i-12cb389f00501541-0">
              Allians för Sverige har ambitionen att utveckla hyresboendet
              och hyresrätten. Här kan särskilt framhållas att hyresrätten har
              en central roll på en fungerande och flexibel arbetsmarknad. Den
              stora skiljelinjen mellan den nya riksdagsmajoritetens och Socialdemokraternas
              politik är att det inte är vi som gör någon värdering av vad som
              är önskvärt i det enskilda fallet. Om människor vill bo i hyreslägenheter
              ska de få göra det. Om människor vill bo i ägarlägenheter, när
              den möjligheten öppnas, ska de kunna välja det alternativet.
            </seg>
            <seg xml:id="i-d2c8d5435f3cdd26-0">
              Socialdemokraterna har i ett särskilt yttrande motsatt sig boendeformen
              ägarlägenhet, något som finns i många andra länder. Här har man
              tillgripit nödargumentet att det är mer demokratiskt om människor
              agerar i grupp genom en bostadsrättsförening än om en familj själv
              bestämmer sig för att man vill köpa en specifik lägenhet. Det
              skulle alltså inte vara lika demokratiskt. Det begreppet urholkas
              väldigt lätt när man använder det på det sättet.
            </seg>
            <seg xml:id="i-bda70f01538e4ea5-0">
              Man kan tro att Socialdemokraternas, Vänsterpartiets och Miljöpartiets
              strategi har varit att måla upp värsta tänkbara scenario av vad
              som nu kommer att hända, med en ny och bättre bostadspolitik,
              kanske att vi ska börja förklara att en kraftigt överdriven och
              känslomässigt uppmålad bild inte stämmer i det ena och inte heller
              i det andra fallet. Nej, påståendena om olika konsekvenser är
              i första hand Socialdemokraternas, Vänsterpartiets och Miljöpartiets
              problem med den egna verklighetsbeskrivningen.
            </seg>
          </u>
          <note xml:id="i-44eb5ca13a81822a-0">
            Herr talman! Jag yrkar bifall till förslagen i utskottets betänkande,
            vilket innebär att samtliga motionsyrkanden ska avslås.
          </note>
          <note type="speaker" xml:id="i-b8403415097f1f73-0">
            Anf. 72 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-c14ec5d1a54770a3-3">
            <seg xml:id="i-3cbab93db2baf513-0">
              Herr talman! Jag skulle vilja ställa en fråga till Anti Avsan.
              Moderaterna har vid ett flertal tillfällen pratat om att ägarlägenheter
              skulle kunna öka integrationen väldigt mycket och att många människor
              som bor i miljonprogrammen, till exempel utanför Helsingfors,
              gärna vill köpa sin lägenhet men att de nu inte kan få göra det.
              Jag skulle vilja höra Anti Avsan berätta lite grann för mig hur
              integrationen skulle öka i och med att det bildas ägarlägenheter.
            </seg>
          </u>
          <note type="speaker" xml:id="i-689078b0485314b4-0">
            Anf. 73 ANTI AVSAN (m) replik:
          </note>
          <u who="anti_avsan_5d499f" xml:id="i-1f8e29fbf5f78d5c-1">
            <seg xml:id="i-d43c714cd9608f07-0">
              Herr talman! Frågan skulle egentligen ställas till dem som ser
              möjligheten. Jag tror att vi är ganska överens om att vi är för
              mångfald i väldigt många olika sammanhang. Men det verkar som
              om vi har olika uppfattning när det gäller bostadspolitiken. Här
              är vi för mångfald i en mycket större omfattning än ni är. Ägarlägenheter
              är en möjlighet till boende bland många andra. Vilka bevekelsegrunderna
              blir i det enskilda fallet om man skulle välja en sådan boendeform
              kan ju variera väldigt mycket.
            </seg>
            <seg xml:id="i-297532b47f6639df-0">
              Herr talman! Christina Oskarsson har tidigare argumenterat väldigt
              starkt för kooperativ hyresrätt. Det må vara hennes uppfattning.
              Men det finns många andra som säkert skulle argumentera väldigt
              starkt för ägarlägenheter. Om vi ska hänföra oss till någonting
              som ligger långt tillbaka i tiden gjorde LO en utredning om vad
              som är bra boendemiljöer. Man kom fram till att det är bättre
              om människor på olika sätt kan påverka sin närmiljö. Nu finns
              det olika möjligheter till det. I Malmö har man vid något tillfälle
              prövat självförvaltning. Men det mötte problem skattemässigt.
            </seg>
            <seg xml:id="i-1943a2692cf2b93e-0">
              Att kunna äga sin egen lägenhet tror jag är ett alternativ för
              väldigt många. Kan man öka mångfalden och tillgodose människors
              behov, vilket vi tror att vi kan göra i någon omfattning, är det
              väl ganska självklart att integrationen också kan öka. Det finns
              väldigt många människor vars behov vi inte har kunnat tillgodose;
              det är i första hand inte vi utan det är ni. De har varken arbete
              eller ett rimligt boende.
            </seg>
          </u>
          <note type="speaker" xml:id="i-526e8620e2a1ec7b-0">
            Anf. 74 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-c14ec5d1a54770a3-4">
            <seg xml:id="i-3f11a5d67e52f3ad-0">
              Herr talman! Jag förmodar att Anti Avsan har läst senaste numret
              av Bofast. Där finns ett reportage. Bofast har varit ute på en
              rundvandring i området Rinkeby och ställt frågan hur många det
              var som skulle vilja köpa sin hyresrätt där. Jag tänker berätta
              lite om svaren.
            </seg>
            <seg xml:id="i-4f2dca62d34d163c-0">
              Några svarar att de skulle vilja det, men de har inga ekonomiska
              möjligheter. Jag vill köpa min lägenhet, men det skulle vara omöjligt
              för mig att få lån, säger en medelålders man som inte vill uppge
              sitt namn. En bit från torget möter vi Vera Jikovska som pekar
              upp mot sitt lägenhetsfönster i ett av allmännyttans hus strax
              intill och säger: Nej, jag vill inte köpa min lägenhet. Hur skulle
              jag ha råd att köpa den med min ekonomi? Jag är pensionär och
              skulle inte få något lån.
            </seg>
            <seg xml:id="i-a351e4752ca88acc-0">
              Sådana svar finns det flera av i den här artikeln. Det är många
              människor som absolut inte vill köpa sin lägenhet. Det passar
              dem bättre att bo i en hyresrätt med den service de har. De kan
              inte få lån, de är pensionärer. Hur har ni tänkt öka möjligheten
              för dessa människor att kunna köpa sina lägenheter när hyresrätterna
              säljs ut?
            </seg>
          </u>
          <note type="speaker" xml:id="i-6f26d9b1447d5a35-0">
            Anf. 75 ANTI AVSAN (m) replik:
          </note>
          <u who="anti_avsan_5d499f" xml:id="i-1f8e29fbf5f78d5c-2">
            <seg xml:id="i-04fca5e809cf08f8-0">
              Herr talman! Som jag antydde redan i första repliken hänger den
              här politiken ihop med hela den politik som Allians för Sverige
              också gick till val på, nämligen att minska utanförskapet, att
              människor ska få ett arbete. En ganska viktig grund för att få
              en bostad i dag, alldeles oavsett om man ska köpa den i någon
              form eller om man ska hyra en lägenhet, är nog att man har betalningsförmåga.
              Alla de människor som inte har arbete har naturligtvis bristande
              betalningsförmåga. Det hänger ihop på det viset.
            </seg>
            <seg xml:id="i-baa78d89fc1e298e-0">
              Vi är övertygade om att flera människor kommer att komma i arbete
              med vår politik. Då kommer man också att ha större valmöjligheter
              när det gäller bostad. Det är ganska naturligt.
            </seg>
            <seg xml:id="i-ded4daaeabdb6587-0">
              Det arv som finns kvar och det är det som förstör mycket är miljonprogrammet.
              Det är ingen som i dag kan tycka att det var ett lyckat projekt.
              Då skulle det goda samhället planeras fram med utgångspunkt från
              en fiktiv normalfamilj. Det är därför som det till exempel finns
              så många treor i miljonprogrammets bostadsområden. Det var resultatet
              av den förra bostadspolitiken, nämligen att styra, planera och
              räkna ut i detalj något som kanske inte ens stämmer med verkligheten.
            </seg>
            <seg xml:id="i-e70822e0d9f7d452-0">
              Vi vill utgå från verkligheten, och vi vill skapa flera alternativ.
            </seg>
          </u>
          <note xml:id="i-cdb58555e40e97b0-1">
            Överläggningen var härmed avslutad.
          </note>
          <note xml:id="i-fb4ddf7db91a70d2-0">
            10 § Hälso- och sjukvårdsfrågor
          </note>
          <note xml:id="i-4b053311646e2a43-3">
            Föredrogs
          </note>
          <note type="speaker" xml:id="i-b2d31cf23ef95198-0">
            Anf. 76 JAN R ANDERSSON (m):
          </note>
          <u who="yvonne_andersson_c8fed3" next="cont" xml:id="i-8f00f31e1e37f3cd-0"/>
          <note xml:id="i-7760588d69a0f171-0">
            Fru talman! Kammaren har nu att debattera socialutskottets betänkande
            SoU8 angående hälso- och sjukvårdsfrågor.
          </note>
          <note xml:id="i-aef0b5ca1d6076b3-0">
            I betänkandet behandlas Riksrevisionens styrelses framställning
            angående Socialstyrelsen och de nationella kvalitetsregistren.
            Utöver detta behandlas också ungefär 220 motionsyrkanden från
            den allmänna motionstiden 2006 och 2 motionsyrkanden från den
            allmänna motionstiden 2005.
          </note>
          <u who="yvonne_andersson_c8fed3" prev="cont" xml:id="i-b539372c9b00687f-0">
            <seg xml:id="i-ebbd4b79ed19bb20-0">
              Utskottet ställer sig i betänkandet bakom Riksrevisionens framställning
              och föreslår ett tillkännagivande som innebär att regeringen bör
              ta initiativ till en översyn av Socialstyrelsens roll och ansvar
              och även att man ska titta på frågorna om de nationella kvalitetsregistren.
              Vidare vill utskottet att man ska utreda förutsättningarna för
              fortsatt statligt stöd till dessa register och att regeringen
              bör klargöra Socialstyrelsens ansvar och befogenheter att följa
              och utveckla vården på nationell nivå.
            </seg>
            <seg xml:id="i-8291e6bee0e57130-0">
              Med detta överlämnar jag betänkandet till kammaren för debatt.
            </seg>
          </u>
          <note xml:id="i-2f7ade347a315d00-0">
            I betänkandet avstyrks samtliga motioner, och i betänkandet finns
            också 40 reservationer och 5 särskilda yrkanden.
          </note>
          <note type="speaker" xml:id="i-8e342cba8b7c84c6-0">
            Anf. 77 YLVA JOHANSSON (s):
          </note>
          <u who="ylva_johansson_611fd6" xml:id="i-e3233eaf8b075ad2-0">
            <seg xml:id="i-f535f1f85d63d1ce-0">
              Fru talman! Jag tänker tala om att vi behöver ett större nationellt
              ansvar för svensk sjukvård. Vi har en decentraliserad organisation
              med sjukvårdshuvudmän som har ett mycket stort ansvar för sjukvården,
              men det betyder inte att den nationella nivån kan abdikera. Vi
              behöver också från riksdag och regering säkerställa vissa grundläggande
              principer och förutsättningar för sjukvården för att kunna garantera
              alla medborgare en god och likvärdig vård.
            </seg>
            <seg xml:id="i-04b879becd7280ca-0">
              För oss socialdemokrater är det oerhört viktigt att vi har en
              solidarisk finansiering av sjukvården, att vi gemensamt betalar
              och att vi får den vård vi behöver utifrån behov. När man bekänner
              sig till en sådan uppfattning om finansieringen hamnar man också
              i en situation där det alltid kommer att krävas prioriteringar
              av vad man ska satsa på inom sjukvården. Då är det oerhört viktigt
              att det är de medicinska behoven som får styra de prioriteringarna
              och att vi inte öppnar för andra sorters prioriteringar där den
              som har goda ekonomiska förutsättningar, rätt kön eller kommer
              från en viss etnisk bakgrund kan ta sig före eller få en bättre
              behandling.
            </seg>
            <seg xml:id="i-1bfc42dcd37d04d6-0">
              Bekänner man sig till att det ska vara en solidarisk finansiering
              måste man också ta ett politiskt ansvar för prioriteringarna inom
              sjukvården. Det är därför som vi socialdemokrater så starkt motsätter
              oss den borgerliga regeringens förslag om att nu möjliggöra för
              det vi kallar gräddfiler inom vissa delar av sjukhusvården. Man
              öppnar för att tillåta att den som har en privat sjukvårdsförsäkring
              eller betalar ur egen ficka ska kunna köpa sig snabbare eller
              bättre vård i den offentligt finansierade sjukvården medan någon
              annan som är sjukare eller svagare får stå tillbaka. Det är ett
              oerhört allvarligt systemskifte som man därmed öppnar för.
            </seg>
            <seg xml:id="i-70c95c291f4c7721-0">
              Vi har haft flera diskussioner och debatter i kammaren tidigare
              i frågan, och vi kommer att ha det igen. Jag vänder mig mot synen
              att man kan säga att det är bara upp till sjukvårdshuvudmännen
              att prioritera. Jag tycker inte det. Det är ett nationellt ansvar
              att säkerställa att vi har en solidarisk finansiering av sjukvården,
              att vi har en fördelning av sjukvården utifrån behov och att vi
              har en tillräcklig fördelning av resurser till sjukvården så att
              vi kan garantera alla medborgare den bästa tillgängliga vården.
              Detta är ett nationellt ansvar och ingenting som vi kan smita
              från i riksdag och regering även om naturligtvis utförandet och
              det operativa ansvaret för sjukvården finns ute hos sjukvårdshuvudmännen
              och hos professionen.
            </seg>
            <seg xml:id="i-926ebeb2e9e1e772-0">
              En annan viktig fråga handlar också om jämställdheten mellan
              könen. Vi vet i dag att det finns könsskillnader i sjukvården.
              Vi vet att kvinnor gör flera läkarbesök än män. Kvinnor får och
              äter fler läkemedel än män. Män äter dyrare och nyare läkemedel
              än kvinnor. Kvinnor gör fler självmordsförsök och får fler antidepressiva
              mediciner. Män lyckas oftare med sina självmordsförsök och avlider
              därmed.
            </seg>
            <seg xml:id="i-e7d45557252f0847-0">
              Hjärtinfarkter hos kvinnor behandlas ibland annorlunda än hos
              män. Man har kunnat se skillnader i hur snabbt ambulansen kommer
              om det är en kvinna som har fått hjärtinfarkten eller om det är
              en man som har fått hjärtinfarkten. De indikationer som krävs
              för att en kvinna ska få en bypassoperation är annorlunda än de
              för en man, samtidigt som riskerna är olika. Kvinnor löper förmodligen
              en något större risk vid en sådan operation än vad en man gör.
              Det finns många olika exempel på detta.
            </seg>
            <seg xml:id="i-db73278f1c13e2e7-0">
              Det här är också ett område där vi måste ta ett nationellt ansvar.
              Det handlar om den kliniska utbildningen. Det handlar om systematisk
              statistik. Det handlar om forskning.
            </seg>
            <seg xml:id="i-4c5b72d2aa62d563-0">
              Den tidigare socialdemokratiska regeringen tog många initiativ,
              men skillnaderna är långt ifrån åtgärdade och mycket mer behöver
              göras. Vi har ingen anledning att vara nöjda. Det här är en för
              oss socialdemokrater mycket viktig fråga, och min kollega Björn
              von Sydow kommer att ta upp den närmare lite senare i debatten.
            </seg>
            <seg xml:id="i-984555b07b33db25-0">
              Jag vill ta upp en specifik fråga om jämställdheten. Den handlar
              förstås om den sjukvård som bara kvinnor får. Ett sådant exempel
              är aborter. Det är 30 00035 000 kvinnor som varje år gör en tidig
              abort. En kvinna som får en oönskad graviditet har rätt enligt
              vår lagstiftning att få abort och att abort ska betraktas som
              akut vård. Nu har Socialstyrelsen nyligen undersökt väntetiderna
              just för tidiga aborter. Det har visat sig att den genomsnittliga
              väntetiden är nästan tre veckor från det att man tar kontakt och
              har bestämt sig för att göra abort till dess man får aborten utförd.
              De maximala väntetiderna i olika landsting är förskräckande långa.
              Många landsting, fyra fem landsting, har en maximal väntetid på
              21 dagar innan man får komma på ett första läkarbesök. Därefter
              ska man erbjudas olika metoder, stödsamtal och sedan få tid för
              själva ingreppet.
            </seg>
            <seg xml:id="i-e9296d126d45925e-0">
              Alla kvinnor som någon gång har varit oönskat gravida vet att
              varje dag som man ska leva med att man har bestämt sig för en
              abort och inte får den utförd är en oerhörd plåga. Det är inhumant
              med de långa väntetider vi i dag har för tidiga aborter. Det är
              också en medicinsk risk eftersom många kvinnor tvingas till en
              mer riskfylld kirurgisk abort än den mindre riskfyllda medicinska
              aborten, just därför att det tar så lång tid att den medicinska
              aborten inte längre blir möjlig. Det är en annan aspekt av jämställdheten
              inom vården. Jag tror att det har varit ett glömt och gömt problem
              under lång tid därför att kvinnor som är oönskat gravida kanske
              inte står upp och skriker så högt om väntetiderna. Det är dags
              att vi får en vårdgaranti också för kvinnor som söker tidig abort.
              Jag tycker att en vecka vore en rimlig tid för den som har bestämt
              sig för abort.
            </seg>
            <seg xml:id="i-8eb7e403a3c9fddf-0">
              En annan viktig fråga om det nationella ansvaret handlar om hur
              vi säkerställer att vi vet tillräckligt mycket om resultaten av
              svensk sjukvård. Det är gott och väl om vi fördelar resurserna
              solidariskt och efter behov, men vi vill också veta att resultatet
              blir gott så att inte alla får lika dålig vård utan att det blir
              en utveckling med god vård och allt bättre vård. I det arbetet
              spelar de nationella kvalitetsregistren en mycket viktig roll.
              De nationella kvalitetsregistren har byggts upp under ett antal
              år. Det finns ett femtiotal nationella kvalitetsregister för olika
              diagnoser och olika behandlingar. Registren är olika bra. En del
              är excellenta, fantastiska, källor till kunskap där man kan jämföra
              olika metoder. De är ett viktigt verktyg för att driva den medicinska
              och professionella utvecklingen. Andra register håller ännu inte
              tillräckligt hög kvalitet. En del register har dålig rapporteringsgrad
              och kan därför inte ligga till grund för riktigt bra bedömningar.
              Men det är rätt väg att gå med öppna jämförelser och kvalitetsregister.
            </seg>
            <seg xml:id="i-8f45941a03ad4f39-0">
              Det finns många intressanta exempel på slutsatser som man har
              kunnat dra. I strokeregistret till exempel kunde man se, när man
              gjorde systematiska jämförelser, att de som hade korta vårdtider
              nådde bättre resultat än de som hade långa vårdtider. Varför?
              frågar man sig. Jo, därför att de med korta vårdtider hade ett
              bättre samarbete med kommunen och en snabbare rehabilitering.
              Av det kunde man lära sig sätt att förbättra vården och också
              den svåra samverkan mellan olika sjukvårdshuvudmän, kommun och
              landsting.
            </seg>
            <seg xml:id="i-4daf6f615ebc6bd2-0">
              För oss socialdemokrater är det viktigt att vi har ett fortsatt
              nationellt ansvar för kvalitetsregistren och ett fortsatt nationellt
              ansvar för finansieringen av kvalitetsregistren. Jag vill inte
              se en utveckling där det är upp till varje sjukvårdshuvudman att
              bedriva kvalitetsregister. Jag tror att det är ett oerhört misstag
              som majoriteten gör i det här betänkandet när man inte bifaller
              vårt förslag. När man nu ska göra en översyn av finansieringen
              av kvalitetsregistret, vilket vi välkomnar, bör man ändå göra
              markeringen att kvalitetsregistret också i fortsättningen bör
              vara ett nationellt ansvar och att det inte får tillåtas decentraliseras
              utifrån olika sjukvårdshuvudmäns olika ambitioner över tid.
            </seg>
            <seg xml:id="i-5111daf173118e64-0">
              Den sista frågan som jag vill ta upp om det nationella ansvaret
              handlar om läkemedlen. Läkemedel är i dag den i särklass vanligaste
              behandlingsmetoden inom sjukvården. Läkemedlen blir alltmer potenta
              och kraftfulla, alltmer individualiserat designade utifrån olika
              individuella förutsättningar. Det är en fantastisk framgång. Vi
              vet alla exempel på sådant som tidigare krävde lång inläggning
              på sjukhus och kirurgiska ingrepp som i dag kan behandlas med
              mediciner. Det är en fantastisk framgång. Men det betyder också
              för oss socialdemokrater att vi måste se läkemedel som en del
              av sjukvården. Vi vänder oss därför starkt emot att man ska avreglera
              eller omreglera Apoteket i syfte att göra läkemedel till en vara
              bland andra. Det är att se apotekshandel som en detaljhandel bland
              andra, kanske med en något annorlunda reglering. För oss är utvecklingen
              hittills och den vi kan se framför oss snarast den motsatta. Läkemedel
              blir allt mindre en vanlig detaljhandelsfråga och alltmer en fråga
              om sjukvården och sjukvårdens organisering och ansvar.
            </seg>
            <seg xml:id="i-927acc98e42a1cc2-0">
              Avslutningsvis, fru talman, står vi självklart bakom samtliga
              våra reservationer. Jag vill här yrka bifall till reservationerna
              12, 19, 27, 30 och 36, samtliga reservationer där vi i oppositionen
              har en gemensam syn.
            </seg>
          </u>
          <note xml:id="i-8bace8f0743dcec0-0">
            I detta anförande instämde Lennart Axelsson, Christer Engelhardt,
            Lars U Granberg, Marina Pettersson och Per Svedberg (alla s).
          </note>
          <note type="speaker" xml:id="i-3795da1c661b9b20-0">
            Anf. 78 ELINA LINNA (v):
          </note>
          <u who="elina_linna_aed53b" xml:id="i-4c33d35f04d31bb3-0">
            <seg xml:id="i-070851ef65b988e3-0">
              Fru talman! I betänkandet finns 40 reservationer. Vänsterpartiet
              står bakom 29 av dessa. Många av dem är gemensamma med Socialdemokraterna
              och Miljöpartiet. Jag står självklart bakom samtliga reservationer
              från Vänsterpartiet, men för tids vinnande kommer jag här från
              talarstolen att yrka bifall endast till reservation nr 33 som
              handlar om tandvård.
            </seg>
            <seg xml:id="i-4aa7b15a7d31b40d-0">
              Vänsterpartiet vill verka för att förbättra kvaliteten i tandvården.
              Inom hälso- och sjukvården har tillsyn och uppföljning av kvaliteten
              utvecklats under senare år. I det arbetet tycker vi att tandvården
              har släpat efter. Det finns ett lika stort behov av kvalitetsuppföljning
              inom tandvården som inom annan hälso- och sjukvård. I dag kan
              en patient få en åtgärd utförd på olika sätt och till olika kostnader
              utan att få en rimlig vägledning om vilken åtgärd som bäst uppfyller
              behovet.
            </seg>
            <seg xml:id="i-c3ecf8aa8910525e-0">
              Många tandläkare har visserligen frivilligt infört en garanti
              vid behandling, men den är inte obligatorisk. Jag tror att få
              patienter ens känner till garantin. Därför finns det fog för att
              hävda att det finns ett behov av en obligatorisk garanti som omfattar
              alla vårdgivare inom tandvårdsområdet.
            </seg>
            <seg xml:id="i-9e3974aad23941a6-0">
              När ett generellt högkostnadsskydd för tandvården är infört,
              vilket jag verkligen hoppas att det blir, kan de ekonomiska motiven
              för patienten bli mindre viktigt. Men det är fortfarande viktigt
              för samhället med garantier och för att patienten ska känna trygghet
              och få kvaliteten på behandlingen säkrad. Utskottsmajoriteten
              avstyrker vår motion och hänvisar till den pågående tandvårdsutredningen.
              Nu har utredningen Friskare tänder till rimliga kostnader kommit.
              Där redovisas en enkätundersökning bland vårdgivarna om förekomsten
              och behovet av garantier inom tandvården.
            </seg>
            <seg xml:id="i-9c32d270a64f03e6-0">
              Någon motsvarande undersökning om hur patienterna upplever situationen
              finns inte. Vi menar att det är en brist att utredningen endast
              vänt sig till tandläkare och inte frågat efter patienternas åsikter.
              Vår förhoppning är ändå att regeringen i det fortsatta arbetet
              med tandvårdsreformen kommer att införa samma garantier och kvalitetsuppföljningar
              inom tandvården som i annan hälso- och sjukvård.
            </seg>
            <seg xml:id="i-b0a20a28901d6ace-0">
              Fru talman! Jag har inga möjligheter att argumentera för alla
              de förslag som Vänsterpartiet har i betänkandet och som majoriteten
              i socialutskottet har avstyrkt med mer eller mindre genomtänkta
              motiveringar. Därför väljer jag att argumentera för tre förslag
              till som jag värderar som viktiga och som alla på ett eller annat
              sätt berör kvinnors liv.
            </seg>
            <seg xml:id="i-e8ff619126e2cc83-0">
              Ett flertal interpellationer och frågor om aborter har behandlats
              här i riksdagen under de senaste månaderna. Ylva Johansson tog
              också upp frågan om aborter, och det är en viktig fråga. I betänkandet
              är det så många som tolv motioner som lyfter fram förslag kring
              aborter. Jag tycker att det är bra att abortfrågan engagerar många.
              Jag och Vänsterpartiet tycker också att det är bra att socialminister
              Göran Hägglund fullföljer det arbete som förra regeringen påbörjade.
              Jag vill passa på att säga att socialministern han är inte här
              men han kanske läser protokollet senare har Vänsterpartiets fulla
              stöd i abortfrågan. Det gläder oss att socialministern orkar stå
              emot de reaktionära krafterna i de egna leden och hålla fast vid
              att en utländsk kvinna ska kunna få en abort utförd i Sverige
              enligt samma regler som gäller för en svensk kvinna. Det är på
              tiden!
            </seg>
            <seg xml:id="i-cc48457425e64d1f-0">
              Vi i Vänsterpartiet är ändå inte riktigt nöjda. Vi menar att
              när lagstiftningen träder i kraft bör regeringen göra en satsning
              på att informera om svensk abortlagstiftning i de länder där abort
              inte är tillåtet. Vi menar att det vore bra om vissa landsting
              inrättade särskilda abortkliniker som inriktar sig på att behandla
              kvinnor från länder där abort är olagligt. En sådan klinik skulle
              lyfta fram frågan om kvinnors rätt till sin egen kropp, att kvinnors
              rättigheter är mänskliga rättigheter, samtidigt som den skulle
              ge utländska kvinnor möjlighet till en professionellt utförd abort
              till en rimlig kostnad. Vi menar också att det är på tiden att
              se över abortlagstiftningen för att ge barnmorskor behörighet
              att utföra medicinska aborter.
            </seg>
            <seg xml:id="i-ae8fd6e3cf1a7085-0">
              Fru talman! Jag ska be att få fortsätta lite till inom området
              sexuell och reproduktiv hälsa och då specifikt i ämnet befruktning.
            </seg>
            <seg xml:id="i-1c7b764cbfddcff4-0">
              Allt fler kvinnor upptäcker att de inte måste avstå från ett
              liv med barn bara för att de inte har någon partner. Vissa kvinnor
              väljer därför att adoptera medan andra har en stark längtan efter
              att bära och föda ett barn.
            </seg>
            <seg xml:id="i-a52dac4ef456e87d-0">
              Men det är bara kvinnor som lever i en parrelation som har möjlighet
              att få tillgång till assisterad befruktning enligt lag. Det är
              dock vanligt att ensamstående kvinnor söker behandling på klinik
              i till exempel Finland eller Danmark, vilket gör att det redan
              i dag föds barn som tillkommit genom assisterad befruktning av
              ensamstående kvinnor i Sverige.
            </seg>
            <seg xml:id="i-0b627598c8efb06f-0">
              Vi anser att ensamstående kvinnor bör få tillgång till assisterad
              befruktning enligt samma villkor som kvinnor som lever i en relation.
              Utifrån principen om barnets bästa finns det ingen anledning att
              tro att det barn som tillkommit genom assisterad befruktning av
              en ensamstående kvinna skulle få sämre uppväxtvillkor än ett barn
              som adopterats av en ensamstående kvinna eller man eller som på
              grund av någon annan anledning lever med endast en förälder.
            </seg>
            <seg xml:id="i-d12cf2ef2690703c-0">
              Den traditionella kärnfamiljen som består av mamma, pappa, barn
              är i dag en otidsenlig norm där många existerande familjebildningar
              inte kan kännas igen.
            </seg>
            <seg xml:id="i-7b73b5e3b23997b1-0">
              I dag har endast den kvinna som lever i en heterosexuell parrelation
              möjlighet att få tillgång till behandling med donerat ägg, enligt
              bestämmelserna om befruktning utanför kroppen. Detta får till
              följd att de kvinnor som är infertila och ensamstående inte ges
              samma möjlighet till behandling som de kvinnor som valt att leva
              med en man.
            </seg>
            <seg xml:id="i-ad668fc041fb56a7-0">
              Av samma orsaker som lesbiska och bisexuella kvinnor som lever
              i en relation med en kvinna bör få tillgång till behandling med
              donerade ägg bör även de kvinnor som är ensamstående få tillgång
              till sådan behandling, oavsett sexuell läggning. Det är inte rimligt
              att kvinnors möjlighet till behandling med donerade ägg ska vara
              beroende av civilstånd och sexuell läggning.
            </seg>
            <seg xml:id="i-e1b05fdb43b257e3-0">
              Fru talman! Jag flyttade till Sverige på 70-talet och som nyutexaminerad
              sjuksköterska började jag arbeta på Beckomberga sjukhus. Där träffade
              jag bland andra en kvinna som var ca 40 år, och hon hade blivit
              lobotomerad när hon var 20 år. Hon berättade att de först skar
              av nervbanorna på ena sidan, men eftersom hon inte blev friskare
              av den operationen skar de av nervbanorna på andra sidan huvudet
              också. Som tur var hade hon behållit sin intellektuella förmåga,
              men jag träffade också flera personer som förlorat mycket av sina
              kognitiva resurser på grund av lobotomin.
            </seg>
            <seg xml:id="i-f73adb4c53d53d6c-0">
              Lobotomi förekom främst under perioden 19441958, men så sent
              som 1963 utfördes en regelrätt lobotomi. Enligt en licentiatavhandling
              från Umeå universitet lobotomerades 4 500 svenskar, 61 procent
              av dem var kvinnor. Många av de kvinnor som lobotomerades hade
              både en psykisk sjukdom och ett begåvningshandikapp. Studier som
              gjorts i Umeå visar att även barn lobotomerades.
            </seg>
            <seg xml:id="i-579533036a0f438d-0">
              Vänsterpartiet har vid flera tillfällen motionerat i riksdagen
              om behovet av att utreda och kartlägga omfattningen av lobotomi
              samt utreda förutsättningar för en ersättning för de drabbade.
              Det finns färre och färre drabbade i livet ju mer tiden lider.
            </seg>
            <seg xml:id="i-59bb6a82820090c0-0">
              I dag förekommer psykokirurgi i begränsad omfattning på patienter
              med svår kronisk ångest. Det kan säkert finnas goda skäl till
              att föreslå psykokirurgi, men med tanke på att biverkningar kan
              uppstå långt senare och att ingreppet inte är okontroversiellt
              i medicinska kretsar heller bör också dagens ingrepp utvärderas.
              Att avslå Vänsterpartiets motion enbart med hänvisning till tidigare
              avslag är inte seriöst enligt min mening. Jag förväntar mig att
              vår nästa motion i ämnet får en bättre behandling i utskottet.
            </seg>
          </u>
          <note type="speaker" xml:id="i-c8d53de1ee468f0c-0">
            Anf. 79 YLVA JOHANSSON (s) replik:
          </note>
          <u who="ylva_johansson_611fd6" xml:id="i-e3233eaf8b075ad2-1">
            <seg xml:id="i-81f93780691b9ddb-0">
              Fru talman! Det är en viktig och svår fråga som Elina Linna tar
              upp när det gäller ensamståendes möjlighet till assisterad befruktning.
            </seg>
            <seg xml:id="i-83a207c07be6f504-0">
              I vårt samhälle kan familjer se mycket olika åt. Det är otroligt
              glädjande att vi har den mångfalden i hur familjer ser ut och
              att familjer också kan ändras på många olika sätt över tid. Man
              söker nya partner och får nya bonusbarn. Det är en fantastisk
              utveckling.
            </seg>
            <seg xml:id="i-81cbc034e6e60728-0">
              Alla barn är äkta. Det är skönt att vi har lämnat den tiden då
              det fanns äkta och oäkta barn bakom oss. Nu är alla barn äkta.
              Min, och säkert allas, förhoppning är att alla barn som föds är
              önskade och älskade.
            </seg>
            <seg xml:id="i-08f31579ecd382d6-0">
              Vi socialdemokrater tycker också att det är viktigt att samhället
              tar ett stort ansvar för att stödja och hjälpa familjer, oavsett
              hur de ser ut, om och när man råkar ut för olika svårigheter under
              livet.
            </seg>
            <seg xml:id="i-273ee29973997169-0">
              Jag vill passa på att säga, fru talman, att vi socialdemokrater
              i dag står bakom majoritetstexten som när det gäller ensamståendes
              tillgång till assisterad befruktning säger att utskottet förutsätter
              att regeringen noga följer frågan och återkommer till riksdagen
              om regeringen finner det motiverat.
            </seg>
            <seg xml:id="i-5c5172587c546bdc-0">
              Jag vill också markera att vi kommer att ta initiativ till en
              djupare diskussion i dessa frågor i vårt parti. Om regeringen
              inte tar initiativ får vi säkert anledning att återkomma till
              frågan här i riksdagen.
            </seg>
          </u>
          <note type="speaker" xml:id="i-4fdb93ea8f8de15a-0">
            Anf. 80 ELINA LINNA (v) replik:
          </note>
          <u who="elina_linna_aed53b" xml:id="i-4c33d35f04d31bb3-1">
            <seg xml:id="i-6c832c1a18271013-0">
              Fru talman! Jag fick egentligen inte någon fråga, men jag ska
              bemöta Ylva Johanssons synpunkter på att Socialdemokraterna står
              bakom majoritetstexten.
            </seg>
            <seg xml:id="i-bf7bf5282ba41419-0">
              Jag tycker inte att vi kan läsa oss till några garantier i texten.
              Det står, som Ylva Johansson läste upp, om regeringen finner det
              motiverat. När man lyssnar på representanter för de olika regeringspartierna
              finns det tyvärr signaler, speciellt från Kristdemokraterna som
              har ansvaret för Socialdepartementet, på att där finns synpunkter
              som i alla fall jag tolkar som att det finns risk att regeringen
              inte kommer att finna det motiverat att se över regelverket.
            </seg>
            <seg xml:id="i-f5fef4b86272b1bc-0">
              Jag passar på att fråga Ylva Johansson hur Socialdemokraterna
              tänker agera nu. Hur länge tänker ni vänta på att regeringen ska
              agera i frågan? Vad händer om regeringen inte anser det vara motiverat
              att göra något åt saken inom den närmaste tiden?
            </seg>
          </u>
          <note type="speaker" xml:id="i-739c6f011b9865da-0">
            Anf. 81 YLVA JOHANSSON (s) replik:
          </note>
          <u who="ylva_johansson_611fd6" xml:id="i-e3233eaf8b075ad2-2">
            <seg xml:id="i-3c507103c6fe5aeb-0">
              Fru talman! Jag delar Elina Linnas oro för att kristdemokrater
              i Socialdepartementet inte kommer att ta initiativ i frågan. Det
              var därför som jag ville ta tillfället att här i riksdagens kammare
              markera att vi socialdemokrater nu internt kommer att ta initiativ
              till en djupare diskussion i dessa frågor för att förhoppningsvis
              stå bättre rustade att också kunna ta andra initiativ från riksdagen
              längre fram kanske senare i år.
            </seg>
          </u>
          <note type="speaker" xml:id="i-18e2e6f9ee05c88d-0">
            Anf. 82 ELINA LINNA (v) replik:
          </note>
          <u who="elina_linna_aed53b" next="cont" xml:id="i-617d22c178473433-0">
            <seg xml:id="i-94c24caa59507fbe-0">
              Fru talman! Jag vill avslutningsvis påpeka det som Ylva Johansson
              tog upp, och som jag också tog upp i mitt anförande, att familjebildningar
              i dag ser så olika ut. Det är inte mamma, pappa, barn, utan det
              finns många olika bilder när vi talar om familjebildningar. Det
              ska vi ha i åtanke.
            </seg>
            <seg xml:id="i-56e98bf8243026c3-0">
              Jag hoppas verkligen att regeringen ser till att det blir tillåtet
              för ensamstående kvinnor att få assisterad befruktning.
            </seg>
          </u>
          <note xml:id="i-36595a2c6342bbef-0">
            Anf. 83 THOMAS NIHLÉN (mp):
          </note>
          <u who="elina_linna_aed53b" prev="cont" xml:id="i-4b9ee60adb94c9cb-0">
            <seg xml:id="i-610caf60759a4a3f-0">
              Fru talman! I detta motionsbetänkande har Miljöpartiet 15 reservationer.
              Vi står naturligtvis bakom samtliga våra reservationer, men jag
              yrkar för tids vinnande bifall endast till reservation nr 23.
            </seg>
            <seg xml:id="i-3da61099c67be0b3-0">
              Att den svenska hälso- och sjukvården i större utsträckning än
              i dag borde inriktas på förebyggande av ohälsa och främjande av
              hälsa är en av de viktigaste grundpelarna i grön hälsopolitik.
              En hälsoorientering av hälso- och sjukvården innebär en breddning
              av synen på vilka kunskaper och arbetssätt som är mest effektiva
              för att främja hälsa och förebygga sjukdom.
            </seg>
            <seg xml:id="i-d496318087deaee6-0">
              En hälsofrämjande hälso- och sjukvård utvecklar förhållningssätt
              som stärker individens egna resurser och därmed hälsan. Det innebär
              att man inte definierar hälsa i enbart biologiska medicinska termer
              utan att det är lika viktigt att patientens egenupplevda hälsa
              och välbefinnande uppmärksammas.
            </seg>
            <seg xml:id="i-d57c59bbbf40ca60-0">
              Vi är övertygade om att det här är en långsiktig överlevnadsfråga
              för svensk hälso- och sjukvård. Målmedvetna satsningar inom det
              här området är att betrakta som strategiska investeringar som
              leder till höjd livskvalitet och en förbättrad hälsa för medborgarna
              samtidigt som behovet av och efterfrågan på vård och omsorg minskar.
              Det leder i sin tur till minskade sjukvårdskostnader.
            </seg>
            <seg xml:id="i-d52e1d6732492bdc-0">
              Miljöpartiet vill se ett systemskifte där fokuseringen på hälsa
              och livskvalitet ökar markant inom svensk hälso- och sjukvård.
            </seg>
            <seg xml:id="i-7f763ce426cbd64f-0">
              Dagens användning av läkemedel kan innebära en risk för att normala
              livsprocesser medikaliseras. Vi vill motverka en utveckling där
              användandet av och kostnaderna för läkemedel inte kan relateras
              till hälsovinster för patienterna. Hälsoproblem och stora onödiga
              kostnader för felaktig medicinering visar på behovet av en förstärkt
              kompetens inom det här området inom hälso- och sjukvården.
            </seg>
            <seg xml:id="i-8af3c26a2546c12d-0">
              Man kan konstatera att det generellt saknas regelbunden kvalitetssäkring
              och kvalitetsuppföljning av de äldres läkemedelsbehandling inom
              både särskilda boenden och ordinära boenden. Resultatet av det
              är uppenbart. De äldres hälsa och välbefinnande äventyras och
              antalet läkemedel per individ ökar. Med många läkemedel ökar också
              risken mångfalt för biverkningar och interaktioner.
            </seg>
            <seg xml:id="i-c32491c2c52db492-0">
              Varje äldre patient måste få tillgång till en läkare med ett
              helhetsansvar för den medicinska behandlingen. Detta ansvar bör
              tydliggöras i hälso- och sjukvårdslagen. Den ansvarige läkaren
              måste ha goda kunskaper i äldrefarmakologi och om riktlinjer inom
              området. Det ska också finnas krav på att regelbundet utvärdera
              och ompröva läkemedelsbehandlingen.
            </seg>
            <seg xml:id="i-79a13a01bf75620b-0">
              Förskrivningen av antidepressiva läkemedel till barn och ungdomar
              upp till 19 år har ökat mycket kraftigt de senaste åren. Detta
              faktum ger anledning till oro och en hel del frågor. I princip
              är inga av de antidepressiva läkemedel som förskrivs till barn
              och ungdomar godkända för användning av barn och ungdomar. Dessutom
              finns det en dokumenterad ökning av självskadligt beteende och
              även självmord bland barn och ungdomar med sådan medicinering.
            </seg>
            <seg xml:id="i-f219bd24a5c471f9-0">
              Hur är det möjligt att man i Sverige har en så kraftig ökning
              av förskrivning av dessa preparat till våra barn och ungdomar
              trots dessa, förhoppningsvis kända, fakta om riskerna med denna
              typ av medicinering? Informeras barn, ungdomar och föräldrar om
              de nämnda riskerna med antidepressiv läkemedelsbehandling? Utnyttjas
              alternativen till läkemedelsbehandling tillräckligt mycket?
            </seg>
            <seg xml:id="i-51932752be395d0c-0">
              Jag och många med mig undrar och känner en stor oro inför detta.
            </seg>
            <seg xml:id="i-5578ac891a1f17e4-0">
              Fru talman! Risken för biverkningar av läkemedel måste tas på
              större allvar. Läkare ska rapportera biverkningar, vilket de påfallande
              sällan gör. Det måste till en förändrad inställning bland våra
              läkare. Det måste bli självklart att vid varje förskrivningstillfälle
              samtala om möjliga biverkningar och om hur en eventuell rapportering
              av biverkningar ska gå till samt att redovisa eventuella alternativ
              till läkemedelsbehandlingen.
            </seg>
            <seg xml:id="i-27a16c6c482162ea-0">
              Nätverket för läkemedelsepidemiologi, Nepi, som är en stiftelse
              inrättad av denna riksdag, har en viktig funktion för den långsiktiga
              och fristående epidemiologiska forskningen kring läkemedel.
            </seg>
            <seg xml:id="i-3d4d5b574ce9e9aa-0">
              Eftersom det nuvarande stiftelsekapitalets avkastning inte räcker
              för att bedriva en verksamhet i enlighet med vad riksdagen angav
              i samband med bildandet anser vi att regeringen bör ges i uppdrag
              att se över Nepis långsiktiga finansiering för att möjliggöra
              att Nepi kan stärkas och utvecklas.
            </seg>
            <seg xml:id="i-33c94899e2836001-0">
              Det är också vår förhoppning att regeringen ska ompröva sitt
              beslut att dra in stödet till Kilen och därigenom möjliggöra att
              det viktiga arbete som Kilen bedrivit kan fortsätta.
            </seg>
            <seg xml:id="i-8c6f465339dc215c-0">
              Det är av yttersta vikt att läkemedelsförsäljningen präglas av
              säkerhet och kunskap. Kortsiktiga vinstintressen kan äventyra
              säkerheten och försvåra samhällets krav på opartisk information.
            </seg>
            <seg xml:id="i-7b19258c1204696a-0">
              Apoteksmonopolet säkerställer en god försörjning och användning
              av såväl receptbelagda som receptfria läkemedel över hela landet.
              Därför avvisar Miljöpartiet tillsammans med Socialdemokraterna
              och Vänsterpartiet regeringens planer på att avveckla apoteksmonopolet.
            </seg>
            <seg xml:id="i-f4211e6748f2c3cf-0">
              En annan och viktig läkemedelsfråga nu och i framtiden är hur
              vår läkemedelskonsumtion påverkar vår miljö. Ca 80 procent av
              de läkemedel vi får i oss lämnar kroppen och hamnar därefter i
              naturen, i vår miljö. Läkemedelsrester i naturen är redan i dag
              ett reellt miljöhot och kommer förmodligen i framtiden även att
              utgöra ett hot mot vår hälsa. Därför anser vi att läkemedel ska
              miljöklassificeras och miljömärkas. Vägledande för arbetet bör
              vara försiktighetsprincipen. Ska vi få en giftfri miljö får inte
              läkemedel tillåtas förekomma i naturen.
            </seg>
            <seg xml:id="i-dcfab410696a5bb8-0">
              Fru talman! I vårt samhälle finns ett stort intresse hos befolkningen
              för hälsofrågor, att behålla en god hälsa och förebygga ohälsa.
              Utvecklingen har gått mot att allt fler vänder sig till alternativa
              och komplementära behandlingsmetoder.
            </seg>
            <seg xml:id="i-cf69b99288994f6e-0">
              Enligt vår mening bör regeringen bereda frågan om vem som har
              ansvaret för att hälso- och sjukvårdspersonalen i landstingen
              och regionerna erhåller den fortbildning i komplementärmedicin
              som blivit alltmer nödvändig för att man ska kunna ge råd, öka
              förståelsen för och kunna bedöma konsekvenserna av komplementärmedicinska
              behandlingar.
            </seg>
            <seg xml:id="i-3a51e5d75614c71a-0">
              Den förra regeringen beslutade i samarbete med Vänsterpartiet
              och Miljöpartiet att frågan om ett nationellt och offentligt register
              för utövare av komplementärmedicin ska fortsätta att utredas.
              Registrets huvudsakliga ändamål är att öka patientsäkerheten och
              det är samtidigt en viktig konsumentupplysningsfråga.
            </seg>
            <seg xml:id="i-8f0e78fc1fcabec4-0">
              Jag hoppas att jag i dag får svar på frågan när eller om det
              kommer att tillsättas en utredare.
            </seg>
            <seg xml:id="i-7e35f3d1ad74bd88-0">
              Avslutningsvis, fru talman, vill jag ta upp frågan om assisterad
              befruktning för ensamstående kvinnor.
            </seg>
            <seg xml:id="i-a9b80def517d076e-0">
              I dag är det endast kvinnor som lever i en parrelation som har
              laglig möjlighet att få tillgång till assisterad befruktning.
              Ensamstående kvinnor är diskriminerade från all fertilitetsvård
              i Sverige, trots att svensk lag tillåter såväl ensamstående föräldraskap
              som adoption.
            </seg>
            <seg xml:id="i-b4493ca878e87df8-0">
              Självklart är det inte en mänsklig rättighet att få barn. Däremot
              är det en mänsklig rättighet att inte diskrimineras när det gäller
              barn på grund av sitt civilstånd. Ensamstående kvinnor borde därför
              ges samma möjligheter till hjälp som heterosexuella och lesbiska
              par har. Enligt vår uppfattning är det inte föräldrarnas antal,
              lika lite som deras kön, som avgör huruvida ett barn får en god
              uppväxt. Det är kärlek, ärlighet, respekt, omtanke, trygga och
              stabila uppväxtvillkor. Allt detta kan också ensamstående erbjuda
              sina barn. Därför vill vi att regeringen snarast återkommer med
              förslag till lagstiftning som innebär att ensamstående kvinnor
              får tillgång till assisterad befruktning.
            </seg>
            <seg xml:id="i-8c54c2036fbda4f0-0">
              Till sist, fru talman, ser jag med spänning fram emot att följa
              hur de borgerliga riksdagsledamöter som har motionerat om de ensamstående
              kvinnornas rätt till assisterad befruktning ska agera vid dagens
              debatt och vid voteringen senare i dag. Kommer dessa ledamöter
              att våga stå för sina liberala åsikter om insemination och assisterad
              befruktning och rösta för sina egna motioner här i kammaren?
            </seg>
          </u>
          <note type="speaker" xml:id="i-0fa320115bb8d6ad-0">
            Anf. 84 KENNETH JOHANSSON (c):
          </note>
          <u who="kenneth_johansson_2e0139" next="cont" xml:id="i-64ccfe13df7989ca-0"/>
          <note xml:id="i-ec523854e5ee87df-0">
            Fru talman! Jag börjar med att yrka bifall till utskottsmajoritetens
            förslag, inklusive tillkännagivandet, och avslag på samtliga reservationer.
          </note>
          <u who="kenneth_johansson_2e0139" prev="cont" xml:id="i-289fb783284bf7a9-0">
            <seg xml:id="i-4adf2348267f5c71-0">
              I dagens hälso- och sjukvårdsbetänkande behandlas i första hand
              ett antal motioner från allmänna motionstiden. Det är värdefullt
              och ger möjligheter att gå igenom många områden och se att vi
              faktiskt är överens om mycket. Ibland finns det små nyansskillnader
              och markeringar, och ibland finns det direkta åsiktsskillnader.
              Jag uppskattar den konstruktiva anda som alla partier i utskottet
              har visat under beredningen av detta ärende.
            </seg>
            <seg xml:id="i-c7349deed8db36ff-0">
              För mig blir det tydligt att mycket är på gång och att vi i de
              fyra regeringspartierna i Allians för Sverige verkligen inte ligger
              på latsidan. Ett antal reformer finns i budgeten för i år och
              genomförs, och för andra områden aviseras nödvändiga reformarbeten.
            </seg>
            <seg xml:id="i-32d79ece730270c1-0">
              I budgetpropositionen föreslogs en utvecklad vårdgaranti, bättre
              mätning av kvalitet och metoder för ersättningssystem, införande
              av ett avknoppningsstöd, satsningar på effektivare IT-system i
              hälso- och sjukvården, en förstärkning av psykiatrin med särskild
              betoning på barn och ungdomar och kvalitetssatsningar inom äldresjukvården.
              Den medicinska forskningen har förstärkts ekonomiskt, och i förra
              veckan presenterades regeringsförslag för att också främja klinisk
              forskning.
            </seg>
            <seg xml:id="i-e6788decb739f451-0">
              Så kom då Tandvårdsutredningens förslag i går. Det är ett bra
              förslag som kommer att göra stor skillnad för många människor.
              Det är obegripligt att s inte kunde samla ihop sig till genomförandet
              av en liknande reform medan de hade chansen. Så skriver socialdemokraten
              Widar Andersson i sin ledare i Folkbladet.
            </seg>
            <seg xml:id="i-02e80547f866462e-0">
              Jag vet att den gamla regeringen arbetade med frågan. Det gjorde
              man i många år utan handling. Jag vet att det i vårpropositionen
              fanns med ett förslag. Men vi såg aldrig några åtgärder. Men nu
              kommer åtgärder att vidtas, om än något senare än vad som var
              tänkt. Allians för Sverige har budgeterat pengar. Det blir ytterligare
              3 miljarder kronor för 2008. Och det föreliggande förslaget från
              utredningen, som har nämnts här, är att kostnader på 3 00015 000
              kronor ska subventioneras med 50 procent och att kostnader på
              över 15 000 kronor ska subventioneras med 85 procent. Dessutom
              föreslås rabatter och en tandvårdscheck för att man ska underlätta
              tandvård och uppmuntra förebyggande insatser och undersökningar.
              Nu genomför Allians för Sverige tandvårdsreformen, och det är
              nödvändigt och bra.
            </seg>
            <seg xml:id="i-3fba480646d7d046-0">
              Ett viktigt reformarbete för Allians för Sverige och Centerpartiet
              är den nationella cancerplan som vi utlovade före valet, och arbetet
              med den påbörjas nu. Men det handlar även om det fria vårdvalet.
              Man ska informera patienter bättre och stärka patienträttigheterna.
              Det ska vara en offensivare hälsopolitik som innebär att man förebygger
              och rehabiliterar. En omreglering av apoteksmarknaden genomförs
              i syfte att öka konkurrensen och förbättra tillgängligheten. Vi
              lovade att vi, om vi fick chansen, omedelbart skulle förpassa
              stopplagen dit där den hör hemma, nämligen till papperskorgen.
              Nu behandlar utskottet i annan ordning denna fråga, och man kommer
              inom kort att fatta beslut om den för att kunna upphäva den.
            </seg>
            <seg xml:id="i-312ec6550e0f8ca5-0">
              Vi ser över frågan om den diskriminerande 70-årsgräns som finns
              bland annat för läkare. Vi tycker att den bör tas bort. Vi diskuterar
              hur vi ska se till att garantera att ersättningsetableringar genomförs.
              Mångfalden av vårdgivare ska öka och, vilket jag betonar, inom
              ett system som är finansierat på solidarisk grund efter de vårdbehov
              som finns och som förutsätter att de prioriteringsbeslut som är
              tagna i denna kammare och som hanteras av våra medicinare ska
              följas.
            </seg>
            <seg xml:id="i-19232863522501aa-0">
              Vi ska klara utmaningarna och de växande anspråken på hälso-
              och sjukvården, förbättra tillgängligheten, erbjuda möjligheter
              för personal och andra att vara med och utveckla vården. Men då
              krävs det resurser och prioriteringar, och vi måste släppa fram
              nytänkande. Vi måste bejaka och tillåta och inte försvåra och
              stoppa dem som vill vara med och utveckla vården i vårt land.
            </seg>
            <seg xml:id="i-e951c04e77419915-0">
              Fru talman! I betänkandet finns som sagt ett förslag till tillkännagivande
              som bygger på Riksrevisionens framställning om en översyn av Socialstyrelsens
              roll och ansvar i förhållande till de nationella kvalitetsregistren
              och att man ska utreda förutsättningarna för statligt stöd till
              registren samt att Socialstyrelsens ansvar och befogenheter att
              följa vården på nationell nivå bör klargöras. Jag tycker att det
              är ett bra förslag. Det tyckte också socialutskottet. Det stämmer
              väl överens med vad regeringen redan har uttalat. Jag tror att
              det sammantaget kan leda till att ett bra arbete genomförs.
            </seg>
            <seg xml:id="i-4a95d447d25411c0-0">
              Jag vill också kommentera några andra frågor i betänkandet som
              vi har haft diskussion om. Det finns också reservationer på en
              del områden.
            </seg>
            <seg xml:id="i-3163cac6f86da75c-0">
              Vi behöver en mer jämställd vård. Det är jag den förste att skriva
              under på. Det är ett arbete som den tidigare oppositionen verkligen
              har lagt manken till att peka på. Den nuvarande oppositionen gör
              detsamma. Vi har all anledning att verkligen intensifiera det
              arbetet. Det pågår inom Socialstyrelsen, inom Sveriges Kommuner
              och Landsting och på andra håll. Men det måste också leda till
              resultat. Och det måste vi följa väldigt noga.
            </seg>
            <seg xml:id="i-c44b90c833544030-0">
              Kunskaperna om alternativa medicinska metoder behöver förbättras.
              Vi har pekat på att det finns ett stort intresse. Det finns också
              ett behov av att diskutera bland annat med hjälp av SBU vad som
              är evidens och hur man tolkar evidens och på vilket sätt vi kan
              lyssna mer noga på de människor som har ett intresse av alternativmedicinska
              metoder. Det pågår diskussioner i Regeringskansliet om den registerfråga
              som bland andra Thomas Nihlén tog upp.
            </seg>
            <seg xml:id="i-e659660cf4522411-0">
              Vi påminner om tidigare tillkännagivanden om speciallivsmedel
              och förmånssystem. Vi förutsätter att det prövas i budgetsammanhang.
            </seg>
            <seg xml:id="i-772a0f5505d137ee-0">
              Abortfrågan har redan diskuterats, vilket jag tycker är väldigt
              bra och viktigt. Det är en stor fråga. Med de redovisningar som
              Socialstyrelsen har gjort och som pekar på att det finns väntetider
              som är oacceptabla, framför allt i semestertider, förutsätter
              jag att sjukvårdshuvudmän och vårdenheter tar sitt ansvar och
              ser till att åtgärda detta.
            </seg>
            <seg xml:id="i-b5b6ce43fbf3db32-0">
              Men detta är en större fråga än så. Det handlar väldigt mycket
              om hur vi kan förebygga att aborter över huvud taget uppkommer
              och om hur vi kan jobba med sex- och samlevnadsundervisning, hur
              vi kan jobba med att förstärka ungdomsmottagningar och hur vi
              kan jobba med attitydfrågor och alltid ha kvinnans rätt till sin
              egen kropp som utgångspunkt.
            </seg>
            <seg xml:id="i-c93aeed771b21e2e-0">
              Jag ser framför mig att detta är ett område som kommer att föranleda
              mycket diskussion och ska göra det. För egen del vill jag bidra
              till att lyfta fram detta så att det också leder till ett antal
              konkreta åtgärder.
            </seg>
            <seg xml:id="i-a7239fd1a50b766e-0">
              Det finns också frågor om HBT-kompetensen, vilken behöver förstärkas.
              Vi redovisar att ett arbete pågår, men det måste följas upp. Vi
              har också reservationer om apoteksmonopolets vara eller icke vara.
              Där inleder alliansregeringen och därmed Centerpartiet ett förnyelsearbete
              även på detta område. Vi anser att vi förbättrar tillgängligheten
              om vi också ökar möjligheterna för det första för att fler aktörer
              ska kunna bedriva detaljhandel med läkemedel och för det andra
              för att, i ett nästa steg, presentera förslag som öppnar för att
              sälja ett urval av receptfria läkemedel på andra platser än på
              apoteket.
            </seg>
            <seg xml:id="i-1c6f1f59828a4f83-0">
              Fru talman! Jag vill avsluta med att säga att jag hoppas att
              vi fortsatt får en konstruktiv debatt kring dessa viktiga framtidsfrågor.
            </seg>
          </u>
          <note type="speaker" xml:id="i-93c5971ad613eb0f-0">
            Anf. 85 ELINA LINNA (v) replik:
          </note>
          <u who="elina_linna_aed53b" xml:id="i-4c33d35f04d31bb3-2">
            <seg xml:id="i-89ef127a007063e8-0">
              Fru talman! Jag ska inte sätta i gång en budgetdebatt här, men
              jag vill säga att jag inte delar regeringens bedömning av vad
              som behövs för att rejält satsa inom psykiatrin och tandvården.
              Vi i Vänsterpartiet har i vårt budgetalternativ 500 miljoner mer
              än regeringen.
            </seg>
            <seg xml:id="i-bbb62db216e87716-0">
              När det gäller tandvårdsreformen tror vi inte att den beräkning
              som regeringen gjort kommer att räcka. Därför hoppas jag att regeringen
              räknar om där.
            </seg>
            <seg xml:id="i-010247faf5e3e7e3-0">
              Egentligen begärde jag ordet för att fortsätta diskussionen om
              assisterad befruktning. Jag har med mig ett urklipp från Dagens
              Nyheter den 27 februari. Där berättar både Kenneth Johansson och
              Cecilia Widegren att de stöder förslaget att tillåta assisterad
              befruktning för ensamstående kvinnor.
            </seg>
            <seg xml:id="i-1fd321e09fb639f2-0">
              Jag tänkte ställa en fråga till Kenneth Johansson i hans egenskap
              av ordförande i socialutskottet. Jag hade inte möjlighet att delta
              på socialutskottets sammanträde den aktuella dagen. Men jag blev
              förvånad över att ledamöter i socialutskottet uttalar sig i ett
              ärende som inte är färdigdiskuterat i socialutskottet.
            </seg>
          </u>
          <note type="speaker" xml:id="i-37d129906587043f-0">
            Anf. 86 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-3b9f9a72fb3e99b2-0">
            <seg xml:id="i-9f1f5e47cc4930a7-0">
              Fru talman! När det gäller budgeten tror också jag att det behövs
              mer resurser till psykiatrin. Där tror jag att vi är överens om
              att det inte räcker vare sig med vad den tidigare regeringen klarade
              av eller med vad den nuvarande regeringen hittills klarat av för
              att uppfylla de mycket eftersatta behov som vi har att ta itu
              med inom psykiatrin. Det är högprioriterat.
            </seg>
            <seg xml:id="i-01a86f2101bd5e24-0">
              När det gäller tandvården bedöms det att vi med plus 3 miljarder
              så att säga klarar de förslag som nu ligger. Jag hoppas verkligen
              att det uppfylls. Det är i alla fall den ambition man jobbar efter.
            </seg>
            <seg xml:id="i-b065454abedaf2cc-0">
              När det sedan gäller ensamståendes tillgång till assisterad befruktning
              har utskottet nu uttalat: Regeringen ska noga följa frågan och
              återkomma till riksdagen om regeringen finner det motiverat.
            </seg>
            <seg xml:id="i-dedd78e85047681c-0">
              Även om det fortfarande är otydligt har det aldrig skrivits så
              tydligt i frågan. I den tidigare majoriteten, som Elina så helhjärtat
              backade upp, har det aldrig så tydligt antagits texter om att
              vi vill jobba vidare med det här.
            </seg>
            <seg xml:id="i-41ef2629b6fdcea3-0">
              Det är regeringens uppfattning att vi ytterligare ska titta på
              detta. Det är vad jag läser in i det här. Jag tycker att det här
              är viktigt, för hundratals kvinnor tvingas i dag att åka utomlands,
              till exempel till Danmark, för att få tillgång till assisterad
              befruktning med alla de negativa effekter som det har med tanke
              på rättssäkerhet och annat. Det gäller också den möjlighet att
              leta efter sina rötter som man har i Sverige om man är över 18
              år. Jag vill positivt pröva om det går att hitta möjligheter där.
              Jag förutsätter att det arbetet kommer att pågå.
            </seg>
          </u>
          <note type="speaker" xml:id="i-7e830040ead7cc2f-0">
            Anf. 87 ELINA LINNA (v) replik:
          </note>
          <u who="elina_linna_aed53b" xml:id="i-4c33d35f04d31bb3-3">
            <seg xml:id="i-615b7a6ed12babee-0">
              Fru talman! Jag var kanske inte tillräckligt tydlig. Konkret
              handlade det om att jag i Dagens Nyheter kunnat läsa en argumentation
              för assisterad befruktning. I sak är det bra att både Cecilia
              och Kenneth ställer sig bakom vårt förslag. Men hitintills har
              åtminstone jag aktat mig för att uttala mig i medierna innan ställning
              har tagits i utskottet.
            </seg>
            <seg xml:id="i-adbdd9f3ef6d7214-0">
              Därför konkretiserar jag nu min fråga: Har vi en ny policy i
              socialutskottet?
            </seg>
          </u>
          <note type="speaker" xml:id="i-bcc87eb7bca81886-0">
            Anf. 88 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-3b9f9a72fb3e99b2-1">
            <seg xml:id="i-116787345273146f-0">
              Fru talman! Nej! Det är mitt svar. I utskottet förklarade jag
              att omständigheterna var sådana att både fyra och fem personer
              hade varit i kontakt med medierna. För att reda ut vad som faktiskt
              var på gång tyckte jag att jag skulle tala om vad i alla fall
              majoriteten skulle stå för en stor majoritet.
            </seg>
            <seg xml:id="i-b1ce0841d93d8dfd-0">
              Det är alltså absolut inte en förändrad policy, enligt min uppfattning,
              utan det var särskilda omständigheter som gjorde att vi kunde
              läsa om det här samma dag, tror jag, som utskottet hade sammanträde.
              Det var inte lyckat.
            </seg>
          </u>
          <note type="speaker" xml:id="i-65ad2e1f562a4ad3-0">
            Anf. 89 YLVA JOHANSSON (s) replik:
          </note>
          <u who="ylva_johansson_611fd6" xml:id="i-e3233eaf8b075ad2-3">
            <seg xml:id="i-f07ee8a36d73cb25-0">
              Fru talman! Jag vill ta upp frågan om kvalitetsregistren. Riksrevisionens
              kritik mot finansieringen av kvalitetsregistren handlar i huvudsak
              om två punkter. Dels kritiserar man att registren inte följer
              reglerna för offentlig statistik; där kan det sägas att registren
              inte är offentlig statistik. Dels är det här uppgifter som inte
              behövs för den statliga uppföljningen av sjukvården. Den uppfattningen
              delar jag.
            </seg>
            <seg xml:id="i-a28dcc05dea9a698-0">
              När det gäller den nationella uppföljningen av sjukvården är
              kvalitetsregistren inte den viktigaste källan. Däremot har, menar
              jag, kvalitetsregistren ett oerhört stort värde i fråga om att
              utveckla sjukvården och att säkerställa att nya metoder och resultat
              kan användas när det gäller att kontinuerligt förbättra och jämföra
              sjukvård. Där är naturligtvis sjukvårdens profession huvudmottagare
              av resultatet.
            </seg>
            <seg xml:id="i-d582c61edbb6d27a-0">
              Jag menar att det är nödvändigt att det finns ett nationellt
              ansvar. Vi kan diskutera hur det nationella ansvaret ska se ut.
              Man kan tänka sig olika modeller. Men att det ska finnas ett nationellt
              ansvar för kvalitetsregistren är nödvändigt.
            </seg>
            <seg xml:id="i-79bf4d418878d8f3-0">
              Nu säger majoriteten där vill jag ställa en fråga till Kenneth
              Johansson att man ska förutsättningslöst utreda förutsättningarna
              för statlig finansiering. Jag undrar nämligen om man ska tolka
              det så att den borgerliga regeringen är beredd att acceptera att
              den statliga finansieringen och det ansvaret upphör och att det
              i stället blir en helt och hållet decentraliserad fråga. Om ni
              inte är beredda att säga det, varför ska det då vara förutsättningslöst?
            </seg>
          </u>
          <note type="speaker" xml:id="i-40547554fac075dd-0">
            Anf. 90 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-3b9f9a72fb3e99b2-2">
            <seg xml:id="i-4be4dd724af93197-0">
              Fru talman! I själva sakfrågorna har jag uppfattat att vi är
              helt överens egentligen alla.
            </seg>
            <seg xml:id="i-2064044aee30ea5c-0">
              När det gäller definitionen av ordet förutsättningslöst kan jag
              säga att det för mig är ganska naturligt att använda det ordet
              om man vill göra ett arbete, en översyn, och man inte alltid på
              förhand vet vad som är rätt.
            </seg>
            <seg xml:id="i-ea3a24e0af737075-0">
              Ylva Johansson ska inte tolka det på annat sätt än att förutsättningslöst
              betyder att vi tittar på detta. Det finns inte någon anledning
              att sprida någon form av bild att vi från regeringspartierna inte
              tar vårt ansvar etcetera. Ibland kan det vara ganska nyttigt att
              inte på förhand ha alla svaren.
            </seg>
            <seg xml:id="i-244f25f703f53dbd-0">
              Jag tror att vi i slutändan kommer att hitta en ganska bra lösning.
              Man behöver inte läsa ut mer och ropa vargen kommer eller vad
              man nu vill kalla det. Ta ordet förutsättningslöst för vad det
              är. Ta det lugnt!
            </seg>
          </u>
          <note type="speaker" xml:id="i-c8076b7aee551a10-0">
            Anf. 91 YLVA JOHANSSON (s) replik:
          </note>
          <u who="ylva_johansson_611fd6" xml:id="i-e3233eaf8b075ad2-4">
            <seg xml:id="i-ae301f671ce96523-0">
              Fru talman! Förutsättningslöst innebär för Kenneth Johansson
              och den borgerliga majoriteten i socialutskottet att man accepterar
              den syn som den borgerliga majoriteten i Riksrevisionens styrelse
              står för.
            </seg>
            <seg xml:id="i-fbb6740688bb4f12-0">
              Det är en sak att Riksrevisionen har ett perspektiv när man tittar
              på detta. Jag har stor respekt för det, och jag sympatiserar med
              stora delar av Riksrevisionens slutsatser. Man har ett statligt
              förvaltningsperspektiv på sin kritik av kvalitetsregistren, vilket
              är berättigat från deras synpunkt.
            </seg>
            <seg xml:id="i-0517ddfef6b6ae61-0">
              Jag hade förväntat mig att vi i socialutskottet till detta hade
              kunnat lägga ett perspektiv som mer tar fasta på sjukvårdens behov
              av utveckling och nationella jämförelser. Jag menar, även om jag
              delar Riksrevisionens kritik mot kvalitetsregistren, att en ännu
              allvarligare kritik mot kvalitetsregistren är att många av dem
              är ofullständiga. Många huvudmän rapporterar inte alls till dem.
              Många av dem är formellt sett öppna men är utformade på ett sådant
              sätt att det i praktiken inte är möjligt för en vanlig medborgare
              att ta del av resultaten. På många viktiga områden, när det gäller
              viktiga diagnoser och i delar av sjukvården, finns det inte kvalitetsregister
              alls.
            </seg>
            <seg xml:id="i-922cf57b92720785-0">
              Jag menar att den här kritiken är minst lika viktig som den som
              Riksrevisionen framför. Men det är en kritik och en kunskap som
              vi har i socialutskottet och som jag menar att det hade varit
              lämpligt att socialutskottet hade fört till Riksrevisionens ställningstaganden
              när vi nu gör ett tillkännagivande och skickar frågan till regeringen.
            </seg>
            <seg xml:id="i-660a073005efb459-0">
              Den borgerliga majoriteten i utskottet har valt samma perspektiv
              som Riksrevisionen. Jag menar att det inte är ett felaktigt perspektiv
              utifrån Riksrevisionens uppgifter, men att det är ett ofullständigt
              perspektiv när det gäller synen på hur kvalitetsregistren inom
              sjukvården bör och kan utvecklas.
            </seg>
          </u>
          <note type="speaker" xml:id="i-e91e2557656a81e8-0">
            Anf. 92 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-3b9f9a72fb3e99b2-3">
            <seg xml:id="i-47a980de118ad86f-0">
              Fru talman! Min uppfattning är att Ylva Johansson målar upp en
              bild som är ganska onödig. Förutsättningslöst betyder att de för-
              och nackdelar som kan finnas ska vägas mot varandra och att man
              kan titta på möjligheterna. Det kan mycket väl bli den slutsats
              som Ylva Johansson talar för.
            </seg>
            <seg xml:id="i-03a2b016f8bebb00-0">
              Jag tycker att det är viktigare att peka på att, som jag nämnde
              i mitt anförande, det nu tillförs ganska rejält med resurser för
              att kunna förbättra jämförelserna av hälso- och sjukvårdens prestationer
              och kvalitet.
            </seg>
            <seg xml:id="i-15e383179ae7324f-0">
              Det har inletts ett ganska intensivt arbete för att vi ska få
              bättre underlag, för att vi ska veta vad vi gör, för att vi ska
              få bästa tänkbara effekt av de resurser som satsas och för att
              möta de behov som finns.
            </seg>
            <seg xml:id="i-94bb7a9c22cd5544-0">
              Jag tror att det här verkligen är en viktig fråga att jobba med
              framöver. Men gör inte problem av det som inte är något problem!
            </seg>
          </u>
          <note type="speaker" xml:id="i-731319628f71e87a-0">
            Anf. 93 CECILIA WIDEGREN (m):
          </note>
          <u who="cecilia_widegren_1aef95" xml:id="i-dc7a752b6be61bca-0">
            <seg xml:id="i-9801ad319cb59fa3-0">
              Fru talman! Så här på vårens första dag enligt almanackan kan
              jag börja med att instämma i det mesta som Kenneth Johansson elegant
              pratade om som en allianstalesman i de här frågorna!
            </seg>
            <seg xml:id="i-7a1ba94dca82b962-0">
              Vi har också vårens stora motionsbetänkande för dem som jobbar
              med hälso- och sjukvård med ungefär 220 motionsyrkanden, så detta
              kan bli en väldigt allmänpolitisk hälso- och sjukvårdsdebatt.
              Jag tänker betona några av de saker som den nya alliansregeringen
              och Nya moderaterna tycker är viktiga, men det är långt ifrån
              allt som jag kommer att ta upp.
            </seg>
            <seg xml:id="i-eed6fa05b2eb5a9d-0">
              Grunden för att vi över huvud taget kan stå här i dag och prata
              om detta är självklart att det finns jobb och tillväxt i vårt
              land. Det är en förutsättning för att vi kan ha vård och omsorg.
            </seg>
            <seg xml:id="i-34c5e1f02ee3f87b-0">
              Jag gläds i dag över att vi har rubriker i min valkrets som säger
              att vi inte på 37 år har haft så många nya jobb i Skaraborg som
              vi har just nu. Jag gläds över det, och jag är glad över den allianspolitik
              som finns på området som gör att vi har råd med vård och omsorg
              och att vi kan stå här i dag och fördela nationella resurser till
              psykiatri, tillgänglighet och så vidare.
            </seg>
            <seg xml:id="i-213e46073642ffb6-0">
              Vi är alla överens om den gemensamt och solidariskt finansierade
              hälso- och sjukvård som vi i dag står och talar oss varma för.
              Jag börjar med att självklart yrka bifall till utskottets förslag
              i betänkandet, fru talman.
            </seg>
            <seg xml:id="i-8edd310f918d22ca-0">
              Nya moderaternas utgångspunkt för en hälso- och sjukvård är just
              att den ska vara solidariskt och gemensamt finansierad via skatten,
              ges efter behov och vara tillgänglig för oss alla. Förtroendet
              för just den gemensamt finansierade sjukvården är helt avhängigt
              av om vården lever upp till de krav som medborgarna har rätt att
              ställa på oss. Människan måste vara i centrum och utgångspunkten
              för en bra hälso- och sjukvård. Det förutsätter också att politiken
              förmår erbjuda en vård som kännetecknas av tillgänglighet, ett
              värdigt bemötande och möjlighet att välja mellan olika vårdgivare.
            </seg>
            <seg xml:id="i-8d36b52dc73c85a0-0">
              I samma stund som människor upplever att vården inte fungerar
              eller inte är att lita på uppstår självklart problem kring legitimitet.
              Det är när sjukvården eller omsorgen inte uppfyller medborgarnas
              krav som behovet att köpa sig förbi en operationskö eller liknande
              uppstår.
            </seg>
            <seg xml:id="i-96a644cdd915afd6-0">
              Jag menar att vi i dag har ett klassamhälle eller ett A- eller
              B-lag som en del reservanter kallar det där man faktiskt kan köpa
              sig förbi en vårdkö. Det är plånboken som styr i dag. Skillnaderna
              ökar för varje månad som går, och i dag är det ungefär en kvarts
              miljon människor som betalar dubbelt för att få den vård som de
              är berättigade till att få utförd.
            </seg>
            <seg xml:id="i-d9a3d9da99ffaf7c-0">
              Vi i Nya moderaterna och alliansregeringen ser den verklighet
              som vi i dag befinner oss i. Det är oerhört viktigt att satsa
              på en ökad tillgänglighet så att man inte har behov av att betala
              dubbelt för den vård som vi här inne är överens om att vi tillsammans
              ska vara med och finansiera.
            </seg>
            <seg xml:id="i-e0c9eba89f272b3e-0">
              Att det finns människor som känner sig tvingade att betala för
              vården två gånger betyder att de känner sig otrygga. Det är en
              signal som är viktig att ta på allvar. Dessutom är det långt ifrån
              alla som har råd att betala två gånger.
            </seg>
            <seg xml:id="i-caaecafe6a836854-0">
              Dagens Sverige kännetecknas av såväl orättvisor som bristande
              jämlikhet. Jag noterar att man konstaterar att det finns en hel
              del problem för den nya alliansregeringen att ta tag i. Jag noterar
              till exempel den oro som finns kring aborttillgängligheten och
              att den tidigare regeringen inte gjort vad den borde ha gjort
              för att Socialstyrelsen i dag ska kunna presentera sin rapport.
            </seg>
            <seg xml:id="i-660931267fd3d6c5-0">
              Vi har oerhört mycket att ta tag i. Jag delar oron över att man
              har glömt och gömt dessa frågor, och jag beklagar det väldigt.
              Jag är klar över att den nya alliansregeringen kommer att sätta
              fokus på detta, inte minst med Socialstyrelsens rapport som grund
              för detta.
            </seg>
            <seg xml:id="i-2ff01eb0ea4b24f7-0">
              Fru talman! En väl fungerande hälso- och sjukvård har en grundläggande
              betydelse för välfärden och människans trygghet. Den som behöver
              vård och omsorg ska känna sig trygg i att den går att få. Patientens
              valfrihet ska öka, och medarbetarnas engagemang ska också tas
              till vara. Vi vill dessutom skapa rättigheter när det gäller detta.
              Det ska inte bara vara ord, utan det ska vara någonting som vi
              kan leva upp till i handling.
            </seg>
            <seg xml:id="i-3e0ed1a7ed76ab18-0">
              I dag presenterar vi till exempel det fria valet inom äldreomsorgen.
              Det är ett oerhört tydligt rättighetskrav för den enskilde att
              kunna ha den valmöjligheten. Det är ett av de förslag som alliansregeringen
              presenterar. Fler förslag är att vänta.
            </seg>
            <seg xml:id="i-9cc14b3a71a4b7bc-0">
              Trygghet, tillgänglighet och en helhetssyn på patientens behov
              kommer vi att prioritera genom hela vårdkedjan. Patienten ska
              ha rätt att välja såväl läkare som vårdenhet och tidpunkt för
              behandling. Vårdgivare ska ha skyldighet att upplysa patienten
              om var i landet som kön är kortast och att erbjuda vård därefter.
            </seg>
            <seg xml:id="i-4973f4eb607aaf45-0">
              Fru talman! Det är oerhört viktigt för den nya alliansregeringen
              att förbättra tillgängligheten och korta köerna. Här har vi tillsammans
              med landsting och huvudmän ute i landet att förverkliga detta
              krav som medborgarna varje dag ställer. De hör av sig till oss,
              och de är väldigt aktiva när de inte får den vård som de tycker
              att de ska ha.
            </seg>
            <seg xml:id="i-ede9abf707564601-0">
              För oss är det också viktigt att få med helhetssynen kring patienten
              på vägen genom vårdkedjan. Det är tråkigt att höra att människor
              i dag faller mellan stolarna när de rör sig mellan olika huvudmän.
              Vi har ett uppdrag att se på helheten för den enskilde.
            </seg>
            <seg xml:id="i-bc679871fe3c2d1a-0">
              Det är oerhört viktigt att se till att patienten sätts i centrum.
              När vi pratar om patienträttigheter och patientsäkerhet menar
              vi att det är någonting som ska ges fullt ut och vara en rättighet.
            </seg>
            <seg xml:id="i-026b13f52d3d1923-0">
              Vi kommer att tillsätta olika utredningar och komma med förslag,
              och förhoppningsvis ska vi komma tillbaka till kammaren med propositioner
              och konkreta lagförslag som möjliggör för den enskilde att inte
              hamna i kläm mellan de olika systemen.
            </seg>
            <seg xml:id="i-2d53511d9cbfa9b8-0">
              Det här är förutsättningen för att vi framöver ska kunna säga
              att vi inte bara pratar om att patienten ska vara i centrum, utan
              faktiskt fullt ut menar det i handling och i verkligheten.
            </seg>
            <seg xml:id="i-fbded022684465a6-0">
              Det kommer att ta sin tid, men man har all tillförsikt i alliansregeringen
              att kunna leva upp till det under den här mandatperioden. Vi hoppas
              att kunna återkomma till det så snart som möjligt.
            </seg>
            <seg xml:id="i-835022331ae23b2a-0">
              Det finns många frågor som är viktiga för oss. Kenneth Johansson
              har med bravur nämnt ett antal av dem ersättningsetableringar
              och etableringsfrågor generellt, mångfald och valfrihet inom vården,
              palliativ vård en oerhört viktig fråga där en växande efterfrågan
              på detta finns rätten att välja vård, rätt till tillgänglighet,
              vård utan gränser. Men vi pratar också om den andra delen, om
              tillsynen, om kvalitetsuppföljningen, möjligheten att å andra
              sidan se vad vi kan göra för att hela tiden förbättra för patienten.
              Lika vård för kvinnor och män är viktigt. Vi har nämnt en fråga
              som är viktig ur ett kvinnoperspektiv mångfald och konkurrens,
              som vi är övertygade om kommer att ge mer vård för skattepengarna.
            </seg>
            <seg xml:id="i-25af97e532cf16fa-0">
              Arbetsglädjen vill jag avslutningsvis betona, arbetsglädjen för
              människor som jobbar med att möta patienten i det dagliga arbetet,
              arbetsglädjen för dem i att känna att de kommer till sin rätt,
              att de får en möjlighet att utvecklas men också kanske ta över
              den verksamhet där de jobbar och få enklare och korta beslutsvägar
              för att komma fram till de resultat som de vill nå.
            </seg>
            <seg xml:id="i-16e9984cae4809de-0">
              De här frågorna vurmar vi för. Vi har börjat med det arbetet
              inom alliansen. Inte minst: Vi har en lång väg att gå, men vi
              har börjat färden. Det känns oerhört positivt med det arbetet
              i alliansen.
            </seg>
          </u>
          <note type="speaker" xml:id="i-0f9b24d0446c073d-0">
            Anf. 94 YLVA JOHANSSON (s) replik:
          </note>
          <u who="ylva_johansson_611fd6" xml:id="i-e3233eaf8b075ad2-5">
            <seg xml:id="i-034511fac28f058f-0">
              Fru talman! Cecilia Widegren oroar sig falskeligen för fler privata
              sjukvårdsförsäkringar. Hittills har vi haft ett tudelat system.
              I den offentligt finansierade sjukvården har det inte varit tillåtet
              att köpa sig snabbare eller bättre vård än någon annan. I den
              offentligt finansierade sjukvården gäller de prioriteringsbeslut
              som den här riksdagen har ställt sig bakom om att det är vård
              efter behov som ska gälla. I den privata sjukvården är det möjligt
              att köpa sig också privat sjukvård. Där styr inte heller de prioriteringar
              som den här riksdagen har antagit.
            </seg>
            <seg xml:id="i-4990bdb8368e4300-0">
              Jag tror att det är en mycket klok princip att man skiljer på
              den offentligt finansierade sjukvården och styrprinciperna där
              och den privat finansierade sjukvården. Det är fullt möjligt att
              ha privata sjukhus, och det är också fullt möjligt att köpa privata
              sjukvårdsförsäkringar. Vi har inga förslag på att inskränka detta.
              Det ni föreslår är att man ska blanda de här systemen, släppa
              in de privata finansieringarna i den offentligt finansierade sjukvården.
              Det är det som öppnar en helt ny marknad för att sälja privata
              sjukvårdsförsäkringar på ett sätt som jag tycker är ganska ohederligt.
              Man låter de privata sjukvårdsbolagen sälja privata sjukvårdsförsäkringar
              för att köpa vård i den offentligt finansierade sjukvården. Jag
              tycker att de får hålla sig till den privat finansierade sjukvården.
              Där kan de olika privata aktörerna agera. Det detta kommer att
              leda till är en otroligt stor risk att vi kommer att ha ett A-lag
              och ett B-lag i sjukvården.
            </seg>
            <seg xml:id="i-bd79f2312dde7a5f-0">
              Jag vill ta upp en fråga till. Cecilia Widegren säger att hon
              hoppas att sjukvårdshuvudmännen tar till sig informationen och
              agerar mot väntetiderna när det gäller aborter. Det var på samma
              sätt som ansvarig minister svarade i går kväll när jag hade en
              interpellationsdebatt om detta. Det är intressant att höra att
              det är samma partier och samma företrädare som före valet krävde
              lagstadgad vårdgaranti som nu när det gäller kvinnor som behöver
              en tidig abort och det visar sig att väntetiderna är långt värre
              än vad åtminstone jag trodde den informationen kunde ha varit
              tillgänglig tidigare får sätta sin tillit till att någon tar till
              sig den här informationen.
            </seg>
          </u>
          <note type="speaker" xml:id="i-e35ebad8ed34a92d-0">
            Anf. 95 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-dc7a752b6be61bca-1">
            <seg xml:id="i-465d6652d1a04a6e-0">
              Fru talman! Jag förvånas över att socialdemokraten Ylva Johansson
              inte ser de A- och B-lag som vi har i dag i Sjukvårds-Sverige.
              En kvarts miljon människor har betalat dubbelt för att få höften
              opererad eller någonting dylikt. Jag förvånas över att Socialdemokraterna
              inte vill se den verkligheten, och jag förvånas verkligen över
              att den socialdemokrat som varit den högsta sjukvårdsansvariga
              dessutom inte vill se att vi har orättvisor i dagens Sverige.
            </seg>
            <seg xml:id="i-c8a6930285861b22-0">
              Vi har en alliansregering som är den tydligaste majoritetsregering
              som vi har haft i Sverige på flera decennier. Jag tror att mycket
              av grunden till att vi har det i dag är att vi ser detta. Vi ser
              att vi måste förbättra tillgängligheten och skapa rättigheter
              för den enskilde att få vård inom rimlig tid. Men vi ser i dag
              att ni inte har byggt upp ett sådant system. Väljarna har sett
              det, och patienterna har sett det. Men den högsta sjukvårdsansvariga
              hos Socialdemokraterna ser inte dagens A- och B-lag inom sjukvården.
              Jag beklagar detta djupt.
            </seg>
            <seg xml:id="i-65782336ccba2ba7-0">
              I går kväll var socialutskottet på besök på ideell verksamhet,
              på Ersta sjukhus här i Helsingfors. Jag fick en bok tillsammans
              med mina kolleger. Jag läser vad bland annat en tidigare SSU-ordförande
              konstaterar att Socialdemokraterna har behov av att titta på.
              Han säger rätt upp och ned: Ska man vara helt ärlig gick det väl
              inte så lysande med den där stopplagen. Riksdagsvalet 2006 förlorades.
              Det folkliga stödet är inte tillräckligt stort för den här typen
              av lagar.
            </seg>
            <seg xml:id="i-7e044eec7a15c00f-0">
              Som tur är finns det lite grann av förnyelse inom Socialdemokraterna
              och några som börjar fundera kring de här orättvisorna och kanske
              vill förnya politiken. Jag är glad över det, men jag beklagar
              samtidigt att den som har varit den högsta ansvariga i dag inte
              ser de A- och B-lag som vi i dag har i Sverige.
            </seg>
            <seg xml:id="i-eb5270de3d1dda16-0">
              Abortfrågan får jag återkomma till.
            </seg>
          </u>
          <note type="speaker" xml:id="i-36a5cf1abc715ee0-0">
            Anf. 96 YLVA JOHANSSON (s) replik:
          </note>
          <u who="ylva_johansson_611fd6" xml:id="i-e3233eaf8b075ad2-6">
            <seg xml:id="i-eaf0bc5afc06030d-0">
              Fru talman! Vi socialdemokrater tycker inte att det är något
              allvarligt problem att det finns en privat sjukvårdssektor. Jag
              tror att det vore konstigt om man skulle förbjuda privat sjukvård
              och förbjuda privata sjukvårdsförsäkringar. Däremot står vi för
              en politik där huvuddelen av sjukvården ska vara tillgänglig för
              alla. Den ska vara politiskt styrd och offentligt finansierad.
              Vi vill inte blanda systemen. Om vi blandar den offentliga finansieringen
              med den privata där några kan köpa sig snabbare och bättre vård
              medan de allra flesta, och speciellt de som är mycket sjuka, är
              hänvisade till den offentliga finansieringen i samma system, får
              vi en uppdelning i ett A- och i ett B-lag. Det är det problemet
              som ni inte ser därför att ni inte tycker att det är ett så stort
              problem om den offentliga finansieringen successivt urholkas.
              Ni tycker inte att det är ett så stort problem om vi kommer att
              få se att behovsstyrningen successivt uppluckras.
            </seg>
            <seg xml:id="i-a203358a0443f5ef-0">
              Jag tror att man ska tala försiktigt om det folkliga stödet när
              det gäller en proposition som öppnar för gräddfil i sjukvården
              och för utförsäljning av universitetssjukhusen. Såvitt jag vet
              är det folkliga stödet för en sådan politik mycket litet. Det
              var därför som Cecilia Widegrens egen partiledare, numera statsminister,
              bara några dagar före valet i tv sade att man inte hade några
              sådana förslag. Hade man stort folkligt stöd för att sälja ut
              akutsjukhusen, varför sade ni inte det? Varför vågade ni inte
              stå för er egen politik före valet?
            </seg>
          </u>
          <note type="speaker" xml:id="i-ddee5e9df51d6688-0">
            Anf. 97 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-dc7a752b6be61bca-2">
            <seg xml:id="i-051dc3ea0bbceb37-0">
              Fru talman! Jag blir lite besviken när man inte ser tillgänglighetsproblemet
              som ett av de största misslyckandena för den tidigare regeringen,
              något som vi har att hantera i dag. Det är också anledningen till
              att det har vuxit upp ett A- och ett B-lag i dagens Sverige. Vi
              ser detta, och vi tänker göra allt vi kan för att öka tillgängligheten
              inom sjukvården. Det är också svaret på många av frågorna om lika
              vård och rättvis vård oavsett om man är kvinna eller man eller
              har en stor plånbok eller en liten plånbok. Vi ser de problemen,
              och vi tänker ta itu med dem på bästa möjliga sätt.
            </seg>
            <seg xml:id="i-cd244a701683d99f-0">
              En gång för alla, Ylva Johansson: Fredrik Reinfeldt har visst
              uttalat sig om utförsäljningen av universitetssjukhus och sagt
              att det i dag inte finns några planer på det. En gång för alla
              har vi nu sagt detta.
            </seg>
            <seg xml:id="i-062f776c8241634d-0">
              Aborten jag är mycket oroad över den statistik som Socialstyrelsen
              presenterade för oss för någon vecka sedan. Jag måste säga att
              det är både glömt och gömt från den tidigare regeringen. Där har
              vi mycket att göra och leva upp till. Jag trodde inte att vi skulle
              behöva ta över så många hål från den tidigare regeringen inom
              hälso- och sjukvården. Jag kan bara konstatera att det får vi
              göra. Vi kommer att jobba med vårdgarantier, stimulanser och olika
              typer av lösningar. Vi har tagit till oss den här statistiken,
              och vi ska självklart återkomma med en oerhört intressant, tror
              jag, information om det preventiva och om vad vi rejält i dag
              kan göra. Men låt oss få lite mer än två veckor på oss för att
              återkomma om det som ni jobbade med under tolv år.
            </seg>
          </u>
          <note type="speaker" xml:id="i-c05c9c8f0c647c51-0">
            Anf. 98 ELINA LINNA (v) replik:
          </note>
          <u who="elina_linna_aed53b" xml:id="i-4c33d35f04d31bb3-4">
            <seg xml:id="i-3d4f4c6db0ad9cd6-0">
              Fru talman! Cecilia Widegren talar mycket om mångfald och konkurrens.
              Jag vill analysera lite djupare vad tillgängligheten egentligen
              innebär, om lösningen enbart finns i att satsa på mångfald och
              konkurrens. Då vill jag ta upp det här med personalen, som Cecilia
              Widegren inte alls nämnde i sitt anförande.
            </seg>
            <seg xml:id="i-ef36baf6d3ac7206-0">
              Cecilia Widegren känner säkert till, med erfarenhet från Västra
              Götaland, att tillgången till personal är en förutsättning för
              att klara av köerna och att bygga bort dem.
            </seg>
            <seg xml:id="i-9d3511dfaaed6b8d-0">
              Vi har flera yrkesgrupper inom vården där det råder brist. Medelåldern
              är hög inom många yrkesgrupper. Antalet utbildningsplatser har
              inte ökats tillräckligt mycket, och det finns inte heller planer
              på det.
            </seg>
            <seg xml:id="i-6bd6749881779d7e-0">
              Jag exemplifierar med vår motion om psykiatri, där vi tar upp
              behovet av att utvidga patientansvarig personal till andra yrkesgrupper
              än till psykiatriker. Inom psykiatrin är det på många ställen
              så att patienter med psykisk ohälsa är hänvisade till stafettläkare
              eller läkare utan psykiatrisk kompetens. Läkarna har kanske inte
              den rätta specialistutbildningen eller saknar specialistutbildning
              över huvud taget. Men det finns förhoppningsvis andra yrkesgrupper
              som kan stå för kontinuiteten. Vi hade ett förslag om att man
              skulle utvidga patientansvaret från läkaren också till andra yrkesgrupper.
            </seg>
          </u>
          <note type="speaker" xml:id="i-e01c489d08d736f3-0">
            Anf. 99 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-dc7a752b6be61bca-3">
            <seg xml:id="i-8649bb38046db299-0">
              Fru talman! Jag ber att få förtydliga att jag avslutade med att
              prata just om medarbetarnas arbetsglädje, Elina Linna. Jag tror
              att en av grundförutsättningarna för att vi inte ska ha så många
              bristyrken framöver på detta område är att man känner en arbetsglädje
              i det man gör varje dag på sin arbetsplats. Man måste känna att
              man kommer till sin rätt.
            </seg>
            <seg xml:id="i-bc10ce7627726268-0">
              Många av de förslag som vi lägger fram handlar bland annat om
              avknoppningsstöd, där man får möjlighet till kortare beslutsvägar
              och kan rå om sin egen verksamhet på ett annat sätt. Det kan också
              gälla en ideell organisation som den som vi besökte i går kväll
              här utanför Helsingfors. Jag tror att det kan finnas många olika
              sätt att komma till rätta med själva bristen. Vi försöker vidga
              det hela och se på flera olika möjligheter. Men säg inte annat
              än att jag faktiskt avslutade med att betona behovet av just detta!
            </seg>
            <seg xml:id="i-4ba3585db8dc7b7a-0">
              Elina Linna pratar om att utvidga ansvaret till andra yrkesgrupper
              och att det skulle vara lösningen på sikt. Det tror inte jag att
              det är. Däremot är jag beredd att föra en öppen diskussion om
              vad man kan göra på kort sikt. Men jag är alltså inte beredd att
              titta på frågan på längre sikt. Jag tror att vi måste stimulera
              arbetsplatsen och tänka på de möjligheter som vi har i dag att
              förbättra den situation som var och en befinner sig i. Då kan
              man attrahera arbetskraft.
            </seg>
            <seg xml:id="i-71babf91a96aa514-0">
              Vi besökte tillsammans Läkarförbundet för ett tag sedan. Där
              betonade man att det inte var antalet platser som var det viktigaste
              för dem i dag. Det viktigaste var i stället att se till att man
              har en praktisk erfarenhet och en klinisk prövning under den tid
              som man utbildar sig. Det är viktigare med praktikplatserna än
              att skaffa fler platser, ansåg man. Jag lyssnade oerhört mycket
              på detta och märkte att man efterlyser det på ett helt annat sätt.
              Eftersom Elina Linna och jag var på samma möte, fru talman, kanske
              vi tog till oss samma typ av erfarenhet.
            </seg>
          </u>
          <note type="speaker" xml:id="i-73db8e16f0320c9c-0">
            Anf. 100 ELINA LINNA (v) replik:
          </note>
          <u who="elina_linna_aed53b" xml:id="i-4c33d35f04d31bb3-5">
            <seg xml:id="i-05222ee7b37083d0-0">
              Fru talman! Jag var inte och besökte Läkarförbundet, så vi var
              inte på samma möte, Cecilia Widegren. Men jag läste till exempel
              i senaste Läkartidningen hur mycket Läkarförbundets representanter
              menar att man behöver utöka antalet utbildningsplatser med. Det
              finns olika siffror 350 platser eller till och med 700 platser.
              Det beror på hur man räknar. Det finns alltså olika synpunkter
              även inom den kåren.
            </seg>
            <seg xml:id="i-ba61ab0ed70a37a7-0">
              Vi talar om bristyrken. Som exempel tog jag upp psykiatriker,
              som det finns ont om. Regeringen kommer att satsa på psykiatrin.
              Vad har Cecilia Widegren för tröstande ord till huvudmännen och
              till läkarkåren, som saknar kolleger som jobbar inom psykiatrin?
              De orden har inte jag hört. Hur tänker regeringen se till att
              vi får fler specialister inom psykiatrin?
            </seg>
          </u>
          <note type="speaker" xml:id="i-8e00d2d79fd3f021-0">
            Anf. 101 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-dc7a752b6be61bca-4">
            <seg xml:id="i-71de7dde67a1ceda-0">
              Fru talman! Vi kommer att återkomma till hela psykiatrin när
              vi har tittat på de remissvar som nu inkommer till den utredning
              som är presenterad. Inom parentes kan jag säga att om färre blev
              riksdagsledamöter hade vi haft färre specialister ute i psykiatrin.
            </seg>
            <seg xml:id="i-9b09ee5f02111259-0">
              Vi ser och det är också min erfarenhet från att själv har suttit
              i ett landsting att man måste hitta arbetsglädjen lokalt på arbetsplatsen.
              Det måste finnas en helt annan typ av proaktiv arbetsgivarpolitik
              lokalt. Det stimulerar till oerhört mycket både till att finna
              bristerna och hålen och till att finna möjligheten att klättra
              inom respektive specialitet. Där finns det mycket att göra.
            </seg>
            <seg xml:id="i-3de5418cb429ca02-0">
              Vi ser att mångfalden kommer att möjliggöra detta på ett annat
              sätt. Om man öppnar upp för fler arbetsgivare stimulerar det till
              det kreativa tänkandet på plats, vilket vi politiker aldrig kan
              leva upp till vid ett sammanträdesbord. Det är det som kan ske
              ute på den lokala arbetsplatsen. Vad vi kan göra är att stimulera
              kransarna och ramarna runt detta. Det är det som den här regeringen
              till skillnad mot den förra regeringen har ett stort intresse
              av att göra. Vi ser det här som en bred grund till en mycket mer
              positiv och blomstrande arbetsgivarpolitik, som till stor del
              avgörs lokalt.
            </seg>
          </u>
          <note type="speaker" xml:id="i-88244a0333349de4-0">
            Anf. 102 JOHAN PEHRSON (fp):
          </note>
          <u who="johan_pehrson_19e9c3" xml:id="i-645e9494c45ef0de-0">
            <seg xml:id="i-4bc1c649daa8f870-0">
              Fru talman! Vad kan vara viktigare än att skapa förutsättningar
              för att människor ska må bra och vara friska? Alla människor mår
              ju tyvärr inte bra i vårt land.
            </seg>
            <seg xml:id="i-50bf75e88229e7cb-0">
              Folkpartiet har i hundra år medverkat till att utveckla hälso-
              och sjukvården i vårt land. Vi har nu ansvaret för att göra detta
              i regeringsställning. Det är ett ansvar som vi delar med våra
              kolleger i Allians för Sverige och ett ansvar som vi ser fram
              emot att få ta.
            </seg>
            <seg xml:id="i-70924c283fdfa0b5-0">
              Utmaningarna är många. Den psykiska ohälsan är tilltagande, inte
              minst bland unga. Det finns en oro över att allt fler människor
              får sämre fysiskt välbefinnande, inte sällan till följd av mindre
              rörelse, mer ätande och mer drickande.
            </seg>
            <seg xml:id="i-3299929e8aae3eb9-0">
              Allting hänger ihop i vårt samhälle. Allt påverkar vår hälsa.
              Vi har hög arbetslöshet och dåliga skolresultat. En stor del av
              människorna i vårt land befinner sig i ett utanförskap där de
              känner att allt är hopplöst. De saknar helt framtidstro. Det gör
              inte hälsan bättre, utan snarare tvärtom vårdbehoven ökar.
            </seg>
            <seg xml:id="i-48308ebf5a301637-0">
              Lägg därtill förändringarna i vår miljö, om man ska ta det riktigt
              globala perspektivet. Under värmeböljan 2003 avled 30 000 människor
              i Europa till följd av värmen. I morse hörde jag på radion att
              meteorologerna förutser ännu en varm sommar i Sverige och Europa
              kanske en rekordvarm sommar igen. Chatrine Pålsson Ahlgren börjar
              ta av sig tröjan, ser jag. Ännu har det väl inte blivit varmt
              även om det är vårdagjämning.
            </seg>
            <seg xml:id="i-0eee1fc485312ec2-0">
              I höstas var det den varmaste hösten på flera hundra år. Kom
              dessutom ihåg att människor i andra länder kommer att drabbas
              ännu mer om profetiorna slår in!
            </seg>
            <seg xml:id="i-d0e738e830e4f230-0">
              Dessutom är det en glädjande utmaning på så sätt att vetenskapen
              går framåt. Människor som tidigare hade obotliga sjukdomar och
              drabbades av svåra funktionshinder kan i dag leva allt längre
              och dessutom med mycket högre livskvalitet.
            </seg>
            <seg xml:id="i-0161c9069a148233-0">
              Att leverera förutsättningar för en god hälso- och sjukvård är
              en fråga om ekonomi, om att sätta ramar och om huruvida vi tror
              på människan. Det är den ideologiska skillnaden. Det är där vi
              möts i debatt i den här kammaren, där alla vi som är samlade i
              dag bär ett gemensamt ansvar.
            </seg>
            <seg xml:id="i-f53d4c8d27bf126d-0">
              Som liberal tror jag till exempel att människor ska ha mycket
              egenmakt. Jag tror att människor är kapabla att fatta bra beslut,
              och jag accepterar att människor har olika behov av lösningar
              vid till synes samma situation. Det gäller generellt, men inte
              minst när vi är i behov av vård.
            </seg>
            <seg xml:id="i-3802b9b149b372b3-0">
              När det gäller ramar är det jätteviktigt att tänka på vad det
              är som vi gemensamt ska betala för. Vad ska vi tillåta och vad
              ska vi eventuellt förbjuda för att markera vad vi tillåter i Sverige?
              Och hur stora variationer är acceptabla när det gäller tillgänglighet
              och kvalitet? Det gäller generellt, men inte minst just inom vården.
            </seg>
            <seg xml:id="i-b14f36b655bf36de-0">
              Ekonomin är intressant. Det pratas mycket om pengar, och det
              pratas hela tiden om vinst. Men ekonomi handlar om att hushålla
              med knappa resurser. Med den utveckling vi har kan jag inte lova,
              men är jag mycket säker på, att vi kommer att diskutera resursfrågor
              under hela mandatperioden precis som vi har gjort under de senaste
              hundra åren. Det handlar kort och gott om att prioritera att klokt
              och kostnadseffektivt organisera. I betänkandet har vi viktiga
              delar som handlar just om prioriteringar och om hur vi fortlöpande
              ska förbättra dessa för att ge riktlinjer, inte minst till våra
              sjukvårdshuvudmän.
            </seg>
            <seg xml:id="i-5e710a502fe86aa1-0">
              Låt mig kort lyfta fram några av många saker som Folkpartiet
              tycker är viktiga i betänkandet.
            </seg>
            <seg xml:id="i-489b01859f2e2431-0">
              Jag träffade i fredags människor som är helt beroende av en fungerande
              psykiatri. Det är människor som har neuropsykiatriska funktionshinder.
              Vi diskuterade vad vi måste göra för att förbättra tillgängligheten,
              för att få bättre utredningar och bättre möjlighet till diagnos.
              Vi pratade om hur man ska kunna få ordning och reda och komma
              till rätta med sitt liv. Det handlar om människor, anhöriga, som
              i dag har ganska stora problem, för att inte säga lider, därför
              att psykiatrin på många håll inte fungerar. Jag tycker att vi
              här har en stor del i det ansvaret. Nu måste vi se till att de
              satsningar som vi gör verkligen leder till en effektivare och
              bättre psykiatri.
            </seg>
            <seg xml:id="i-13d3974e7d0006cc-0">
              Det presenterades en rapport, Tänk långsiktigt , som berör den
              eviga frågan om vikten av att inte bara se det mänskliga lidande
              som drabbar människorna när vården, i det här fallet psykiatrin,
              inte fungerar utan också försöka räkna på det. Hur mycket kostar
              det inte på lång sikt att människor inte får den vård och det
              stöd de behöver? Det växer som en snöboll hela tiden. Det är en
              mycket bra rapport. Den heter Tänk långsiktigt . Den finns nog
              att ladda ned på Socialstyrelsens hemsida.
            </seg>
            <seg xml:id="i-3ee3474388732152-0">
              Vi i Folkpartiet välkomnar de steg som nu tas för att förstärka
              de nationella kvalitetsregistren, som det här betänkandet också
              handlar om. Jag förutsätter, och Folkpartiet kommer att se till,
              att regeringen får de ingångar i det fortsatta arbetet som vi
              fick höra om när vi träffade Famna i går. De jobbar med idébaserad
              vård. De känner att de vill komma in på ett helt annat sätt och
              vara med och mätas och jämföras med andra för att människor, med
              den egenmakt som vi liberaler vill se, ska erbjudas den fantastiska
              vård som de ger. Bortom offentliga organisationsmodeller och den
              ibland enfaldiga diskussionen om vinst, för att det är ett företag
              som just är ett företag, finns det ju en tredje del som är så
              fantastisk, tycker jag, nämligen den idéburna vården. Den fick
              vi möta i går. Hur vi utformar kvalitetsregister och hur vi jobbar
              med de här frågorna spelar en väldigt stor roll för deras framtid.
            </seg>
            <seg xml:id="i-6c9d2855cde55f65-0">
              Jämställdheten inom vården känns given. Flera talare har tagit
              upp den tidigare. Folkpartiet har pratat om den under många år
              i opposition. Vi tänker göra allt för att vi nu, när vi får vara
              med och bestämma, i alliansregeringen ska komma till rätta med
              de problem som den tidigare vårdministern Ylva Johansson redovisade
              här. Det är angeläget. Det är inte acceptabelt att vi inom sjukvården
              gör skillnad på människor och människor beroende på kön.
            </seg>
            <seg xml:id="i-b5b98f3b255034fe-0">
              Jag vill också lyfta fram vikten av att vi genomför huvuddelen
              i Patientdatautredningen. Vi tror att den centrala utgångspunkten
              är att ha en reglering som möjliggör både en ökad patientsäkerhet
              och ett starkt integritetsskydd. Den här utredningen, som jag
              ser positivt på, utgår ifrån att patienten måste ges ett inflytande
              när det gäller andra vårdgivares möjlighet att få tillgång till
              uppgifter om patienten med en så kallad sammanhållen journalföring.
              Det här är en utmaning. Ju fler vårdgivare som finns, desto viktigare
              är det att hålla ordning på integritetsfrågorna. Man måste också
              se till att man värnar patientsäkerheten när man kan hamna hos
              olika vårdgivare och får ökad egenmakt. Annars brukar vi prata
              om integritetsfrågor när det gäller brottsbekämpning. Det gör
              vi ofta här i kammaren. Jag vill påstå att det är minst lika viktigt
              när det gäller patientdata. Den här utredningen är väldigt viktig.
              Det vill Folkpartiet betona.
            </seg>
            <seg xml:id="i-b29b09bcdb28f796-0">
              Sedan kommer vi in på några frågor som handlar om skärningspunkten
              etiklivsåskådning, och där politiken ska sätta ramar. Frågan om
              assisterad befruktning har berörts. Min kollega Elina Linna tog
              i ett replikskifte upp frågan om huruvida det får stå i tidningen
              eller inte. Det är väl känt att det finns många människor som
              brottas med den här frågan. Jag har förståelse för argumenten
              som säger att det är viktigt att det finns två föräldrar, oavsett
              kön, som tar hand om och fostrar barn. Skillnaden mot adoption
              är stor. Då är det barn som inte har någon förälder alls. Man
              säger att vi inte bara kan släppa på och tillåta assisterad befruktning
              i Sverige. Jag personligen tycker att detta kan vara rimligt.
            </seg>
            <seg xml:id="i-11e426cf4344e585-0">
              Det finns fjorton ställen i Danmark. Det finns sju i Köpenhamn
              där detta är möjligt för svenska kvinnor i dag. Det finns fem
              i Finland. Det finns ett i Åbo, ett i Tammerfors och tre i Helsingfors.
              Jag ska väl inte göra reklam för detta, men det är så det ser
              ut i dag. Vi möter en verklighet som påverkar när vi ska göra
              de etiska valen. Jag tycker att det är rimligt.
            </seg>
            <seg xml:id="i-3046a54b8c5d563c-0">
              Nu har vi lagt detta i regeringens händer att jobba vidare med.
              Jag ser fram emot att få höra vilken ståndpunkt Socialdemokraterna
              kommer att inta när de också har borrat vidare i detta. Det här
              är svårt. Det finns inga enkla svar. Folkpartiet står bakom detta
              betänkande som det nu ser ut.
            </seg>
            <seg xml:id="i-e6199bf179d1fc5e-0">
              När det gäller aborter är jag också mycket oroad över den rapport
              som kom och som analyserade läget. Diskussioner om vad man ska
              göra kan handla om vårdgaranti. Det kan vara möjligt att man ser
              mer positivt på och accepterar medicinska aborter. Det finns en
              mängd olika saker att göra. Jag kommer, för Folkpartiets del,
              att föra in alla dessa diskussioner i våra kontakter med regeringen
              för att se till att vi kommer till rätta med den här situationen.
              Den är naturligtvis också oacceptabel, inte minst ur ett jämställdhetsperspektiv.
            </seg>
            <seg xml:id="i-46e686420b29fe13-0">
              Fru talman! Man kan också lyfta fram frågor som finns med i det
              betänkande som handlar om läkemedelsförsörjningen i vårt land.
              En tidigare talare var oroad över att vi ska omreglera Apoteket
              för att, som vi ser det, öka tillgängligheten, fortsätta att förstärka
              säkerheten för människor som behöver mediciner och kanske också
              se till att det blir en något billigare och effektivare läkemedelsförsörjning.
            </seg>
            <seg xml:id="i-b860abcddf44f260-0">
              Jag är tvärtom oroad för det som vi nu ser att Apoteket gör under
              den pågående processen för en omreglering. Man gör allt för att
              köpa upp varenda yta för att kunna sälja i stort sett allt annat
              än just läkemedel, till exempel schampo. Det är ingen statlig
              kärnuppgift, i alla fall inte i Folkpartiets Sverige, att sälja
              schampo. Detta för vi med oss i våra diskussioner. Jag tycker
              att det är viktigt att vi får en vettig och bra omreglering av
              det svenska apoteksmonopolet som gagnar medborgarna när det gäller
              tillgänglighet, pris och säkerhet.
            </seg>
            <seg xml:id="i-7559f205f2827b99-0">
              Fru talman! Vi har fått en redovisning av tandvården. Kenneth
              Johansson redogjorde mycket bra för hur vi nu kan gå från ord
              till handling för att se till att människor får bättre råd och
              hjälp med dåliga tänder. Det är en bra balans, där jag tycker
              att man fortfarande har med det egna ansvaret att sköta sin tandhygien.
              Det finns också en betydande solidaritet med de människor som
              av andra skäl inte har en tandstatus som man själv kan påverka.
            </seg>
            <seg xml:id="i-edf5086ced6cabc4-0">
              Fru talman! Folkpartiet yrkar således avslag på motionerna och
              bifall till förslaget i betänkandet. Vi ser fram emot att under
              de kommande åren få vara med och fortsätta att, så som vi gjort
              i hundra år, utveckla svensk hälso- och sjukvård så att den blir
              ännu bättre, mer tillgänglig och säkrare för medborgarna.
            </seg>
          </u>
          <note type="speaker" xml:id="i-387680ab8c9ca9e3-0">
            Anf. 103 ELINA LINNA (v) replik:
          </note>
          <u who="elina_linna_aed53b" xml:id="i-4c33d35f04d31bb3-6">
            <seg xml:id="i-d779433d23cfe134-0">
              Fru talman! Johan Pehrson refererade till ett möte i fredags
              som en organisation hade bjudit oss politiker till. Jag var närvarande
              på det mötet. Jag vill påminna Johan Pehrson om att där i debatten
              kom också bristen på kompetent personal fram. Det är många olika
              yrkesgrupper som behöver samarbeta i de neuropsykiatriska teamen
              för att diagnostisera, behandla och hjälpa personer som har drabbats
              av neuropsykiatriska åkommor.
            </seg>
            <seg xml:id="i-648f43136b24587e-0">
              I en tidigare replik till Cecilia Widegren tog jag upp bristen
              på psykiatriker och bristen på personal inom psykiatrin över huvud
              taget. Därför vill jag också fråga Johan Pehrson om han anser
              att vi behöver öka antalet studerande på läkarutbildningen. Cecilia
              Widegren tyckte ju inte att det behövs fler, utan sade att det
              löser sig med mångfald och konkurrens. Grundutbildningen till
              läkare är fem och ett halvt år, och specialistutbildningen varierar
              upp till fem år. Man utbildar inte personal inom vården i en handvändning.
            </seg>
          </u>
          <note type="speaker" xml:id="i-72c3a46d89e84102-0">
            Anf. 104 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-645e9494c45ef0de-1">
            <seg xml:id="i-e99dcf7f2ae27f19-0">
              Fru talman! Jag är väldigt angelägen om att vi får en ökad tillgänglighet
              i vårt land på läkare i allmänhet men kanske psykiatriker i synnerhet,
              för här råder en rejäl brist. Vi har ju sett hur vi under de senaste
              åren har försökt komma till rätta med detta genom att vi har ökat
              arbetskraftsinvandringen, något som vi i Folkpartiet i grunden
              är väldigt positiva till. Men på lång sikt ställer detta frågor
              om solidaritet med andra länder och hur länge de kommer att tillåta
              att läkarna där får dyra utbildningar för att vi ska ta hit dem.
              Men jag kan konstatera att just nu jobbar vi med detta och har
              kunnat öka och kommer ytterligare att kunna utöka läkarutbildningen
              inom ramen för de läkarutbildningar som finns.
            </seg>
            <seg xml:id="i-c768d4970f1d6c3f-0">
              Min personliga uppfattning är att vi borde kunna ha fler ställen
              där man kan bedriva läkarutbildning, men regeringen utreder den
              här frågan nu och ska titta på detta. Det är också svårt. Det
              handlar ju inte bara om läkarutbildningsplatser. Det handlar om
              kvalitet och om att hålla ihop forskningsresurser. Det är klart,
              definitionsmässigt, att ju mer man sprider ut detta, desto större
              blir risken att kvaliteten på forskningen minskar. Den frågan
              är också väldigt viktig. Vi pratar ju, inte minst när det gäller
              psykiatrin, om att man ska veta vad man gör och ha lite mindre
              av fritt valt arbete, så att säga. Det är ju ganska bra om människor
              inte blir experimentdockor utan att doktorn vet vad han eller
              hon gör.
            </seg>
            <seg xml:id="i-8ecd0fe73ac8b830-0">
              Jag har faktiskt i dag suttit hela förmiddagen med tio liberala
              landstingspolitiker, sjukvårdspolitiker, socialnämndsföreträdare
              och andra som är duktiga på de här frågorna, för att se vad vi
              ska göra för att stärka psykiatrin. Det som Milton har lagt fram
              handlar bland annat om just att bristen på psykiatriker är betydande.
            </seg>
            <seg xml:id="i-45ce9ee36f3b2fcf-0">
              Det var ett långt svar som borde ha kunnat vara bara ja. Det
              behövs fler utbildningsplatser.
            </seg>
          </u>
          <note type="speaker" xml:id="i-3c36e9489ca56b9f-0">
            Anf. 105 ELINA LINNA (v) replik:
          </note>
          <u who="elina_linna_aed53b" xml:id="i-4c33d35f04d31bb3-7">
            <seg xml:id="i-2d6c921274ef0c28-0">
              Fru talman! Då hoppas jag att jag, när jag lyssnar på regeringen,
              kan lita på Johan Pehrsons ord, för från Moderaterna fick jag
              ju inte samma svar. Där hette det att det inte behövdes fler utbildningsplatser.
            </seg>
            <seg xml:id="i-c2e91b24594eb6d4-0">
              Jag vill ta upp min andra fråga, som jag också ställde till Cecilia
              Widegren, om patientansvarig läkare. Det är ofta som jag exemplifierar
              med neuropsykiatriska team. Det finns flera yrkesgrupper som har
              kontakt med patienten, och kontinuiteten står kanske en annan
              yrkesgrupp för än en psykiatriker eller läkare. Vänsterpartiet
              har ett förslag om att man skulle utvidga patientansvarig personal
              till andra yrkesgrupper än läkare. Jag frågar då Johan Pehrson
              vad han tycker om det förslaget. Motionen avslås ju, men här har
              vi möjlighet att debattera lite mer om frågan.
            </seg>
            <seg xml:id="i-357dfee919fdb5fb-0">
              Jag vill också ta upp Johan Pehrsons synpunkter om Apoteket och
              att vi om vi avskaffar monopolet ökar tillgängligheten och får
              billigare läkemedel. Jag hoppas att Johan Pehrson känner till
              att tillgängligheten till apoteken i Sverige är bra, och när vi
              jämför priser på läkemedel internationellt ligger Sverige bland
              de billigaste. Där ligger vi väldigt bra till. Tyvärr har de i
              Norge, där man har avskaffat monopolet, apotek där det finns väldigt
              stora förråd med skönhetsmedel.
            </seg>
          </u>
          <note type="speaker" xml:id="i-89ee7d19268cdf8f-0">
            Anf. 106 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-645e9494c45ef0de-2">
            <seg xml:id="i-55476c56fb5caf35-0">
              Fru talman! Det behöver inte vara något fel på skönhetsmedel.
              I dag finns de dock på monopolapoteket, och det är egentligen
              konstigare än om de finns där det är flera som tävlar om kundernas
              gunst.
            </seg>
            <seg xml:id="i-ff70371e8c1c3c57-0">
              Jag tycker att det är väldigt viktigt med kontinuitet. Folkpartiet
              har länge drivit att man inom andra grupper när det gäller vård
              ska kunna se kompetenta, vidareutbildade sjuksköterskor ta ett
              större ansvar. Vi vet att det här bereds. Det är ingen hemlighet
              att Folkpartiet har drivit frågan om familjeläkare eller husläkare
              under många år för att just betona kontinuiteten. Det är väl kanske
              allra viktigast när det gäller det som vi började prata om, psykiatrin.
              Här om någonstans borde det vara uppenbart för alla att stafettläkare
              inte är någon riktigt bra lösning när det gäller att möta människor
              som mår dåligt så att de under lång tid får byta läkare hela tiden.
            </seg>
            <seg xml:id="i-c10747384923b416-0">
              Jag vill understryka frågan om fler utbildningsplatser. Det tillkommer
              ju nu, och det är alla för i alliansen. Det hoppas jag att Vänsterpartiet
              också är för. Det är bara fråga om hur mycket som behövs. När
              det gäller psykiatriker ska man komma ihåg till exempel att det
              finns de som menar att effektiviteten där, att träffa en patient
              om dagen, som några menar sker ibland, är lite liten. Man skulle
              kunna få ut mycket mer av de resurser som finns.
            </seg>
            <seg xml:id="i-6f39444fa9a85569-0">
              När det gäller läkemedel menar vi att det inte är rimligt att
              ha ett monopol på försäljningen av detta. Vi menar att det är
              viktigt att behålla kompetensen. Det jag känner oro för är att
              om man nu ska omreglera Apoteket så kan man göra mycket för att
              förstöra det. Det är det som jag har redovisat på annat sätt.
              Farmaceuterna, som är en professionell grupp som ser till att
              människor ska ha rätt piller, tillräckligt med piller och inte
              för lite piller eller fel piller, visar sin oro i dag i en debattartikel
              i Dagens Industri, där man redovisar hur man tycker att Apoteket
              gör allt för att lägga i stort sett hela Sverige under sig. Det
              är väl en överdrift, men det är inte helt i linje med regeringens
              avsikt.
            </seg>
          </u>
          <note type="speaker" xml:id="i-67fbc3ef32a6e39d-0">
            Anf. 107 YLVA JOHANSSON (s) replik:
          </note>
          <u who="ylva_johansson_611fd6" xml:id="i-e3233eaf8b075ad2-7">
            <seg xml:id="i-f0f05d1339ace28a-0">
              Fru talman! Johan Pehrson berömmer sig av att Folkpartiet under
              hundra års tid har varit med och utvecklat svensk sjukvård. Jag
              vill gärna ge en eloge för det. Det har ofta varit i samarbete
              med vårt parti, och jag beklagar att Johan Pehrson är på andra
              sidan nu och jobbar med de andra kompisarna. Jag tycker att det
              är bekymmersamt att det är Kristdemokraterna som styr i Socialdepartementet
              nu. Det var mycket bättre när det var Folkpartiet som gjorde det.
              Då fanns det utrymme för sociala reformer. Nu är det annat ljud
              i skällan.
            </seg>
            <seg xml:id="i-cb8a9437afc025b9-0">
              Jag är också glad att Johan Pehrson är så positiv till åtgärder
              när det gäller att komma till rätta med de långa väntetiderna
              till tidiga aborter. Jag hade också starkt stöd av din partikollega
              Barbro Westerholm i interpellationsdebatten i går.
            </seg>
            <seg xml:id="i-8b69eed0fd2480c3-0">
              När jag var ansvarig minister tog jag initiativ för att jag ville
              utreda om vi kunde förändra abortlagstiftningen just när det gäller
              att säkerställa valmöjligheten för kvinnor mellan medicinska och
              kirurgiska aborter och för att titta på frågan om barnmorskorna
              kan ta ett större ansvar för de oönskade graviditeterna precis
              som man gör för de önskade graviditeterna, där ju barnmorskan
              tar ett mycket stort ansvar.
            </seg>
            <seg xml:id="i-6cb4386c8897867f-0">
              I beredningen av det här upptäcktes det att det inte fanns någon
              som helst kunskap. Socialdepartementet hade ingen kunskap om att
              det alls fanns några väntetider att tala om. Socialstyrelsen hade
              ingen kunskap. Vi vände oss till Sveriges Kommuner och Landsting.
              De hade aldrig hört talas om problemet. Mot den bakgrunden tillsatte
              vi den här förberedande undersökningen, den som Socialstyrelsen
              nu har redovisat, för att få underlag för en annan utredning.
              Vi tog alltså itu med det här problemet, och jag måste säga att
              väntetiderna visade sig vara ännu längre än vad jag befarade.
              Det mest anmärkningsvärda i den här rapporten är ju att när man
              frågar huvudmännen och klinikcheferna svarar de att de inte har
              några väntetider. De svarar på en direkt fråga: Vi har inga väntetider.
            </seg>
            <seg xml:id="i-540e124361b0a9db-0">
              Men samtidigt har de uppgett att många kvinnor får vänta i upp
              till tre veckor för ett första läkarbesök. Detta är oerhört alarmerande
              mycket värre än vad jag befarade.
            </seg>
          </u>
          <note type="speaker" xml:id="i-f0efd5a36a44ff24-0">
            Anf. 108 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-645e9494c45ef0de-3">
            <seg xml:id="i-016927051a4002a3-0">
              Fru talman! Jag kan bara instämma: Det där är verkligen konstiga
              budskap som inte går ihop.
            </seg>
            <seg xml:id="i-32f9c803b661a8e7-0">
              Vad gäller Folkpartiet och dess historia av social reformism
              kan jag bara konstatera att vi gick hand i hand med en kraftfull
              arbetarrörelse som satte viktiga ideal om rättvisa, solidaritet,
              flit, skötsamhet och personligt ansvar ungefär lika högt när man
              skulle bestämma hur vi skulle forma samhället. Sedan tycker jag
              att ni drog iväg åt fel håll och fick ett fokus som ibland blir
              felaktigt. Det visar sig på det här området. Vi gillar den offentliga
              vårdens kvalitetsutveckling, och vi gillar kanske idéburna organisationer,
              men när vi kommer till privata vårdföretag tycker jag att ni får
              en olycklig låsning, en låsning som vi nu försöker lösa upp.
            </seg>
            <seg xml:id="i-8d9cf0133c43df72-0">
              Vi har en mycket stark tilltro till allianssamarbetet, och mina
              ingångar och de möjligheter vi har att påverka och forma politiken
              från kollegerna i alliansen här i riksdagen gentemot Socialdepartementet
              är mycket goda, vill jag understryka. Jag ser fram väldigt mycket
              emot de år som vi har framför oss.
            </seg>
            <seg xml:id="i-b1591b2db80e87c1-0">
              När det gäller aborterna och hur man ska ge denna möjlighet och
              undvika det lidande som det innebär att vänta vill jag säga att
              jag träffar barnmorskor som berättar om hur de ser på det här
              och vad de tror att man kan göra. Det gäller dels att förebygga
              så att det aldrig behöver bli en sådan diskussion, vill jag understryka
              det är det absolut bästa, som Kenneth Johansson var inne på tidigare
              dels vad man själv kan medverka till och vilket ansvar man kan
              ta.
            </seg>
            <seg xml:id="i-a6cf0132d4a6da6e-0">
              Nu fanns inte detta med i uppdraget att diskutera när Socialstyrelsen
              kom med sin rapport nu. Men när vi nu får mer kunskaper om detta
              utgår jag ifrån att den frågan kommer att beredas inom ramen för
              regeringssamarbetet och Socialdepartementet.
            </seg>
          </u>
          <note type="speaker" xml:id="i-28056d82df437d92-0">
            Anf. 109 YLVA JOHANSSON (s) replik:
          </note>
          <u who="ylva_johansson_611fd6" xml:id="i-e3233eaf8b075ad2-8">
            <seg xml:id="i-4a9e4401d89d2f30-0">
              Fru talman! Det låter positivt. Jag sätter stort hopp till Folkpartiets
              engagemang när det gäller abortfrågan.
            </seg>
            <seg xml:id="i-f0962b8f6da5e6a2-0">
              Med den nya kunskap som vi nu har genom den rapport som Socialstyrelsen
              lämnat menar jag att det vore rimligt att vidta vissa åtgärder
              för att stoppa de inhumana väntetiderna. En sådan åtgärd borde
              vara att varje kvinna självklart skulle ha rätt att få veta var
              den kortaste väntetiden finns. Det visar sig nämligen att det
              kan vara stora variationer i väntetiderna också inom ett och samma
              landsting. Det vore därför rimligt att sätta upp mål för hur lång
              den maximala väntetiden ska vara. I de få landsting som har ett
              sådant väntetidsmål är målet två veckor. Även det är lång tid
              för vård som klassas som akut. När man väl bestämt sig, och upplever
              hur graviditeten upptar hela sinnet och kroppen, är väntetiden
              en oerhörd påfrestning för kvinnan. Dessutom medför det ökad medicinsk
              risk.
            </seg>
            <seg xml:id="i-fd233ea4f459bbed-0">
              Jag tycker att det är rimligt att också titta på barnmorskornas
              roll. När man har en önskad graviditet står barnmorskan i allmänhet
              för ultraljudet och för de olika bedömningarna av graviditeten.
              Barnmorskan är den som följer graviditeten. Barnmorskan är den
              som ansvarar för förlossningen och också för komplikationerna.
              Barnmorskan har att bedöma och använda olika utrustningar. Vid
              oönskad graviditet krävs i dag att en läkare gör ultraljudet och
              konstaterandet. Jag är ganska säker på att man med en vidareutbildning
              av barnmorskor skulle kunna lägga ansvaret för normala graviditeter
              på dem, i ett första skede, just när det gäller sådana bedömningar.
              Det är där de längsta väntetiderna finns.
            </seg>
            <seg xml:id="i-ea0c709620ba07a5-0">
              Fru talman! Jag får tacka Johan Pehrson för det här utbytet.
              Jag sätter stort hopp till Folkpartiet vad gäller att driva på
              abortfrågan.
            </seg>
          </u>
          <note type="speaker" xml:id="i-247a10b2d0b15aa2-0">
            Anf. 110 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-645e9494c45ef0de-4">
            <seg xml:id="i-540d913786c1b0c1-0">
              Fru talman! Ylva Johansson kan vara helt säker. Folkpartiet kommer
              att driva på den.
            </seg>
          </u>
          <note type="speaker" xml:id="i-db0e677997c6c278-0">
            Anf. 111 CHATRINE PÅLSSON AHLGREN (kd):
          </note>
          <u who="chatrine_palsson_c4018c" xml:id="i-00f0856d3e53a447-0">
            <seg xml:id="i-406b8732dd696dbe-0">
              Fru talman! Det här är ett område som i allra högsta grad gäller
              oss alla. Trygghet i sjukvården är i sig en oerhört viktig hälsofaktor
              det är mitt första t. Känner man oro över att man själv eller
              ens närmaste ska bli sjuk är även tillgängligheten mitt andra
              t mycket viktig. Jag brukar säga att vi alla någon gång under
              livscykeln får anledning att besöka sjukvården, och om vi inte
              haft anledning hittills så lär vi få det. Många har stor erfarenhet
              av den svenska sjukvården, och vi vet att de som kommer nära den
              oftast är mycket nöjda. Alltså är tryggheten ett viktigt t.
            </seg>
            <seg xml:id="i-a21a6e84781318e2-0">
              Också tillgängligheten är synnerligen angelägen. När man blir
              sjuk vill man snabbt ha hjälp. Nu har Ylva Johansson lämnat kammaren,
              men jag vill säga att rapporterna om de långa väntetiderna, när
              man bestämt sig för en abort, ger vid handen att tillgängligheten
              är viktig. Den är naturligtvis oerhört viktig när man står inför
              en abort. Även jag lovar att göra allt för att minska dessa väntetider.
            </seg>
            <seg xml:id="i-20fbe1178782af84-0">
              Korta väntetider är viktiga också vid sjukdomsbehandlingar. De
              som varit länge i riksdagen vet att vi många, många gånger fått
              strida för en vårdgaranti eftersom vänsterkartellen tyckt att
              det ibland till och med är farligt med en vårdgaranti.
            </seg>
            <seg xml:id="i-c51752b38a4a3ddb-0">
              Det handlar också om tillgång till personal det fjärde t:et.
              Jag tror att det var Elina Linna som tog upp det. Jag skulle vilja
              säga att det inte hjälper hur mycket pengar vi än pumpar in i
              hälso- och sjukvården om vi inte har människor som kan ge vård,
              som kan operera, som har kunskap att skriva ut rätt läkemedel,
              om vi inte har sjukgymnaster som kan sköta den kroppsliga rehabiliteringen,
              psykiatrer, psykologer och psykoterapeuter som kan ge psykiskt
              sjuka hjälp och så vidare. Alltså är tillgången till personal
              en nyckelfråga. Jag skulle vilja påstå att den tidigare regeringen
              på många sätt glömde bort att personalförsörjningen är en fråga
              om långsiktighet. Man kan inte utbilda en psykiater på en termins
              läkarutbildning. Det tar åtminstone tio år, och därför måste man
              ha långsiktighet.
            </seg>
            <seg xml:id="i-c7221ccefa481787-0">
              Jag har varit runt på en del onkologkliniker och hört hur frustrerad
              och oroad man är för att det inte finns personal som sköter strålbehandlingen;
              den blir allt vanligare i Sverige. Vi kan nämligen använda strålbehandling
              även som smärtlindring i ett palliativt skede. Det är en oerhört
              framgångsrik behandling.
            </seg>
            <seg xml:id="i-72976361cb9fea79-0">
              Mitt sista t handlar om tillit. Om vi har tillit till vården,
              tillit till den doktor vi själva kan välja, blir tryggheten mycket
              större. Att kunna ha tillit till att systemet fungerar, att bildligt
              talat veta att brandkåren kan rycka ut när det brinner i en människas
              liv så att han eller hon snabbt kan få hjälp är en oerhört viktig
              del. Tillit är viktigt det stavas lika från båda hållen.
            </seg>
            <seg xml:id="i-6791e262b83d7df4-0">
              Jag är lycklig över den nuvarande regeringen. Det är helt fantastiskt
              att vi under endast sex månader kunnat göra så enormt mycket.
              Att Ylva Johansson ojar sig och säger att Socialdepartementet
              inte förmår göra något är näst intill oförskämt, men jag kan förstå
              varför. Det är inte lätt att som minister ha fått lämna Socialdepartementet.
              Det är möjligt att det beror på det.
            </seg>
            <seg xml:id="i-06ee84bc3e6a7618-0">
              Vi har tagit det ena initiativet efter det andra, inte minst
              inom äldreomsorgen och äldresjukvården. Alliansregeringen har
              lagt upp en hemlöshetsstrategi med medföljande pengar för de 17
              00018 000 hemlösa i vårt land. Vi har aviserat en cancerplan.
              Vi har det fria vårdlaget. Vi har på gång en startlag, det vill
              säga att vi tar bort stopplagen. Det är lite egendomligt att den
              proposition som regeringen och Göran Hägglund lagt fram skulle
              vara en sådan jättestor fråga. I själva verket har vi inte haft
              en stopplag mer än ett par tre år. Före det fanns inga sådana
              lagar, och sjukvården fungerade hyggligt ändå.
            </seg>
            <seg xml:id="i-5a3d0108d929c731-0">
              Jag kan inte förstå hur folkvalda politiker gång på gång kan
              hävda att landstingspolitikerna inte begriper någonting, och eftersom
              de inte begriper hur de på bästa sätt ska uppfylla hälso- och
              sjukvårdslagen måste vi peka med fingret och säga ajabaja. Som
              huvudmän för hälso- och sjukvården är det landstingens uppdrag
              att uppfylla hälso- och sjukvårdslagen på det sätt de finner lämpligt.
              Därför vill vi säga till landstingspolitikerna: À la bonne heure!
              Gör det på det sätt ni tycker är bäst. Det tror vi på.
            </seg>
            <seg xml:id="i-69641e3640183097-0">
              Låt mig beröra några av de frågor som tagits upp. Gräddfil är
              ett ord som blivit etablerat. Anledningen till gräddfilerna, kära
              socialdemokrater och vänsterpartister jag vet inte om även Thomas
              Nihlén från Miljöpartiet nämnde dem är att den här sektorn är
              misskött. Som Cecilia Widegren sade är anledningen till gräddfilerna
              helt enkelt att en kvarts miljon människor tvingats betala två
              gånger för sin vård. Det hade aldrig varit aktuellt med den nu
              sittande regeringen. Målet är att vi inte ska behöva ha några
              andra försäkringar. Sjukvården ska klara av att sköta det ändå.
              Göran Hägglund har många gånger sagt att i alliansens Sjukvårds-Sverige
              ska man inte behöva ha privata försäkringar.
            </seg>
            <seg xml:id="i-6fd91247275cd93f-0">
              När det gäller abortsituationen är det viktigt att ta tag i problemet
              med de långa väntetiderna. Utskottet har skrivit att vi väntar
              på Socialstyrelsens rapport. När man väl har beslutat sig för
              abort är det klart att det är viktigt att den genomförs så fort
              som möjligt. Enligt de rapporter som jag har fått har dock inte
              köerna i något fall gjort att man har fått använda en annan metod
              enbart på grund av väntetiden. Det känns i alla fall bra.
            </seg>
            <seg xml:id="i-9df1d90dc5a63871-0">
              Jag vill säga något om jämställdheten i den svenska sjukvården.
              Kvinnor ska ha samma rätt som män. Det har vi pratat om i opposition
              under tio år minst. Men den förra regeringen lyckades tyvärr inte
              heller. Jag ska inte enbart se negativt på det, för jag vet att
              en del forskning är svår att göra på kvinnor även om vi vill.
              Åtminstone säger en del forskare det. Vi vet också att kvinnor
              och män är olika, fast det ibland låter som att vi är precis identiska.
              Den här regeringen kommer att göra allt den kan för att få det
              så jämlikt och rättvist som möjligt.
            </seg>
            <seg xml:id="i-4bc8acc29704767f-0">
              Frågan om ensamståendes rätt till assisterad befruktning är jättesvår,
              och det finns verkligen anledning att problematisera den. Det
              är inte vilken rättighets- eller valfrihetsfråga som helst. Det
              handlar om barn, som har rättigheter när de väl har fötts. Enligt
              FN:s barnkonvention har i princip varje barn rätt att växa upp
              med sina föräldrar. Nu vet vi att verkligheten inte är sådan.
              Men att stifta en lag som i grunden utesluter detta tål verkligen
              att fundera på. Utskottsmajoriteten har skrivit i betänkandet
              att man förutsätter att regeringen noga följer frågan och återkommer
              till riksdagen om regeringen finner det motiverat. Det känns som
              en bra hållning.
            </seg>
            <seg xml:id="i-9de7678e01a9062b-0">
              När vi jobbade med frågan läste jag i en proposition som Socialdemokraterna
              lade fram 2004/05, där man helt höll med om inställningen att
              även om ett barn tillkommer via insemination måste man se till
              att barnet får två föräldrar.
            </seg>
            <seg xml:id="i-9edc07b203cec16f-0">
              Herr talman! Den här regeringen har också många utmaningar för
              framtiden. Det ska vi inte sticka under stol med. Det handlar
              främst om de grupper som inte själva kan, orkar eller vågar tala
              för sig. Jag tycker att vi inte har gjort tillräckligt. Det handlar
              om människor i livets slutskede. Det finns oerhört stora skillnader
              i landet på vilken vård man får när man ska ta avsked från livet.
              Inom psykiatrin pågår, som flera av mina kolleger har sagt, en
              remissbehandling efter Anders Miltons utredning. Jag tänker på
              de demenssjuka. Maria Larsson har lagt fram en proposition med
              en äldresatsning för att de äldre ska få det bättre. Vi behöver
              göra ännu mer. Jag tänker också på våra mycket gamla personer
              som inte har anhöriga eller närstående. Det är personer som vi
              behöver värna om särskilt.
            </seg>
            <seg xml:id="i-dc8744aef2c66938-0">
              Avslutningsvis vill jag nämna den hemlöshetsstrategi som regeringen
              har lagt fram och som ska bli verklighet. Det handlar om värdighet
              och varje människas unika situation. Vi måste framför allt se
              till att vräkningarna minskar. Varje år vräks åtminstone tusen
              barn från sina lägenheter med sina föräldrar. Det är inte värdigt.
              Vi har många utmaningar inför framtiden, men med tanke på den
              takt som regeringen har jobbat i har jag stark tilltro till att
              det ska hända mycket positivt framöver.
            </seg>
          </u>
          <note xml:id="i-db13ff0699d7241c-0">
            Herr talman! Jag yrkar bifall till förslaget i utskottets betänkande.
          </note>
          <note type="speaker" xml:id="i-e17b89f6cc1c9c41-0">
            Anf. 112 ELINA LINNA (v) replik:
          </note>
          <u who="elina_linna_aed53b" xml:id="i-4c33d35f04d31bb3-8">
            <seg xml:id="i-6db28a895203834b-0">
              Herr talman! Här har de andra borgerliga partierna, det ena efter
              det andra, försäkrat att man har tilltro till socialministern
              och att man har goda kontakter med Socialdepartementet. Jag måste
              ändå ställa mina frågor till Chatrine Pålsson Ahlgren. Jag gissar
              att det ändå är Chatrine som har de bästa kontakterna med Socialdepartementet.
            </seg>
            <seg xml:id="i-fe760afe002fc062-0">
              Det är två frågor som vi har lyft fram. Det handlar om ensamståendes
              rätt till assisterad befruktning och barnmorskors rätt att utföra
              medicinsk abort. Jag hörde i morse Chatrine Pålsson Ahlgren och
              Birgitta Sellén i P 1. Vi har under eftermiddagen hört flera från
              regeringspartierna bedyra att de stöder jag tolkar det i alla
              fall så förslaget till ensamståendes rätt till assisterad befruktning
              och att de förutsätter att regeringen kommer att genomföra det
              förslaget.
            </seg>
            <seg xml:id="i-689e94dfd3eb3e3c-0">
              Med tanke på debatten på radio i morse vill jag fråga Chatrine
              Pålsson Ahlgren: Kommer Chatrine och Kristdemokraterna också att
              stödja förslaget? Kommer regeringen att komma fram till att det
              ska vara tillåtet för ensamstående att få assisterad befruktning?
            </seg>
          </u>
          <note type="speaker" xml:id="i-1af1793283ad3b5c-0">
            Anf. 113 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-00f0856d3e53a447-1">
            <seg xml:id="i-60dff47c21296373-0">
              Herr talman! Jag ska säga till Elina Linna att jag kommer att
              leva efter den mening som utskottet har tagit som sin och som
              vad jag förstår också Socialdemokraterna har ställt upp på. Vi
              kommer att följa frågan. Den lever i allra högsta grad. Men utgångspunkten
              för oss som allianspartier kommer naturligtvis att vara både barnen
              och den situation som vi nu befinner oss i.
            </seg>
            <seg xml:id="i-b5ce0058a503954b-0">
              När det gäller barnmorskors rätt att utföra abort på eget ansvar
              väldigt många barnmorskor utför aborter i dag med en läkare bakom
              sig har Göran Hägglund uttalat att han ville invänta Socialstyrelsens
              rapport, som har kommit nu i dagarna. Det får vara också mitt
              besked. Det är också en fråga som man behöver grunna lite extra
              på ur flera perspektiv. Frågan är aktuell och finns med i den
              fortsatta diskussionen.
            </seg>
          </u>
          <note type="speaker" xml:id="i-902c64925baf6ac8-0">
            Anf. 114 ELINA LINNA (v) replik:
          </note>
          <u who="elina_linna_aed53b" xml:id="i-4c33d35f04d31bb3-9">
            <seg xml:id="i-529131142a91f543-0">
              Herr talman! I mitt anförande tog jag upp att dagens familjer
              ser väldigt olika ut. Bilden av mamma-pappa-barn stämmer inte
              överens med väldigt många familjebildningar. Det finns ensamstående
              kvinnor som åker till Danmark, Finland eller Holland och skaffar
              ett barn. Sedan går några år och de kanske bildar familj med en
              man eller en kvinna som har flera barn. Familjen ser då väldigt
              annorlunda ut än ursprungsfamiljen gjorde när kvinnan skaffade
              barnet.
            </seg>
            <seg xml:id="i-1fc84e7b00530633-0">
              Inte alla som nu är i kammaren lyssnade på Chatrine Pålsson Ahlgren
              på radio i morse, men utifrån den diskussion som fördes på radio
              drar jag slutsatsen att Chatrine Pålsson Ahlgrens bild av familjen
              stämmer väl överens med ursprungsbilden av familjen, mamma-pappa-barn.
              Då är det svårt att acceptera och strida för ensamstående kvinnors
              rätt att få assisterad befruktning. Är min beskrivning riktig?
            </seg>
          </u>
          <note type="speaker" xml:id="i-94388534d1d88282-0">
            Anf. 115 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-00f0856d3e53a447-2">
            <seg xml:id="i-39fe559e0b8bf062-0">
              Herr talman! Nu är det så, Elina Linna, att det inte är Kristdemokraterna
              som har kommit på att det behövs en man och en kvinna för att
              ett barn ska komma till. Den makten har vi inte. Utifrån det perspektivet
              hävdar vi att barnen behöver en mamma och en pappa. Det tycker
              jag är en bra grundläggande princip. Sedan vet jag att det inte
              alltid är så, Elina Linna. Vi lever i en situation där det önskvärda
              inte alltid är den verklighet vi har. Men min åsikt är att vi
              ska göra så gott vi kan för att alla barn ska garanteras så trygga
              uppväxtvillkor som det bara är möjligt. Barn har också rättigheter.
              Det är inte bara vuxna som har mänskliga rättigheter utan även
              barnen.
            </seg>
          </u>
          <note type="speaker" xml:id="i-b5836e3ced26df48-0">
            Anf. 116 FINN BENGTSSON (m):
          </note>
          <u who="anders_bengtsson_84bcf7" next="cont" xml:id="i-131cda51d661084f-0">
            <seg xml:id="i-02ef3f324b26307e-0">
              Herr talman! När det gäller den här delen om prioriteringar inom
              hälso- och sjukvården skulle jag vilja lämna några viktiga kommentarer
              till utskottets ställningstagande som finns sammanfattat på s.
              52 i det aktuella betänkandet:
            </seg>
            <seg xml:id="i-69b1e7d3ce10b252-0">
              Det är enligt utskottets mening av stor betydelse att arbetet
              med prioriteringar fortlöpande utvecklas och förbättras.
            </seg>
            <seg xml:id="i-80bbe5d5144ce969-0">
              Det är något som jag och Moderaterna på alla sätt ställer oss
              bakom.
            </seg>
            <seg xml:id="i-784f8f5260715cdf-0">
              Ställningstagandet går tillbaka till den breda parlamentariska
              uppslutning som riksdagen visade för de riktlinjer för prioriteringar
              inom hälso- och sjukvården som antogs i april 1997. Här återfinns
              bland annat den så kallade etiska plattformen, bestående av tre
              grundläggande principer: människovärdesprincipen, behovssolidaritetsprincipen
              och kostnadseffektivitetsprincipen. Fyra breda prioriteringsgrupper
              exemplifierades.
            </seg>
          </u>
          <note xml:id="i-e49ec4ca49d76f49-0">
            Den fortsatta etiska och parlamentariska beredningen av prioriteringsarbetet
            har bland annat innefattat Prioriteringsdelegationen, som lämnade
            sitt slutbetänkande i januari 2001, Riksrevisionens styrelses
            framställning 2004/05:RRS2 samt ett uppdrag från den tidigare
            regeringen till Socialstyrelsen, den 8 december 2005, att kartlägga
            på vilket sätt hälso- och sjukvårdens huvudmän arbetar med prioriteringar.
          </note>
          <u who="anders_bengtsson_84bcf7" prev="cont" xml:id="i-69d20054ddb0c907-0">
            <seg xml:id="i-2257e09879477ae6-0">
              Herr talman! Utan att föregripa det senare, som ska redovisas
              för regeringen senast den 1 maj 2007, vill jag fästa kammarens
              uppmärksamhet på arbetet från 1997 fram till i dag. I alla dessa
              forum har man noga betonat att varje fall är unikt och ska bedömas
              utifrån den enskilde patientens behov och att prioriteringar av
              enskilda patienter aldrig bör ske efter i förväg fastställda mallar
              eller kriterier. Glädjande nog vidhåller nu utskottet med kraft
              sin uppfattning att riktlinjer för prioriteringsarbetet inte låter
              sig förenas med någon lista där vissa sjukdomar generellt prioriteras
              före andra.
            </seg>
            <seg xml:id="i-d03bdc84b1e5fccd-0">
              Men, herr talman, mot detta decennielånga breda parlamentariska
              arbete med prioriteringar inom hälso- och sjukvården har en till
              viss del subversiv verksamhet inom området bedrivits av en del
              sjukvårdshuvudmän. Ett exempel på detta är mitt hemlän Östergötland.
              Där har man med ett rödgrönt styre under den gångna mandatperioden
              enligt min mening närmast missbrukat de goda intentionerna med
              det nationella prioriteringsarbetet genom att sammanblanda uttrycket
              prioritering med begreppet ransonering. Genom toppstyrande politiska
              direktiv avkrävdes verksamhetscheferna i Östergötland just en
              sådan här lista på sjukdomar, rangordnade från ett till tio, från
              olika medicinska discipliner.
            </seg>
            <seg xml:id="i-c75475f87719e408-0">
              Listan kom raskt att kallas för den svarta listan, som faktiskt
              är en bra beskrivning. Den ledde nämligen till att man i ett första
              steg tog ett beslut redan 2003 som gjorde att man undanhöll östgötarna
              mer än ett 60-tal medicinskt motiverade diagnoser och åtgärder
              från det offentliga åtagandet utan att förslag till alternativ
              eller ens individuella överprövningsmöjligheter för de drabbade
              patienterna hade förberetts.
            </seg>
            <seg xml:id="i-b70eb9139ebbeab7-0">
              Allt detta motiverades med att man primärt skulle hålla budget.
              En besparing på 34 miljoner kronor utlovades. Av detta sparbeting
              kunde inför valet 2006 inget konkret redovisas. Men man hade ändå
              lyckats frångå såväl intentionerna i hälso- och sjukvårdslagens
              portalparagraf om en lika vård till alla som riksdagens upprepade
              påtalande om att någon lista med generella prioriteringar för
              alla patienter helt enkelt inte låter sig förenas med prioriteringsbegreppet
              utifrån den etiska plattformen.
            </seg>
            <seg xml:id="i-6a099c5c324ed391-0">
              Hur, herr talman, kunde man hamna så snett i ett regionalt prioriteringsarbete?
              Min förklaring till detta är att man med den socialistiska grundsynen
              har lätt att se en prioritering som liktydig med en ransonering,
              så länge kollektivets intressen prioriteras framför enskilda individer.
              Då håller man också budget, det vill säga man har identifierat
              skenande sjukvårdskostnader och tycker att det är viktigare att
              åtgärda dem än att reflektera över om kraftiga besparingar i sjukvården
              inte på sikt är dyrare för samhället. Det handlar om att se sjukvård
              som en investering. Det är en investering i hälsa för var och
              en. Det är en investering för att man ska leva upp till människovärdesprincipen
              och behovssolidaritetsprincipen, och det är en ekonomisk investering
              för att man ska leva upp till kostnadseffektivitetsprincipen på
              rimligt lång sikt. Sjukvård är visserligen dyrt med ett kvartalsekonomiskt
              landstingsbudgettänkande. Men sjukdom är alltid dyrare än sjukvård
              för såväl individ som samhälle.
            </seg>
            <seg xml:id="i-3c295558f9cc95e1-0">
              Som moderat vill jag därför med kraft värja mig mot denna typ
              av regionala excesser av socialistiska experiment där man överför
              en parlamentarisk samsyn på en solidariskt finansierad hälso-
              och sjukvård och en seriös prioriteringsdiskussion till kortsiktiga
              besparingar och till och med ransoneringar i vår viktigaste välfärdssektor.
              Men jag inser också att detta är en ofrånkomlig konsekvens av
              en ineffektiv högskattepolitik som sätter bidragsberoende framför
              att man ska vara frisk och ha ett arbete och en egen försörjning.
            </seg>
            <seg xml:id="i-d29a1fe9eabade0b-0">
              Herr talman! Det jag tänkte prata om i dag handlar om assisterad
              befruktning, och det är en fråga som flera av ledamöterna tidigare
              har debatterat i dag.
            </seg>
            <seg xml:id="i-664c6a21a229df18-0">
              Enligt lagen får gifta, sambor samt lesbiska par genomgå insemination.
              Och enligt lagen får ensamma kvinnor adoptera. Av den anledningen
              tycker jag att det känns väldigt ologiskt att man säger att ensamma
              kvinnor inte får genomgå en insemination om de vill skaffa ett
              barn. Var ligger logiken?
            </seg>
            <seg xml:id="i-ddeb6e45cc7d5e00-0">
              Det talas väldigt ofta i debatten om att barnen behöver både
              en mor och en far. Om det debatterade Chatrine och jag, som sagt,
              i radion i morse. Visst behövs det en mor och en far för att det
              ska bli ett barn, och det är klart att det kan vara önskvärt att
              barnet får växa upp i den relationen. Men vi vet att det ofta
              inte ser ut på det sättet i verkligheten. Vi har väldigt många
              olika slags familjer. Jag behöver inte räkna upp dem, för det
              har bland annat Elina Linna beskrivit så föredömligt tidigare
              i dag.
            </seg>
            <seg xml:id="i-0eee3f0fc3345fab-0">
              Vi vet också att väldigt många barn som har fötts i en parrelation
              sedan växer upp med en förälder. Det är faktiskt inte ovanligt.
              Det finns barn som föds i en parrelation med en far och en mor,
              men efter en skilsmässa eller efter det att man har gått ifrån
              varandra av olika anledningar är det bara den ena som har ansvaret
              för barnet. Blir då det barnet olyckligt? Nej, jag tror faktiskt
              inte det. Det får ju de bästa möjligheter i världen i alla fall.
            </seg>
            <seg xml:id="i-17030e20c4f4af45-0">
              Speciellt gäller detta de kvinnor som gärna vill genomgå en insemination.
              De har naturligtvis tänkt igenom den här situationen oändligt
              noggrant innan de fattar detta beslut. Det är naturligtvis extra
              svårt i Sverige, eftersom man inte ens har tillstånd att genomgå
              en insemination. Man måste fatta ett beslut. Är jag mogen att
              skaffa ett eget biologiskt barn? Och är jag mogen att tvingas
              fara till ett annat land för att genomgå den inseminationen?
            </seg>
            <seg xml:id="i-1e3785a596d98fe2-0">
              Som sagt: Jag ser inte logiken i att man inte ska kunna få genomgå
              en insemination. Som jag ser det är det inte föräldrarnas antal
              som avgör huruvida ett barn får en god uppväxt det avgör lika
              lite som deras kön. Det är kärlek, ärlighet, respekt, omtanke
              och trygga och stabila uppväxtförhållanden som är grundstenarna
              för ett barn.
            </seg>
            <seg xml:id="i-6d65638786965470-0">
              Först blev jag lite bekymrad när jag hörde att det här inte kommer
              att gå igenom i utskottet. Men när jag läser betänkandet ser jag
              att det står:
            </seg>
            <seg xml:id="i-e1f31845eb729385-0">
              När det gäller ensamståendes tillgång till assisterad befruktning
              förutsätter utskottet att regeringen noga följer frågan och återkommer
              till riksdagen om regeringen finner det motiverat.
            </seg>
            <seg xml:id="i-50a86c1682b8352a-0">
              Det är så lustigt att höra i debatten hur olika man kan tolka
              en skrivning. Jag tolkar den med glädje, med positivt tänkande.
              Det sunda förnuftet kommer ju att råda i departementet. Man kommer
              att se över hur det här kommer att bli för människorna, och man
              kommer att tillåta att ensamma kvinnor ska få genomgå en insemination.
              Det är en rättvisefråga av allra högsta grad. Av den anledningen
              har jag skrivit den här motionen. Jag har inga yrkanden, men,
              som sagt, min förhoppning är att sunda förnuftet ska råda.
            </seg>
          </u>
          <note xml:id="i-e8a1b2962b8b8dc6-0">
            Anf. 117 Andre vice talman BIRGITTA SELLÉN (c):
          </note>
          <note type="speaker" xml:id="i-7408a0d5dece24f0-0">
            Anf. 118 BJÖRN VON SYDOW (s):
          </note>
          <u who="bjorn_von_sydow_e95d4c" xml:id="i-8f6f3bee0f22fbd0-0">
            <seg xml:id="i-3b8b591d3b0e47c1-0">
              Herr talman! Jag vill ta upp det förhållandet att vi har elva
              motioner från ledamöter i sex av kammarens sju partier som tar
              upp jämställdhetsperspektiven i sjukvården. Ylva Johansson har
              talat om grundproblemet, nämligen att kvinnor har sämre behandlingsförhållanden
              än vad män har. Det är en solidaritetsfråga, en rättvisefråga
              och en fråga om tillit.
            </seg>
            <seg xml:id="i-774944522115faa6-0">
              Jag har väckt en motion där jag har begärt att regeringen ska
              ge en samlad redovisning av hur målet om en jämställd vård har
              nåtts och vilka ytterligare insatser som kan behövas.
            </seg>
            <seg xml:id="i-f458acc84282e36b-0">
              Utskottet arbetade med frågan i samband med kvinnodagen den 8
              mars. Regeringen, genom de folkpartistiska ledamöterna, har ställt
              sig bakom ett beslut om att ge 90 miljoner under tre år till Forskningsrådet
              för arbetsliv och socialvetenskap för att initiera ett forskningsprogram
              om kvinnors hälsa. Det är mycket bra, men det är ett komplext
              förhållande.
            </seg>
            <seg xml:id="i-5e44d222dab78726-0">
              Vad är det som gör att det i den kliniska situationen blir skillnader?
              Om man kan se, om man kan förstå, kan man handla på ett bättre
              sätt.
            </seg>
            <seg xml:id="i-b3f8d31afe02c1fb-0">
              Utskottet föreslår med anledning av de elva motionerna från sex
              av kammarens sju partier en skrivning som går ut på att utskottet
              förutsätter att alla berörda aktivt arbetar vidare med dessa frågor.
            </seg>
            <seg xml:id="i-d31e3686adba69c8-0">
              Min erfarenhet från att ha varit statsråd, kommunalman och så
              vidare är att det här inte är en skrivning som är i klass med
              ett så komplext förhållande. Det finns olika huvudmän. Staten
              är uppdelad i olika myndigheter. Där finns behandling och vård,
              undervisning och forskning. Den här skrivningen är alltför bred
              för att någon ska ta till sig ansvaret sjukvårdshuvudmännen, kommunerna,
              opinionsbildningen. Nej, jag är väl medveten om att riksdagen
              och regeringen inte handlägger allt inom vårdområdet, men att
              komma till riksdagen med en redovisning innebär att det blir ett
              tvång på en seriös hantering i Regeringskansliet, i myndigheterna
              samt samråd med kommuner och landsting. Redan redovisningen till
              kammaren och debatten här, proposition, skrivelse, eller vad det
              kan vara, skulle innebära att vi inte bara handlar utan också
              förstår vad det är vi kan åstadkomma med våra handlingar.
            </seg>
            <seg xml:id="i-a5dc0a9fd68ef378-0">
              Herr talman! Jag tycker att den föreslagna skrivningen från majoriteten
              är svag. Den är inte i klass med det som krävs i ett sådant stort
              problemområde. Jag anser att reservation 19 bättre omhändertar
              det samhällsproblem som det här handlar om. Om inte majoriteten
              går upp och tar en replik och säger att man ändrar sig, kommer
              jag att vilja yrka bifall till reservation 19.
            </seg>
          </u>
          <note xml:id="i-84b94f17f739bdeb-0">
            I detta anförande instämde Lennart Axelsson, Christer Engelhardt,
            Lars U Granberg, Ylva Johansson, Marina Pettersson och Per Svedberg
            (alla s).
          </note>
          <note type="speaker" xml:id="i-9747762d05f5268d-0">
            Anf. 119 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-00f0856d3e53a447-3">
            <seg xml:id="i-502cb60d23cc9332-0">
              Herr talman och före detta herr talman! Det känns konstigt att
              ta replik på Björn von Sydow. Björn har varit en utomordentlig
              talman, och jag har haft stor respekt för honom.
            </seg>
            <seg xml:id="i-435ec44a372eb04e-0">
              Jag ska ändå säga att från Socialdepartementets och alliansens
              sida garanterar jag att denna fråga är jätteviktig. Samtidigt
              har vi inte ännu hunnit ta upp alla frågor i departementet, men
              den här frågan är synnerligen angelägen.
            </seg>
            <seg xml:id="i-ad2ad5e6c060698d-0">
              Jag måste få ställa en fråga till Björn von Sydow. Socialdemokraterna,
              med stöd av Vänsterpartiet och Miljöpartiet, har haft regeringsmakten
              i tolv år. Varför lyckades man inte under den tiden att lösa problemet?
            </seg>
            <seg xml:id="i-bf99026637fc6da7-0">
              Vi står inför ett antal utmaningar. Föreningen Gynsam har arbetat
              oerhört bra med att det går att förebygga all livmoderhalscancer
              genom att vaccinera unga tjejer 1315 år. Det har kommit fram i
              debatten. Personligen tror jag men det gäller bara kvinnor att
              det är ett sätt att visa att kvinnornas situation och kvinnosjukdomar
              ska prioriteras och fokuseras. När Socialstyrelsen har tittat
              på om detta är ett bra sätt att agera på, lovar jag att vi självklart
              ska lägga fram propositioner.
            </seg>
            <seg xml:id="i-26fd0173d347c88f-0">
              Socialstyrelsen har ett tillsynsansvar. Det är ett stort ansvar
              att visa att alla människor, oavsett om de är kvinnor eller män,
              ska få rätt behandling för sina åkommor oavsett vad det kostar.
            </seg>
          </u>
          <note type="speaker" xml:id="i-ead9c8025ff90d3e-0">
            Anf. 120 BJÖRN VON SYDOW (s) replik:
          </note>
          <u who="bjorn_von_sydow_e95d4c" xml:id="i-8f6f3bee0f22fbd0-1">
            <seg xml:id="i-7e0fe42bd09e50de-0">
              Herr talman! Jag är glad över att jag får ta kammarens uppmärksamhet
              i anspråk även om jag inte längre är kammarens talman. På några
              punkter vill jag göra det.
            </seg>
            <seg xml:id="i-976ac1659ca562b4-0">
              Det här är en stor social frågeställning, och den är värd att
              vi i riksdagen väljer rätt form för vårt arbete fast vi är medvetna
              om hur samhällsorganisationen är med alla sina aktörer. Jag tror
              att det är rätt att använda riksdagen som forum för ett arbete
              inom Regeringskansliet, myndigheter och så vidare.
            </seg>
            <seg xml:id="i-11b1b129c784dbe0-0">
              Jag är glad att Chatrine Pålsson Ahlgren nu säger att det kommer
              en proposition om detta. Jag tar det som en framgång för det som
              ligger i reservation 19.
            </seg>
          </u>
          <note type="speaker" xml:id="i-2ce6a305bb9c9dd6-0">
            Anf. 121 CHATRINE PÅLSSON AHLGREN (kd) replik:
          </note>
          <u who="chatrine_palsson_c4018c" xml:id="i-00f0856d3e53a447-4">
            <seg xml:id="i-2c8eb5ae0a5abb8b-0">
              Herr talman! Jag kan inte här säga om de olika frågorna ska mynna
              ut i en direkt proposition, men vi ska ta upp dem och använda
              oss av den kunskap som finns. Det gäller inte minst den verksamhet
              som sker för att förebygga livmoderhalscancer. Den känns oerhört
              angelägen.
            </seg>
            <seg xml:id="i-a6a14a480c904438-0">
              Som Björn von Sydow mycket väl vet är det svårt att komma ut
              med kunskap i alla delar av sjukvården och verksamheten. Vi har
              kämpat mycket med en del frågor, och det tar sådan tid att få
              ut kunskapen så att alla kan ta del av den.
            </seg>
            <seg xml:id="i-3f1756902e07901b-0">
              Jag lovar att jag ska göra allt för att lyfta upp frågorna om
              jämställd vård. Det kan jag garantera.
            </seg>
          </u>
          <note type="speaker" xml:id="i-d423ae3df98eb140-0">
            Anf. 122 FINN BENGTSSON (m) replik:
          </note>
          <u who="anders_bengtsson_84bcf7" xml:id="i-120afbdf2cf1523a-0">
            <seg xml:id="i-d636420e1518567d-0">
              Herr talman! Jag delar helt Björn von Sydows synpunkter i sak,
              men jag vill göra en reflexion.
            </seg>
            <seg xml:id="i-045f6226d187e893-0">
              I mitt anförande lyfte jag fram frågan om prioriteringsarbetet.
              Bland de tre huvudprinciperna i den etiska plattformen är den
              överordnade principen människovärdesprincipen. Den tidigare regeringen
              gav ett uppdrag till Socialstyrelsen som ska redovisas den 1 maj.
              Jag inväntar naturligtvis med spänning vad det kommer att utmynna
              i. Så här förtydligade man sig i uppdraget vad gäller människovärdesprincipen:
              Det relevanta vid prioriteringar är att människovärdet inte är
              knutet till människors personliga egenskaper eller funktioner
              i samhället såsom begåvning, social ställning, inkomst, hälsotillstånd,
              ålder etcetera utan till själva existensen. Där kan man naturligtvis
              lägga in könet.
            </seg>
            <seg xml:id="i-37a5378db519827a-0">
              Det är klokt och intressant att avvakta vad resultatet blir från
              Socialstyrelsen det är ändå det uppdrag den tidigare regeringen
              har givit än att just nu i ett motionsbetänkande med kraft hävda
              att ärendet ska avgöras.
            </seg>
          </u>
          <note type="speaker" xml:id="i-cc1e3e929082949f-0">
            Anf. 123 BJÖRN VON SYDOW (s) replik:
          </note>
          <u who="bjorn_von_sydow_e95d4c" xml:id="i-8f6f3bee0f22fbd0-2">
            <seg xml:id="i-e8c0d2271efc0082-0">
              Herr talman! Jag tycker att det är positivt att Finn Bengtsson
              går så långt och är inne på att det ska komma en redovisning till
              riksdagen. Jag tror att i ett sådant komplext förhållande är riksdagen
              viktig. Det framtvingar, låt vara under en lång tid, många månader
              kanske, med arbete i regeringen och i myndigheter, en hälsning
              så att sådana här komplexa mål uppnås.
            </seg>
            <seg xml:id="i-2bcb59c192fbc219-0">
              Jag hoppas att Finn Bengtsson säger att det säkert är naturligt
              att regeringen i någon form, i skrivelse eller proposition, kommer
              till kammaren med en redovisning, till exempel i höst.
            </seg>
          </u>
          <note type="speaker" xml:id="i-363b4cc8088af83e-0">
            Anf. 124 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-3b9f9a72fb3e99b2-4">
            <seg xml:id="i-d8f90e2ecfb1e1b3-0">
              Herr talman! Jag vill understryka att det är en oerhört viktig
              fråga. Jag vet inte om Björn von Sydow hörde det, men jag sade
              i mitt anförande att vi behöver en mer jämställd vård. Jag beskrev
              att vi i dag inte har en situation som vi kan vara till freds
              med. Det är många steg som behöver tas för att intensifiera det
              arbetet. Man ser det väldigt tydligt just inom vård- och omsorgssektorn.
              Jag vill påstå att socialutskottet, med både tidigare och nuvarande
              majoritet, under flera år har tagit upp, drivit på och krävt besked
              från såväl regeringar som Socialstyrelsen och Sveriges Kommuner
              och Landsting och sagt att det arbetet måste noga följas.
            </seg>
            <seg xml:id="i-877dc6f89da064b7-0">
              Vi har ett jättestort område vård och omsorg men dock begränsat.
              Jag förstår absolut att vi är överens om att jämställdhetsarbetet
              är så mycket bredare. Det gäller hela samhället, och det gäller
              alla nivåer. Jag utgår från att det ingår i jobbet för vår jämställdhetsminister,
              Nyamko Sabuni, att hela tiden återkomma med helheterna till riksdagen.
            </seg>
            <seg xml:id="i-cabbeb3f05554795-0">
              Jag vill bara för min del säga att jag instämmer i att detta
              är ett prioriterat område som ska följas och granskas. Och debatt
              ska föras här i kammaren. Jag delar den uppfattningen.
            </seg>
          </u>
          <note type="speaker" xml:id="i-6ff19188b068f8fd-0">
            Anf. 125 BJÖRN VON SYDOW (s) replik:
          </note>
          <u who="bjorn_von_sydow_e95d4c" xml:id="i-8f6f3bee0f22fbd0-3">
            <seg xml:id="i-7f894836099ce013-0">
              Herr talman! När jag hörde Kenneth Johansson tala för utskottsmajoriteten
              skrev jag på mitt lilla papper så här om anförandet: Viljan finns,
              men ganska runt.
            </seg>
            <seg xml:id="i-9c9c85b5f805f353-0">
              Om jag får läsa några rader ur den socialdemokratiska reservationen
              kommer man där in på vad jag tycker ska vara bra utgångspunkter:
            </seg>
            <seg xml:id="i-73bb92f26afcfdf8-0">
              Enligt vår mening är det av oerhört stor betydelse att de kunskaper
              som nu samlas in omsätts i konkret handling för att uppnå en mer
              jämställd vård. Regeringen bör ge riksdagen en samlad redovisning
              av hur målet om en jämställd vård har nåtts och vilka ytterligare
              insatser som kan behövas. Enligt vår mening bör regeringen även
              återkomma till riksdagen med förslag på åtgärder för att minska
              skillnaderna inom hälso- och sjukvård samt socialtjänst på grund
              av kön. Vidare bör en utredning tillsättas med uppgift att ta
              fram könskonsekvensanalyser av reformer som rör vårdgarantin,
              läkemedel, fritt vårdval och arbetet med att ta fram prioriteringslistor.
            </seg>
            <seg xml:id="i-57bdf79a367bb8f2-0">
              När man ser det tycker jag att man kan se framför sig hur värdefullt
              det skulle kunna bli med ett ordentligt arbete som har till syfte
              att från början tillgodose ett tillkännagivande från riksdagen.
            </seg>
            <seg xml:id="i-d60b684ddc25b158-0">
              Min erfarenhet från när jag var statsråd är att jag försökte
              läsa betänkanden, läsa brödtexter och så vidare och ta dem till
              mig. Ibland var det lite ensamt på departementet, när politikern
              läste och läste in. Inom tjänstemannasystemet är man inte alltid
              riktigt van vid hur dialogen regeringriksdag går till.
            </seg>
            <seg xml:id="i-ff9eb21f5a6d94c1-0">
              Nog hade det varit bra att i en så här stor och komplicerad fråga
              vara tydlig med ett tillkännagivande om att regeringen ska komma
              tillbaka med en bedömning av det slag som vi efterfrågar.
            </seg>
          </u>
          <note type="speaker" xml:id="i-98a357ede8c5e207-0">
            Anf. 126 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-3b9f9a72fb3e99b2-5">
            <seg xml:id="i-a847d7c02c6ee9be-0">
              Herr talman! Om vi läser brödtexten i det här betänkandet ser
              vi att det står beskrivet vad som pågår i Socialstyrelsen och
              SKL. Det är sådant som riksdagen, via framför allt socialutskottet,
              har varit pådrivande för att få fram. Det räcker inte, och vi
              ska noga följa det arbetet. Jag tror att vi i utskottet är överens
              om att vi noga ska följa det här och agera på lämpligt sätt så
              att vi i kommande betänkanden kan vara fylligare i den redovisning
              som vi kan ge till riksdagen.
            </seg>
          </u>
          <note type="speaker" xml:id="i-78c5e16ced0eb435-0">
            Anf. 127 BJÖRN VON SYDOW (s) replik:
          </note>
          <u who="bjorn_von_sydow_e95d4c" xml:id="i-8f6f3bee0f22fbd0-4">
            <seg xml:id="i-2d1036b8aced6848-0">
              Herr talman! Jag är tacksam och tillfredsställd med den deklaration
              som utskottets ordförande nu gör om hur den här frågeställningen
              kan gå vidare. Jag ser fram emot att utskottet på det här sättet
              verkligen ser på betydelsen av en samlad redovisning, en samlad
              debatt och ett ställningstagande i detta stora och mycket komplexa
              samhällsproblem som jämställdhet mellan män och kvinnor inom vården
              är.
            </seg>
          </u>
          <note xml:id="i-cdb58555e40e97b0-2">
            Överläggningen var härmed avslutad.
          </note>
          <note xml:id="i-6ebf392ddcb4b492-0">
            11 § Studiestöd
          </note>
          <note xml:id="i-4b053311646e2a43-4">
            Föredrogs
          </note>
          <note type="speaker" xml:id="i-76e646e34eaea97d-0">
            Anf. 128 MAGDALENA STREIJFFERT (s):
          </note>
          <u who="magdalena_streijffert_70b77d" next="cont" xml:id="i-bc9ddb37fe4b0448-0">
            <seg xml:id="i-b820a2413bbb660f-0">
              Herr talman! Vi ska i dag diskutera frågan om studiestöd, en
              fråga som är viktig ur många olika aspekter. För det första krävs
              det ett bra och generöst studiestöd för att alla ska ha samma
              möjligheter i livet.
            </seg>
            <seg xml:id="i-6ea4c2768c7cb31a-0">
              Vi socialdemokrater anser att alla människor är lika mycket värda,
              men vi föds med olika förutsättningar. Dina föräldrars storlek
              på plånbok, din etniska bakgrund, om du är kvinna eller har ett
              funktionshinder ska inte avgöra din framtid.
            </seg>
            <seg xml:id="i-26588a0e515524bb-0">
              För oss socialdemokrater är det viktigt att det förs en politik
              där alla får möjlighet att förverkliga sina drömmar, utvecklas
              och få bättre möjligheter på arbetsmarknaden. Tillgång till bildning
              och kunskap är viktig för den enskilde men också avgörande för
              vårt lands utveckling. Med en kunnig befolkning står vi också
              som nation starka i konkurrensen. Allt fler jobb kräver i dag
              en högskoleexamen. Allt färre jobb finns för dem som inte fått
              del av någon utbildning utöver grundskolan.
            </seg>
            <seg xml:id="i-1279b62ed55ecc6a-0">
              Utmaningen för ett kunskapssamhälle som Sverige ligger i att
              både bredda kunskapen så att fler får del av den och samtidigt
              göra strategiska val för att kunna ligga i utvecklingens spets
              på viktiga forskningsområden.
            </seg>
            <seg xml:id="i-8bc226ff004fea1f-0">
              Herr talman! Utbildningsklyftor måste minskas och motverkas,
              inte ökas. Men med den borgerliga regeringens politik verkar man
              vilja göra precis tvärtom.
            </seg>
            <seg xml:id="i-087bdd6fab7606b9-0">
              Detta förslag innebär att de som står längst från arbetsmarknaden,
              med en låg utbildningsnivå och ofta lågt självförtroende får det
              ännu svårare att ta steget att slutföra sin gymnasieutbildning
              och våga läsa vidare, kanske på högskolan eller en kvalificerad
              yrkesutbildning.
            </seg>
            <seg xml:id="i-1598875947f0562d-0">
              Detta förslag innebär att Sveriges 350 000 studenter varken kommer
              att få en bättre ekonomisk situation eller mer trygghet under
              sin studietid med en borgerlig regering detta tillsammans med
              en politik där regeringen sedan tidigare skurit ned en tredjedel
              av komvux, minskat möjligheterna för unga att läsa på högskolan
              och vill införa en gymnasieskola där färre ungdomar får med sig
              en högskolebehörighet.
            </seg>
            <seg xml:id="i-685ca0e049f55d16-0">
              Jag vill därför för Socialdemokraterna yrka bifall till reservationerna
              2 och 5.
            </seg>
            <seg xml:id="i-e0ef3d33e3b97b51-0">
              Herr talman! Det är viktigt att alla människor ges möjlighet
              till återkommande kompetensutveckling och fortsatt lärande genom
              hela livet. Att ha tillgång till kunskap och möjlighet att förvärva
              ny är viktigt på en alltmer kunskapskrävande arbetsmarknad. Både
              för den enskilde och för vårt lands utveckling behöver vi stödja
              de människor som står längst från arbetsmarknaden och har låg
              utbildningsnivå.
            </seg>
            <seg xml:id="i-30f525472d715ae0-0">
              Kalle orkade inte bry sig om skolan, hoppade av i gymnasiet men
              inser att han inte får något jobb och vill nu slutföra sin gymnasieutbildning,
              komma ut på arbetsmarknaden och äntligen kunna flytta hemifrån.
              För Tania, som har flytt från krigets Irak, har fått uppehållstillstånd
              men har inte några papper med sig som styrker hennes utbildning
              i hemlandet, kan komvux bli hennes möjlighet att återfå sin självkänsla
              och få komma ut i arbetslivet. För dessa personer är tröskeln
              till studier hög, och om de är hänvisade till studiemedel där
              större delen är lån är risken att de inte vågar ta det steget.
            </seg>
            <seg xml:id="i-a63545548f5f0207-0">
              Vi socialdemokrater vill ge människor en andra chans. Vi vill
              minska trösklarna så att allt fler tar del av kunskap och får
              möjlighet att komma ut på arbetsmarknaden. Målet är självklart
              att alla ska gå ut gymnasiet med godkända betyg, men för dem som
              inte lyckas eller för dem som kommer senare till Sverige måste
              det finnas en andra chans.
            </seg>
            <seg xml:id="i-54c35cf818186707-0">
              Vi anser därför att någon form av studiefinansiering, till exempel
              rekryteringsbidrag, är nödvändigt för att de personer som står
              långt ifrån arbetsmarknaden med låg utbildningsnivå ska ges möjlighet
              att slutföra en gymnasieutbildning. Det är en dörr som den borgerliga
              regeringen nu brutalt slår igen.
            </seg>
            <seg xml:id="i-2e6867b4e85f10f8-0">
              Herr talman! Vi har en bättre mångfald på högskolan i dag än
              vi tidigare haft. Av dem som började högskolan förra året hade
              24 procent en arbetarbakgrund, en femtedel är över 35 år och lika
              många har barn. Fler än någonsin har haft möjlighet att läsa vidare
              genom utbyggnad av regionala högskolan, utökandet av antalet platser
              och satsningar för att minska den sociala snedrekryteringen.
            </seg>
            <seg xml:id="i-44deeaa78145a236-0">
              Men alla ska också ges förutsättningar att klara sina studier.
              Vi socialdemokrater såg till att studenter med barn får ett extra
              ekonomiskt bidrag. Vi höjde tillsammans med Miljöpartiet och Vänsterpartiet
              studiemedlets totalbelopp med 300 kronor i månaden under förra
              året.
            </seg>
            <seg xml:id="i-8a35a1b82fa33bf4-0">
              Fortfarande är det dock många studenter som inte får sin ekonomi
              att gå ihop. Många mår dåligt och är stressade. Alla har inte
              möjlighet att låna av sina föräldrar. Extraarbetet i kassan på
              Konsum kanske gör att man som student försummar sina studier.
            </seg>
            <seg xml:id="i-c98c805bb1dde979-0">
              Högre studier ska inte vara en klassfråga. Men det är just de
              personerna som har en arbetarbakgrund som vågade ta steget att
              börja läsa på högskolan som drabbas hårdast. Det är därför nödvändigt
              att det görs en översyn av studiemedelssystemet i syfte att förbättra
              studenternas ekonomiska situation.
            </seg>
            <seg xml:id="i-53b59cd5cda5b3fc-0">
              Alla har inte möjlighet att jobba vid sidan av. Vi anser också
              att det är viktigt för kvaliteten i högre utbildning att studier
              också är en heltidssysselsättning. Vi beslutade därför i vårt
              valmanifest att vi skulle höja studiemedlet ytterligare under
              mandatperioden.
            </seg>
            <seg xml:id="i-30e4d5eec9bde170-0">
              I den borgerliga alliansens betänkande står att ni vill se över
              dessa områden. I valrörelsen lovade ni dyrt och heligt att totalbeloppet
              skulle höjas. Statsminister Fredrik Reinfeldt säger i Agenda den
              22 januari i år att det är några tuffa år för studenterna med
              makaroner och ketchup, alltså ingen studiemedelshöjning.
            </seg>
            <seg xml:id="i-3d0d067f3c25bb86-0">
              Läser man ert valmanifest, som är ert löfte till väljarna om
              vad ni ska göra under mandatperioden, står det inte en enda rad
              om att ni ska höja totalbeloppet. Sveket mot studenterna är ett
              faktum.
            </seg>
            <seg xml:id="i-e96ba5e32969c187-0">
              Att studera på heltid kräver både tid och kraft. För att studierna
              inte ska bli lidande och dra ut på tiden finns det begränsningar
              i hur mycket man får tjäna för att få fullt studiestöd. Detta
              så kallade fribelopp räknas i dag per halvår. Tjänar man för mycket
              riskerar den studerande att bli återbetalningsskyldig eller att
              inte få ut hela delen av studiestödet.
            </seg>
            <seg xml:id="i-432cfc25e29e8376-0">
              Vi socialdemokrater anser att fribeloppet bör höjas eftersom
              vi anser att nivån i dag är för låg. Det gäller framför allt med
              tanke på att studiemedel inte utbetalas under sommaren. Väldigt
              många studenter tvingas då jobba under den tiden för att få sin
              ekonomi att gå ihop. Fribeloppet bör också räknas per helår och
              inte som det är i dag per halvår, eftersom det är främst på sommaren
              som det extra arbetet sker. Lönen utbetalas sedan under höstterminen.
            </seg>
            <seg xml:id="i-b11043595047c1c9-0">
              Här verkar vi egentligen vara överens. Men den borgerliga regeringen
              väljer att i stället för att göra förbättringar gömma frågan i
              en utredning.
            </seg>
            <seg xml:id="i-40055e1949002073-0">
              Herr talman! Den studiesociala situationen för studenterna behöver
              förbättras. Den typiska genomsnittliga studenten har förändrats.
              Precis som jag tog upp tidigare har inte trygghetssystemen helt
              anpassat sig efter dagens verklighet.
            </seg>
          </u>
          <note xml:id="i-f0f065ffe05d1192-0">
            Därför tillsatte den socialdemokratiska regeringen en utredning,
            Studerande och trygghetssystem , som var färdig i december 2003.
            Utredningen visade på de brister som finns i studenters trygghetssystem.
          </note>
          <u who="magdalena_streijffert_70b77d" prev="cont" xml:id="i-2f5f1cf962dd324f-0">
            <seg xml:id="i-45cdfc7db5c88322-0">
              Det har bland annat lett till att det har beslutats om extra
              studiebidrag för studenter med barn. Åldersgränsen för rätt till
              studiemedel höjdes från 50 år till 54 år. Ett förslag om studier
              på deltid som kombineras med deltidssjukskrivning lades fram.
            </seg>
            <seg xml:id="i-a1e89dc470c74fb8-0">
              Vi socialdemokrater röstade emot en parlamentarisk studiesocial
              utredning som de borgerliga partierna tillsammans med Miljöpartiet
              beslutade om i slutet av förra mandatperioden. Det gjorde vi för
              att vi ser risker med att en ytterligare utredning försenar de
              förslag som behövs för att även studenterna ska känna trygghet
              under sin studietid.
            </seg>
            <seg xml:id="i-67b5b63fb773a661-0">
              Vi socialdemokrater vill här tydliggöra vikten av att denna utredning
              kommer i gång under en snar framtid. Direktiven ska fokusera på
              lösningar för att förbättra studenternas trygghetssystem och inte
              på problemen.
            </seg>
            <seg xml:id="i-f286b69bfc4b1901-0">
              Herr talman! Avslutningsvis gör detta betänkande från de borgerliga
              som vi diskuterar här i dag att trösklar höjs, återvändsgränder
              införs och viktiga frågor göms i utredningar. Vi socialdemokrater
              anser att Sverige behöver ett bra och generöst studiestödssystem
              som gör det möjligt för alla att få en bra utbildning under hela
              livet. Det är viktigt för den enskilda personen men också för
              landets utveckling.
            </seg>
          </u>
          <note xml:id="i-2a8927914b1c012a-0">
            I detta anförande instämde Per Svedberg (s).
          </note>
          <note type="speaker" xml:id="i-20b0fb37ed5477e3-0">
            Anf. 129 ROSSANA DINAMARCA (v):
          </note>
          <u who="rossana_dinamarca_0bda0d" next="cont" xml:id="i-f44fd53b3f98de14-0">
            <seg xml:id="i-37d441fbd3c816a6-0">
              Herr talman! Kunskap är en demokratisk rättighet, och högskoleutbildning
              måste därför vara tillgänglig för alla. För Vänsterpartiet är
              det en viktig målsättning att bredda rekryteringen till högskolan.
              En av de viktigaste åtgärderna för att minska den sociala snedrekryteringen
              är att skapa ett studiestödssystem som ger social och ekonomisk
              trygghet.
            </seg>
            <seg xml:id="i-3565bfe80b4a39a0-0">
              Sverige hade under lång tid ett relativt generöst studiestöd,
              som dessutom genomgick kontinuerliga förbättringar. Detta hade
              positiva effekter och innebar att den sociala snedrekryteringen
              vid högskolan minskade. Den utvecklingen har brutits, eftersom
              studiemedlen har förlorat i värde och inte längre täcker studenters
              levnadsomkostnader.
            </seg>
            <seg xml:id="i-285f0f653a5bb023-0">
              Föreningssparbankens institut för privatekonomi har visat att
              studenter har fått en standardsänkning med drygt 40 procent mellan
              åren 1989 och 2004 inte minst beroende på ökade boendekostnader.
              I Social rapport 2006 konstaterade Socialstyrelsen att antalet
              fattiga studerande har ökat från 14 procent till 20 procent mellan
              åren 1991 och 2003. Siffrorna visar på ett akut behov av en förstärkning
              av studenters ekonomi.
            </seg>
            <seg xml:id="i-05028e958b168c08-0">
              I vårpropositionen för 2006 höjdes studiemedlen visserligen med
              300 kronor i månaden vilket givetvis var positivt. Men det är
              långt ifrån Vänsterpartiets krav, som var en höjning med 1 500
              kronor per månad. Vi står fortfarande fast vid det kravet och
              föreslog därför i vårt budgetförslag i höstas att studiemedlen
              skulle höjas med 1 200 kronor i månaden. Det avslogs här i kammaren
              i december av majoriteten. När Lars Leijonborg besökte utskottet
              den 20 februari var beskedet tydligt. Ministern bedömer inte frågan
              som extremt angelägen längre.
            </seg>
            <seg xml:id="i-78a222996eafef1b-0">
              Det är klart att frågan inte är angelägen för en regering som
              vill minska vägarna in till en högre utbildning.
            </seg>
            <seg xml:id="i-009d945ee865ea90-0">
              Med vårt förslag till höjning av studiemedlen hade vi kunnat
              lösa en akut situation. Men det finns en rad problem med dagens
              studiemedelssystem som återstår att lösa. Det handlar exempelvis
              om att höja bidragsdelen i studiemedlen för att ge studerande
              en möjlighet att påverka sin skuldsättning och den framtida återbetalningen
              av studiemedlen. Ett annat problem, som är upphov till dagens
              situation, är att studiemedlen förlorar i värde och att de därför
              behöver indexregleras på något annat sätt än genom att knytas
              till prisbasbeloppet. Dessutom är det sociala skyddsnätet för
              studerande dåligt utvecklat.
            </seg>
            <seg xml:id="i-230c4e8c84d295b9-0">
              Frågan om fribeloppet har kommit upp, och kommer säkert också
              upp i senare inlägg. Jag vill därför uttrycka en viss oro för
              att detta blir lösningen på studenternas ekonomiska situation.
              Heltidsstudier ska ses som en heltidssysselsättning. Det är viktigt
              för kvaliteten men också för en bred rekrytering till högre utbildning.
              Det är inte acceptabelt att de som själva kan finansiera sina
              studier är de som har möjligheten att studera.
            </seg>
            <seg xml:id="i-6a8ef500609bced5-0">
              Vi vet att studenten i dag inte är 20 år och fri som en fågel
              och bara kan leva på makaroner och nudlar. Vi vill heller inte
              ha det så. Det är viktigt att slå vakt om att även de som inte
              har föräldrar som kan hjälpa till att finansiera studierna har
              de reella möjligheterna till utbildning. Vi vet också att de studenter
              som har barn har små eller inga möjligheter att dessutom ha ett
              extraknäck eller två vid sidan om studierna.
            </seg>
            <seg xml:id="i-341833c1544323ea-0">
              Herr talman! Regeringen har dragit ned stödet till vuxenutbildningen
              med 600 miljoner årligen de kommande åren. Regeringen gör allt
              för att försvåra för vuxenstuderande att komplettera sina tidigare
              studier genom att skära ned på komvux och avskaffa rekryteringsbidraget.
            </seg>
            <seg xml:id="i-eadcd360d1f54a9c-0">
              Det svenska utbildningssystemet har sedan länge kännetecknats
              av synsättet att utbildning är en rättighet och en viktig förutsättning
              för att utveckla ett demokratiskt samhälle. Utbildningspolitiken
              har därför innehållit betydande kompensatoriska åtgärder, exempelvis
              av ekonomisk art, för att ge alla lika tillgång till utbildning
              oavsett bakgrund, ekonomiska förutsättningar och liknande. Det
              är mot den bakgrunden studiestödssystemet ska ses.
            </seg>
            <seg xml:id="i-b33c47389d577fe0-0">
              En ganska ny studiestödsform var rekryteringsbidraget, som infördes
              2003. Detta kunde man få om man hade fyllt 25 år, var arbetslös,
              riskerade arbetslöshet eller var funktionshindrad samt hade en
              kort tidigare utbildning. Bidraget var tänkt att utgöra ett incitament
              till fortsatta studier. Rekryteringsbidraget avskaffades av den
              nya borgerliga regeringen med motiveringen: Det är inte rättvist
              att personer som är över 25 år och har gjort sitt inträde på arbetsmarknaden
              skall gynnas i studiestödssystemet. Med detta tar regeringen ett
              kraftigt avsteg från principen om allas rätt till utbildning.
            </seg>
            <seg xml:id="i-ab3f15b3e66cc5df-0">
              Att regeringen med Moderaterna i spetsen har ett ont öga till
              arbetslösa har varit känt sedan tidigare, men att den även har
              en negativ inställning till att funktionshindrade ges förutsättningar
              att skaffa sig en utbildning är ett nytt inslag i deras politik.
            </seg>
            <seg xml:id="i-60b0afa2452b16e5-0">
              Vänsterpartiet anser att rekryteringsbidraget var viktigt för
              att höja utbildningsnivån för dem som har kortast utbildning och
              därmed störst behov. Vi föreslog därför att rekryteringsbidraget
              skulle vara kvar.
            </seg>
            <seg xml:id="i-477f3ba2f9a20c0e-0">
              Herr talman! Det ligger i allas vårt intresse att alla som bor
              i Sverige ges möjlighet att lära sig det svenska språket. Dåliga
              kunskaper i svenska handlar inte om ovilja utan om brister i systemet.
              Det råder problem med dagens utbildning i svenska för invandrare,
              sfi, och systemet behöver reformeras. Vi måste förbättra möjligheterna
              för alla som kommer till Sverige att lära sig svenska oavsett
              om de vill bli svenska medborgare, behålla sitt gamla medborgarskap
              eller ha dubbelt medborgarskap. För att förbättra sfi-undervisningen
              behöver vi en tydligare individualisering och fler undervisningstimmar
              per vecka. Sfi ska kunna läsas i kombination med praktik, arbetslivsorientering,
              validering, annan utbildning eller förvärvsarbete.
            </seg>
            <seg xml:id="i-0a978419417d4690-0">
              Eftersom timersättningen för vuxna som deltar i sfi-undervisning
              tagits bort tvingas många att välja bort svenskundervisning av
              ekonomiska skäl. Jag kan bara beklaga att majoriteten i utskottet
              inte ser problemet och därför inte kommer att agera för att se
              över invandrades studieekonomiska situation.
            </seg>
            <seg xml:id="i-ab23f3f732d838cc-0">
              Jag vill därmed yrka bifall till reservation 5.
            </seg>
          </u>
          <note xml:id="i-85c51909c9c369db-0">
            I detta anförande instämde Kalle Larsson (v).
          </note>
          <note xml:id="i-ff91bc40b9b2aa25-0">
            Ajournering
          </note>
          <note xml:id="i-f17d5500e55363c5-0">
            Kammaren beslutade kl. 15.53 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="rossana_dinamarca_0bda0d" prev="cont" xml:id="i-19bd0f0b15570247-0">
            <seg xml:id="i-23f5b2a39c97dd4c-0">
              Återupptagna förhandlingar
            </seg>
            <seg xml:id="i-648fdd9db202afe6-0">
              Lars Johansson (s) anmälde att han avsett att rösta nej men markerats
              ha röstat ja.
            </seg>
            <seg xml:id="i-4d4db00d1eea4778-0">
              Johan Löfstrand och Louise Malmström (båda s) anmälde att de
              avsett att rösta nej men markerats ha röstat ja.
            </seg>
            <seg xml:id="i-2e0e7bd21f81faf8-0">
              Thomas Strand (s) anmälde att han avsett att avstå från att rösta
              men markerats ha röstat ja.
            </seg>
            <seg xml:id="i-9b191246a33ca8cb-0">
              Anna Lilliehöök (m) anmälde att hon avsett att avstå från att
              rösta men markerats ha röstat ja.
            </seg>
          </u>
          <note xml:id="i-2178156a08c993c0-0">
            Förhandlingarna återupptogs kl. 16.00.
          </note>
          <note xml:id="i-4c8a20665302eab0-0">
            12 § Beslut om ärenden som slutdebatterats den 15 mars
          </note>
          <note xml:id="i-764342ecdce76ec1-0">
            Punkt 2
          </note>
          <note xml:id="i-51ea33b30f56069b-0">
            Punkt 4
          </note>
          <note xml:id="i-e48a7e2e8a8ce785-0">
            Punkt 7
          </note>
          <note xml:id="i-c632d30536e6bb00-0">
            Övriga punkter
          </note>
          <note xml:id="i-bd7729991e941ca8-0">
            Kammaren biföll utskottets förslag.
          </note>
          <note xml:id="i-2c89e5ff540e592e-0">
            Punkt 5
          </note>
          <note xml:id="i-e48a7e2e8a8ce785-1">
            Punkt 7
          </note>
          <note xml:id="i-5468221e2e076ea1-0">
            Punkt 8
          </note>
          <note xml:id="i-d217d2e7a8254d90-0">
            Punkt 20
          </note>
          <note xml:id="i-c632d30536e6bb00-1">
            Övriga punkter
          </note>
          <note xml:id="i-5bb4fe6fe5c18b3e-0">
            13 § Beslut om ärenden som slutdebatterats vid dagens sammanträde
          </note>
          <note xml:id="i-07adc9337a256c89-0">
            Punkt 1
          </note>
          <note xml:id="i-2c89e5ff540e592e-1">
            Punkt 5
          </note>
          <note xml:id="i-e48a7e2e8a8ce785-2">
            Punkt 7
          </note>
          <note xml:id="i-1c6242bb96125450-0">
            Punkt 9
          </note>
          <note xml:id="i-3e38b8e2dc4d9fec-0">
            Kammaren biträdde res. 12.
          </note>
          <note xml:id="i-c632d30536e6bb00-2">
            Övriga punkter
          </note>
          <note xml:id="i-bd7729991e941ca8-1">
            Kammaren biföll utskottets förslag.
          </note>
          <note xml:id="i-764342ecdce76ec1-1">
            Punkt 2
          </note>
          <note xml:id="i-de5ada4cacbbc7cb-0">
            Anna Lilliehöök (m) anmälde att hon avsett att rösta ja men markerats
            som frånvarande.
          </note>
          <note xml:id="i-630fccf29d03bf4a-0">
            Punkt 6
          </note>
          <note xml:id="i-05d396559632739c-0">
            Punkt 11
          </note>
          <note xml:id="i-dc3e85dd50887f61-0">
            Punkt 16
          </note>
          <note xml:id="i-3babe348486ec267-0">
            Punkt 17
          </note>
          <note xml:id="i-eb40222fa9dddc7d-0">
            Punkt 18
          </note>
          <note xml:id="i-c632d30536e6bb00-3">
            Övriga punkter
          </note>
          <note xml:id="i-3babe348486ec267-1">
            Punkt 17
          </note>
          <note xml:id="i-ab71b8fef39d6a17-0">
            Punkt 23
          </note>
          <note xml:id="i-2ddd8b4564e17eaf-0">
            Punkt 26
          </note>
          <note xml:id="i-8e5e46c275ebe6c5-0">
            Punkt 32
          </note>
          <note xml:id="i-24893976741125d9-0">
            Punkt 35
          </note>
          <note xml:id="i-e5321508aee24e15-0">
            Punkt 40
          </note>
          <note xml:id="i-851da9e2bf054313-0">
            Punkt 43
          </note>
          <note xml:id="i-c632d30536e6bb00-4">
            Övriga punkter
          </note>
          <note xml:id="i-c37a8fda9dbce1e2-0">
            14 § (forts. från 11 §) Studiestöd (forts. UbU6)
          </note>
          <note type="speaker" xml:id="i-2764e18892efe0db-0">
            Anf. 130 MATS PERTOFT (mp):
          </note>
          <u who="mats_pertoft_740cd3" xml:id="i-d58e3b6fc59c00c8-0">
            <seg xml:id="i-bea1a177a8cfa8cc-0">
              Herr talman! Jag vill försöka angripa studiestödsfrågan från
              ett lite annorlunda perspektiv än vi brukar. Jag vill se det hela
              ur ett företagarperspektiv i stället.
            </seg>
            <seg xml:id="i-a73038f31e8c560c-0">
              Vanligtvis brukar en sådan debatt handla om ifall vi ska tycka
              mer eller mindre synd om studenter. Jag tycker inte att man ska
              tycka synd om studenter. Studenterna innebär faktiskt vår framtid.
              Studenterna tillhör den grupp som vi vill ska lyfta Sverige när
              det gäller kunskapsutveckling. Det är de som ska bära vårt samhälle
              in i framtiden och utveckla Sverige som kunskapsnation, som en
              nation som utvecklas, växer och tar till vara nya möjligheter.
              Och de är inte människor som man tycker synd om.
            </seg>
            <seg xml:id="i-c8a73ef09763d993-0">
              Om man ser på framtiden ur ett företagarperspektiv kräver framtiden
              en investering. En framtid kommer aldrig gratis. Man kan inte
              säga att för framtiden ska man gå igenom vedermödor med blod,
              svett och tårar, att det ska vara ett helsike egentligen. I stället
              handlar det om en satsning, en investering. I alla fall är jag
              som småföretagare när jag tänker på framtiden van vid att tänka
              på investeringar för att utveckla verksamheten. Då handlar det
              om vettiga villkor. Då handlar det om att vi från samhällets sida
              måste ta ansvaret för att göra denna investering.
            </seg>
            <seg xml:id="i-1bbc58c3bdeb8cbe-0">
              Det är väldigt trevligt med den investering som regeringen nu
              har gjort när det gäller högskolan, forskningen och så vidare.
              Problemet är bara att man har glömt dem som ska bära framtiden.
              Det är nämligen inte de som i dag är etablerade forskare på högskolan
              som kommer att forska i framtiden. Framtiden ligger hos de människor
              som söker sig till högskolan, som ska få möjlighet att utvecklas,
              som ska se till att högskolan blomstrar längre fram. Då måste
              de få vettiga villkor. Därför är det bråttom att man tar det här
              på allvar och ger dem dessa villkor. Det är det som jag saknar
              i svaren från majoritetens sida. Visserligen kom man tillsammans
              med Miljöpartiet överens om en studiesocial utredning förra mandatperioden.
              Det var jättebra. Men nu måste man ta ansvar för att det ska gå
              lite fortare, för det var väl allvar från allianspartiernas sida
              när man skrev under det här tillsammans med Miljöpartiet? Då måste
              ni också se till att det inte bara dras i långbänk.
            </seg>
            <seg xml:id="i-4accba55cac89a44-0">
              Det har inte ens fastställts direktiv. Ett samarbete bör inte
              enbart vara beroende av om olika partier är i majoritet eller
              minoritet. Ett samarbete kring olika initiativ bör vara oberoende
              av detta. Jag hoppas att allianspartierna återkommer och inkluderar
              Miljöpartiet i diskussionerna kring utredningsdirektiven för den
              studiesociala utredningen eftersom vi var överens om detta förra
              mandatperioden.
            </seg>
            <seg xml:id="i-ff22a2868af58f58-0">
              Men det brådskar. Det handlar om framtiden. Det handlar om den
              framtid som vi annars i medierna diskuterar att ge bra förutsättningar
              för.
            </seg>
            <seg xml:id="i-b3b5cb7f7bf893ff-0">
              Det finns en hel del orättvisor som vi måste ändra. Det handlar
              om att ge bättre förutsättningar för Sveriges framtid. Sådana
              ord brukar man annars använda när det handlar om näringslivspolitik
              och annat, men här handlar det om studenterna.
            </seg>
            <seg xml:id="i-32a8ccdd17bc7201-0">
              Jag undrar var detta bättre finns när jag till exempel hör statsministern
              säga att studenterna ska fortsätta att leva på spagetti och köttfärssås
              det blir väl inte ens det, utan snarare spagetti och ketchup.
              Det verkade allmänt som om han hade missat diskussionen om Sveriges
              framtid i den Agenda-sändningen.
            </seg>
            <seg xml:id="i-24640947118c9ac8-0">
              Jag undrar hur ni i alliansen kan försvara det tänkandet, när
              det ändå var tre av era partier som lovade att verka för höjda
              studiemedel. Jag har för mig att Kristdemokraterna ville höja
              lika mycket som vi i Miljöpartiet, 1 000 kronor. Ni får gärna
              upplysa mig om jag har fel och har missbedömt er givmildhet. Centern
              ville väl höja med 200 och Folkpartiet med 100 kronor i månaden,
              tror jag.
            </seg>
            <seg xml:id="i-0ed0ea92ddff5258-0">
              Förra mandatperioden stred vi i Miljöpartiet ganska hårt för
              att få igenom en höjning. Den röd-gröna majoriteten genomförde
              en höjning. Nu går Sverige, och framför allt staten, bättre än
              någonsin ekonomiskt. Om det någon gång under denna mandatperiod
              är läge att höja så är det nu, inte i morgon. Vi ser redan tecken
              på att samhällsekonomin inte kommer att gå som tåget om några
              år. Vill ni genomföra något, gör det nu! Avslå inte bara!
            </seg>
            <seg xml:id="i-3de8fadf9d350cd0-0">
              Jag väntar med spänning på att någonting kommer, förhoppningsvis
              i vårpropositionen.
            </seg>
            <seg xml:id="i-33985d6dbc772b15-0">
              Jag vill gå tillbaka till orättvisorna och lyfta fram en sak.
              Det var länge sedan som jag studerade, men när jag läser om vilka
              regler som gäller för studenterna i dag tycker jag att det är
              helt absurt, särskilt när vi har en regering som vill främja egeninitiativet.
              Det finns en sak som sticker i ögonen, nämligen detta med att
              man som student förlorar sin sjukpenninggrundande inkomst om man
              inte tar helt studielån. Då blir man ställd utanför försäkringssystemet.
              Det är helt vansinnigt. Tar en student eget ansvar för finansiering
              av sina studier tappar man all annan trygghet.
            </seg>
            <seg xml:id="i-c7af6c77e3a07cae-0">
              Jag undrar hur ni egentligen kan säga nej till de motioner som
              finns på denna punkt och ändå försvara det ur ert politiska perspektiv.
              Det handlar om människor som anstränger sig, som tar eget initiativ
              och som själva tar ansvar för finansiering av sin studietid. Som
              bestraffning för detta ställs man utanför trygghetssystemet. Det
              kan inte vara vettigt. Jag hoppas att ni gör något åt detta. Jag
              undrar varför man avstyrker motionerna från Miljöpartiet som vill
              ändra på detta.
            </seg>
            <seg xml:id="i-dd77d4bfb9ecaa46-0">
              Jag hoppas verkligen att ni också tar på allvar att se till att
              den studiesociala utredningen skyndas på och att det mycket snabbt
              kommer fram direktiv, som vi som sagt gärna är med och diskuterar.
              Studentorganisationerna har i alla fall frågat mig vad som är
              på gång och vad som händer, men det verkar inte vara något på
              gång.
            </seg>
            <seg xml:id="i-271438ff87a5150b-0">
              Med dessa ord, herr talman, vill jag från Miljöpartiets sida
              yrka bifall till reservationerna 2 och 3. För tids vinnande avstår
              jag från att yrka bifall till de andra, men de gäller ändå.
            </seg>
          </u>
          <note type="speaker" xml:id="i-85704a05117f102a-0">
            Anf. 131 OSKAR ÖHOLM (m):
          </note>
          <u who="unknown" xml:id="i-24e7cf5abe04cd41-0">
            <seg xml:id="i-0142260bcf2ef58e-0">
              Herr talman! När jag gick ut gymnasiet funderade jag ganska mycket
              på att eventuellt börja studera utomlands. Jag tyckte att det
              kunde vara en chans att pröva något nytt, förverkliga några idéer
              och drömmar som jag hade och få lite nya perspektiv på tillvaron.
              Dessutom fanns det under de sista månaderna på gymnasiet mängder
              av informationsbroschyrer och kataloger som man fullständigt översköljdes
              av. Särskilt de sista veckorna kändes det som om möjligheterna
              för vad man skulle kunna ägna sig åt framöver var oändliga.
            </seg>
            <seg xml:id="i-d0cd5d526d1b68c7-0">
              På sommarlovet gick jag en informationskurs hemma i Örebro som
              ett utländskt universitet hade anordnat. Där berättade man om
              sin verksamhet, vilket samarbete man hade med Örebro universitet
              och vilka fördelarna var med att studera utomlands. Alla tänkbara
              frågor som man kunde ha om detta besvarades. Det riktigt intressanta,
              herr talman, åtminstone så här i efterhand, var att höra hur annorlunda
              de tyckte att det var att vara på denna typ av informationsträffar
              i Sverige. Deras bild var nämligen att när man anordnade denna
              typ av träffar i Sverige, och för all del i övriga Norden, kom
              det mycket olika människor dit. Det var både de som var välbärgade
              och de som inte var det, de som hade studievana med sig hemifrån
              och de som inte hade det. Det var de som säkerligen hade haft
              råd att sticka i väg och göra detta på egen hand och de som helt
              förlitade sig på och förväntade sig att vi ska ha ett studiestödssystem
              som gör det möjligt att förverkliga också sådana drömmar.
            </seg>
            <seg xml:id="i-febc4dcb3dd0d3bd-0">
              Herr talman! Jag tänker inte ägna mitt anförande i dag åt att
              diskutera regelverket för studerande utomlands eller ens diskutera
              utlandsstudier i största allmänhet särskilt mycket. Men denna
              bild säger en hel del om att vi ändå har kommit ganska långt i
              Sverige. Studiestödet kan fungera som det verktyg som människor
              har för att förverkliga sina drömmar och uppnå sina mål. För en
              del kan det handla just om utlandsstudier, för andra kan det handla
              om att läsa in högskolebehörighet på komvux på andra sidan gatan
              eller precis allting däremellan.
            </seg>
            <seg xml:id="i-23aa76755d69678e-0">
              Vi har onekligen kommit en bra bit på väg sedan det första studiestödet
              betalades ut för snart 90 år sedan. 1919 kunde man tydligen kvittera
              ut 1 500 kronor för studier, under förutsättning att man var beredd
              att betala tillbaka dem på tio år. Och kammarens ledamöter kanske
              inte är medvetna om att just i år firar det allmänna studiebidraget
              50 år. 1957 kunde man få ut 34 kronor i månaden om man var mellan
              16 och 18 år. Jag kollade upp detta i en tabell och det ska tydligen
              motsvara lite drygt 300 kronor i dagens penningvärde. I dag, 50
              år senare, har vi ett studiestödssystem som av många betecknas
              som ett av de mest generösa i världen. Det har vi också hört tidigare
              i dag.
            </seg>
            <seg xml:id="i-73deb1865b6344c7-0">
              För lite drygt ett år sedan publicerade det amerikansk-kanadensiska
              Educational Policy Institute en rapport där man rankade studiestödssystemet
              i 15 industriländer. Rapporten fokuserade dels på vilka ekonomiska
              förutsättningar man har som student, dels på hur tillgängligheten,
              genomströmningen och den sociala bredden ser ut i högskolesystemet.
              Det är väl ingen överraskning att Sverige placerade sig väldigt
              bra, vi hamnade högst upp i rankningen. Man fastslog i rapporten
              att vi har just den kombination av ganska låga utbildningskostnader,
              ganska generösa bidrag och ganska goda möjligheter till omfattande
              studielån som behövs för att göra det enkelt och lättillgängligt
              att studera.
            </seg>
            <seg xml:id="i-dec4869cf357d562-0">
              Herr talman! Utgångsläget är med andra ord ganska bra och ganska
              positivt. Det får inte betyda att vi slutar att diskutera dessa
              frågor eller att vi lägger armarna i kors och säger att vi nu
              inte behöver göra mer. Det finns fortfarande behov av många förbättringar,
              vilket inte minst en del av de motioner som vi diskuterar i dag
              är exempel på.
            </seg>
            <seg xml:id="i-eec089d6cbef6d83-0">
              Vi vet till exempel att de sociala trygghetssystemen inte är
              perfekt utformade för studenter. Det innebär problem om man blir
              sjuk eller på annat sätt är i behov av stöd från samhället. Den
              situationen har inte uppstått hur som helst och väldigt snabbt.
              Den har vuxit fram och med tiden blivit alltmer akut, men den
              förra regeringen gjorde inte speciellt mycket åt det.
            </seg>
            <seg xml:id="i-fd96500438d99cd6-0">
              Av den anledningen känns det bra att regeringen tillsätter utredningen
              om studenternas studiesociala situation. Som vi hörde var det
              ett krav som ställdes av de borgerliga partierna och Miljöpartiet
              redan under den förra mandatperioden.
            </seg>
            <seg xml:id="i-eed0078a1368b17f-0">
              Vi vet också att studiestödssystemet av många uppfattas som alldeles
              för stelt. I en tid när studenterna verkligen inte är någon homogen
              grupp av 20-åringar som käkar makaroner som jag tror att Rossana
              Dinamarca beskrev det är det klart att det kan uppstå problem
              med att studiestödssystemet inte hänger med och inte är tillräckligt
              väl individuellt anpassat. Flera av de motioner som vi diskuterar
              i dag berör detta på ett eller annat sätt. Det känns bra att regeringen
              även på det området har aviserat att man under denna mandatperiod
              tänker se över såväl beloppsnivåer som inkomstgränser. Det är
              bra att man även tittar på de frågorna.
            </seg>
            <seg xml:id="i-dc082d1c0d565397-0">
              Vi vet dessutom att många studenter har klagat på hur CSN har
              fungerat. Det har inte minst många moderater påmint om här i talarstolen.
              Vi har nog alla hört berättelser om en del av oss har själva upplevt
              det hur det är att sitta i den där telefonkön där man aldrig kommer
              fram och om handläggningstider som har blivit väldigt långa.
            </seg>
            <seg xml:id="i-4b3956b6f1e86008-0">
              Här har det hänt en hel del. Handläggningstiderna till exempel
              har blivit kortare och servicen bättre. Vi utgår som sagt ifrån
              att regeringen noggrant följer hur administrationen av detta fungerar.
            </seg>
            <seg xml:id="i-e15c9c4f59c8d282-0">
              Det finns ju olika sätt att hantera sådana frågor. I Finland
              låter man bankerna göra det med en statlig garanti. Det finns
              olika sätt.
            </seg>
            <seg xml:id="i-e1aec0f874d9668c-0">
              Vi vet att många studenter, trots bidrag som internationellt
              sett är ganska generösa, upplever att det är svårt att få situationen
              att gå ihop och pengarna att räcka. Det är litteratur, hyra och
              mat och förhoppningsvis något kul att göra på helgen. I det korta
              perspektivet blir man ju knappast rik av att plugga. Så är det
              ju.
            </seg>
            <seg xml:id="i-72f742479066baa6-0">
              Som vi delvis har varit inne på har ju själva systemet byggts
              upp på ett sådant sätt att man har straffat ut dem som har velat
              jobba extra vid sidan av. Som kreditgivare har staten onekligen
              haft en väldigt märklig inställning till sina låntagare. Man har
              resonerat ungefär så här: Visst, vi lånar gärna ut pengar, men
              om du börjar tjäna mer egna pengar drar vi in lånen.
            </seg>
            <seg xml:id="i-185871cbd1382cc3-0">
              Man kan ju inte låta bli att fundera på hur det skulle gå för
              andra kreditinstitut eller banker i samhället om man började resonera
              på samma sätt: Det är klart att vi lånar ut pengar till att köpa
              en ny villa, men om du börjar tjäna mer pengar själv stryper vi
              ditt bostadslån.
            </seg>
            <seg xml:id="i-3c875aadda16adfd-0">
              Det låter onekligen märkligt, och är det även i det här fallet.
              Här skedde det omedelbart förbättringar när Sverige fick en ny
              regering. Jobbavdraget som infördes för några månader sedan innebär
              en klar förbättring också för många studenter. Det är dessutom
              utformat på ett sådant sätt att det även gynnar dem som har ganska
              låga inkomster. Det är med andra ord en politik som med omedelbar
              verkan förbättrar ekonomin för de studenter som väljer att jobba
              extra vid sidan av.
            </seg>
            <seg xml:id="i-d2baaf6515ca947f-0">
              Herr talman! Vad som också är glädjande är naturligtvis att Socialdemokraterna
              nu äntligen stämmer in i de krav som Moderaterna och många av
              de andra borgerliga partierna har riktat så länge kring nivåerna
              i fribeloppsgränserna. De gör det visserligen inte på det sättet
              att de avsätter några egna pengar i en budget och redovisar hur
              de vill betala för det, men de ger oss äntligen rätt i den argumentation
              som vi har haft i så många år. Det tycker jag är väldigt glädjande
              och inte en dag för tidigt. Så har det minsann inte låtit alla
              gånger. Många är de socialdemokrater som i den här kammaren och
              på andra platser har argumenterat emot förändringar och höjningar
              av fribeloppsgränsen och hänvisat till i stort sett vilka argument
              som helst så länge man inte gör det mer lönsamt för studenter
              att jobba extra.
            </seg>
            <seg xml:id="i-4e0458346d5cca74-0">
              Nu är alltså såväl Socialdemokraterna som Miljöpartiet inne på
              samma linje som utskottsmajoriteten som också i det här betänkandet
              understryker vikten av att fribeloppet höjs. Det är naturligtvis
              en av de mest angelägna delarna i den översyn som regeringen har
              aviserat. Det känns fantastiskt bra, tycker jag, att veta att
              stora delar av oppositionen kommer att stödja den linjen när fribeloppsgränserna
              höjs under mandatperioden.
            </seg>
            <seg xml:id="i-2b90541deda37c99-0">
              Med det vill jag yrka på att motionerna avstyrks och bifall till
              förslaget i betänkandet.
            </seg>
          </u>
          <note type="speaker" xml:id="i-80caa36e25027a7b-0">
            Anf. 132 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-6ae07db154938e95-0">
            <seg xml:id="i-101150c95a6e5723-0">
              Herr talman! Först vill jag säga att det är väldigt glädjande
              att höra att Oskar och Moderaterna uppskattar den politik som
              Socialdemokraterna har fört när det gäller studiemedelssystemet.
              Det är dock tråkigt att Moderaterna har röstat nej till många
              av de höjningar som vi har tagit upp här i kammaren.
            </seg>
            <seg xml:id="i-7f844c430e9fdb8b-0">
              Studiemedelssystemet bör förbättras. Det är vi överens om. I
              valrörelsen sade ni att ni skulle höja totalbeloppet. Jag blir
              orolig när jag ser i betänkandet att det bara ska ses över.
            </seg>
            <seg xml:id="i-b578d8499220ef41-0">
              Är det så som Fredrik Reinfeldt säger i Agenda, att studenterna
              ska leva på ketchup och makaroner, eller ska studenterna få en
              studiemedelshöjning under mandatperioden?
            </seg>
            <seg xml:id="i-28bec0afe25423a4-0">
              Det är glädjande att vi är överens i fråga om fribeloppet men
              ni verkar bara ha pratat och inte handlat. Det finns ju inte med
              något förslag i ert betänkande om att man ska höja fribeloppet.
              Det ska finnas med i utredningen.
            </seg>
            <seg xml:id="i-132a6b668180e7ac-0">
              När det gäller den studiesociala utredningen såg vi från Socialdemokraternas
              sida att det fanns problem med studenternas trygghetssystem. Det
              gjorde att vi tillsatte en utredning som blev klar i december
              2003. Där ser man de brister som finns. Vi påbörjade arbetet med
              att se till att göra det bättre för studenterna. Några av förslagen
              tog jag upp i mitt anförande. Jag ser en risk med att man har
              ytterligare en utredning så att det kommer att ta ännu längre
              tid innan studenterna får en trygghet.
            </seg>
            <seg xml:id="i-3a34e9635d4ef6ab-0">
              Jag vill fråga: När kommer utredningen i gång och hur kommer
              direktiven att se ut?
            </seg>
          </u>
          <note type="speaker" xml:id="i-a721e310cfeaf09f-0">
            Anf. 133 OSKAR ÖHOLM (m) replik:
          </note>
          <u who="unknown" xml:id="i-24e7cf5abe04cd41-1">
            <seg xml:id="i-15fa2a8a4f70e542-0">
              Herr talman! Man kan naturligtvis diskutera fram och tillbaka
              om man inleder med vem som har röstat för och emot vad. Det är
              bara att konstatera att det är ganska glädjande och man ska inte
              göra skillnaderna större än vad de är. Vi är båda överens om att
              vi vill ha ett bra studiestödssystem. Jag tycker inte att man
              ska måla upp bilden av att striden är avgrundsdjup och fråga vilka
              som tycker att det ska vara möjligt att studera som om det skulle
              finnas några i den här kammaren som inte tycker det. Det är det
              naturligtvis inte. Vi kan naturligtvis slänga omkring oss beslut
              om vem som har röstat på vad genom historien.
            </seg>
            <seg xml:id="i-233cc55ff09ade44-0">
              När det gäller studiemedlen och hur de kommer att se ut framöver
              konstaterade jag bara i mitt anförande att vi i dag har en situation
              som är ganska bra. Jag vänder mig lite mot bilden av att situationen
              är akut. Om man tittar på de rapporter som kommer och som säger
              att Sverige är det land i världen där man har bäst förutsättningar
              att gå en utbildning och där man får möjlighet till det genom
              ett studiestödssystem blir det inte riktigt trovärdigt att måla
              upp en bild och säga: Kommer ni att lösa detta? Kommer ni att
              höja det ännu mer? Ska det bli ännu bättre?
            </seg>
            <seg xml:id="i-b56685bdabbbc011-0">
              Det är klart att man kan tänka sig; visst skulle man vilja höja
              det. Men det är ju alltid en prioritering. Nu har vi precis höjt
              studiemedlen. Det var vi överens om allihop. När vi just har gjort
              det får det väl ta ett tag innan vi överväger om det är dags att
              göra det igen.
            </seg>
          </u>
          <note type="speaker" xml:id="i-1174652595c86567-0">
            Anf. 134 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-6ae07db154938e95-1">
            <seg xml:id="i-3638deb1eb03151c-0">
              Herr talman! Återigen tack för de fina orden om vårt arbete med
              studiemedelssystem. Som vi ser det från Socialdemokraternas sida
              är det inte tillräckligt med den höjning som gjordes. Från studenterna
              hör man att deras viktigaste fråga i valrörelsen var en höjning
              av totalbeloppet på studiemedlet. I valrörelsen hörde man er dyrt
              och heligt lova att ni skulle höja studiemedlet.
            </seg>
            <seg xml:id="i-a29f6b88b67c371c-0">
              Vad jag förstår av ditt svar kommer ni inte att göra det under
              mandatperioden, men tack för svaret.
            </seg>
            <seg xml:id="i-91d8b6e4af2d9aa2-0">
              Jag fick inte svar på min fråga om när den studiesociala utredningen
              kommer att sättas i gång och hur direktiven ser ut.
            </seg>
            <seg xml:id="i-c7e1ef133eb1a7ef-0">
              Avslutningsvis vill jag säga något om rekryteringsbidraget. Det
              är viktigt att vi får in fler människor i arbete. De som står
              längst från arbetsmarknaden är oftast de som har låg utbildningsnivå.
              Varför gör ni det svårare för dem att ta steget att börja studera
              och göra klar sin utbildning så att de kommer in på arbetsmarknaden?
            </seg>
          </u>
          <note type="speaker" xml:id="i-e13f8a6804b07bf2-0">
            Anf. 135 OSKAR ÖHOLM (m) replik:
          </note>
          <u who="unknown" xml:id="i-24e7cf5abe04cd41-2">
            <seg xml:id="i-4dcd5e6f96a79e56-0">
              Herr talman! Som sagt, utredningen är ju på gång. Direktiven
              kommer säkert under våren. Där kommer vi att se att det händer
              saker ganska omedelbart. Det tycker jag är bra. Då kommer vi framåt
              i frågan och kan fatta beslut så småningom.
            </seg>
            <seg xml:id="i-600b866183fa95f4-0">
              När det gäller rekryteringsbidraget har naturligtvis ingenting
              förändrats sedan vi diskuterade den frågan för bara några månader
              sedan. Vi hade en ganska klar uppfattning. Vi vill inte ha ett
              system som bygger på speciallösningar. Vi vill inte ha ett system
              som uppfattas som orättvist. Det står vi naturligtvis fast vid.
            </seg>
            <seg xml:id="i-b07bc0e6452fadaf-0">
              Man kan fortfarande konstatera att totalbeloppet i studiemedlen
              inklusive lån är 300 kronor högre per månad än vad rekryteringsbidraget
              är. Vuxna studerande på grund- och gymnasienivå kan få sina tilläggsbidrag.
              Vuxna med barn kan också få tilläggsbidrag. Här har det också
              skett förändringar.
            </seg>
            <seg xml:id="i-31ea81a59d65f664-0">
              I grundfrågan har vi inte ändrat uppfattning på två månader om
              det var så jag skulle uppfatta frågan.
            </seg>
            <seg xml:id="i-7b0bf5f75f5bb7ad-0">
              Återigen tack för stödet när det gäller fribeloppet. Vi har ju
              diskuterat detta mycket. Socialdemokraterna har stretat emot.
              De har sagt nej och avvaktat eller helt underkänt vår argumentation.
              Det känns skönt att ni är med på båten.
            </seg>
          </u>
          <note type="speaker" xml:id="i-35152de46d7ff83c-0">
            Anf. 136 MATS PERTOFT (mp) replik:
          </note>
          <u who="mats_pertoft_740cd3" xml:id="i-d58e3b6fc59c00c8-1">
            <seg xml:id="i-074025c4cbedc542-0">
              Herr talman! Jag är inne på frågor som mycket liknar den föregående
              frågeställarens.
            </seg>
            <seg xml:id="i-fee417ef6a886d27-0">
              Vi verkar vara väldigt överens i utskottet när det gäller fribeloppet
              och att det bör höjas. Frågan är: Varför denna väntan? Varför
              kan man inte tänka lite friare och inte bara blockvis och faktiskt
              föreslå bifall till olika motioner?
            </seg>
            <seg xml:id="i-8125da8f62b8fd6c-0">
              Vad tänkte sig alliansen egentligen när det gäller fribelopp?
              Hur går diskussionerna?
            </seg>
            <seg xml:id="i-8e5e877ba6639e15-0">
              Vad tänker sig Moderaterna i fråga om studiemedel?
            </seg>
            <seg xml:id="i-0b982885e9898241-0">
              Vi hade i utskottet en dragning från SFS där vi fick tydliggjort
              för oss hur det ser ut. Vi har ett studiemedelssystem som är väldigt
              bra, men det har ju urholkats otroligt. Det har inte alls hängt
              med i kostnadsutvecklingen. Det verkar som om regeringen inte
              alls ser på detta som en möjlighet utan snarare som ett problem.
              Vi måste lösa detta. Studenterna har också räkningar att betala
              som ökar varje dag.
            </seg>
          </u>
          <note type="speaker" xml:id="i-5935e5f41fb5a22b-0">
            Anf. 137 OSKAR ÖHOLM (m) replik:
          </note>
          <u who="unknown" xml:id="i-24e7cf5abe04cd41-3">
            <seg xml:id="i-c630aaafbf3f40f3-0">
              Herr talman! När frågor av den här typen ställs om vi är överens,
              varför gör man då inte saker och ting omedelbart är det enkla
              svaret att man från denna regering, till skillnad från vissa partier
              i Sveriges riksdag, är väldigt noga med att de beslut som man
              tar ska vara oerhört väl genomtänkta och underbyggda, så att man
              vet att man har råd med dem och att man inte lägger fram förslag
              som man visserligen kan tycka är jättebra men som inte har någon
              förankring i en budget. Det är väl det enkla svaret på den frågan.
            </seg>
            <seg xml:id="i-41cc629dbf88c878-0">
              Vi kan också diskutera studiemedel och nivåhöjningar mycket.
              Men det finns en poäng som vi ibland riskerar att glömma bort,
              och det är att vi aldrig kommer att hamna i en situation där man
              som student kommer att tycka att man lever ett rikt och bra liv
              där man har pengar över till precis allting. Så kommer det aldrig
              att vara. Och anledningen till att det inte heller behöver vara
              på det sättet är att själva grundanledningen till att man vill
              skaffa sig en utbildning är att man vill investera i sig själv.
              Man kanske också vill investera på det sättet att man vill ha
              en högre lön, och då måste man ha en utbildning. Och det är klart
              att det ska vara mödan värt. Där tror jag aldrig att vi kommer
              att hamna i en situation där det inte finns några ekonomiska problem
              kvar för studenter.
            </seg>
            <seg xml:id="i-ac5d53f685fe4650-0">
              Men man får ta det lite sakta i backarna. Vi har precis höjt
              studiemedlen, och de anses fortfarande vara bäst i världen. Så
              nog ska man ta det lite lugnt med kritiken.
            </seg>
          </u>
          <note type="speaker" xml:id="i-f3d5c194d7af5fc8-0">
            Anf. 138 MATS PERTOFT (mp) replik:
          </note>
          <u who="mats_pertoft_740cd3" xml:id="i-d58e3b6fc59c00c8-2">
            <seg xml:id="i-3d4de46e635c5fe3-0">
              Herr talman! Alla budgetar som Miljöpartiet har medverkat till
              har varit finansierade. Och det har vi varit väldigt noga med.
              Så den kritiken får man rikta till andra partier.
            </seg>
            <seg xml:id="i-9e79449dd72dc720-0">
              När det gäller studiemedlen kan vi diskutera det subjektiva.
              Naturligtvis vill alla ha mest i alla situationer. Nu finns det
              en objektiv värdeminskning som är klart fastställd och som inte
              kan diskuteras bort hur vackra ord vi än använder. Studiemedlen
              var mycket mer värda för ett antal år sedan, och de har minskat
              i värde, trots den höjning som vi lyckades driva igenom för ett
              år sedan och som vi då var överens om.
            </seg>
            <seg xml:id="i-22bb957fd4a73df1-0">
              Visst är utbildningen en investering för var och en. Men den
              är också en investering för samhället. Och det var det som jag
              var inne på i mitt inledningsanförande, nämligen att det är samhället
              som måste inse värdet. Det är nämligen inte alla utbildningar
              som ger väldigt höga löner. Även dessa utbildningar är värdefulla
              för samhället. Därför behöver vi ett studiemedelssystem som faktiskt
              är värdesäkrat på det sättet, och då krävs det en höjning. Och
              Moderaterna är det enda parti som inte har gett besked eller visat
              någon vilja att verkligen genomföra en höjning. De har snarare
              talat om att studenterna ska fortsätta att halvsvälta.
            </seg>
          </u>
          <note type="speaker" xml:id="i-47c9258696a99a47-0">
            Anf. 139 OSKAR ÖHOLM (m) replik:
          </note>
          <u who="unknown" xml:id="i-24e7cf5abe04cd41-4">
            <seg xml:id="i-0d25a168444f7453-0">
              Herr talman! Jag delar Mats Pertofts uppfattning när det gäller
              just det delade ansvaret. Det är klart att samhället har en del
              av ansvaret när man ska utbilda sig, och man har även en del av
              ansvaret som enskild student. Och det kommer alltid att behöva
              vara på det sättet att man delar detta ansvar.
            </seg>
            <seg xml:id="i-54cf78dd4219168b-0">
              När det gäller hur mycket studiemedlen är värda så har det varierat
              över tiden. Jag tror att studiemedlet 1934 var 300 kronor i dagens
              penningvärde, och nu är det en bra bit högre.
            </seg>
            <seg xml:id="i-6c878d151c8d7def-0">
              Sedan håller jag med om att det inte är helt enkelt att överleva
              som student. Men det handlar också om att göra detta på andra
              sätt. Det som jag tror är viktigast och som vi helt har glömt
              bort i denna diskussion handlar om att vi kan diskutera bidrag
              hur mycket som helst. Men vi har helt missat det som jag tror
              att de flesta studenter tycker är viktigt, nämligen att det finns
              en arbetsmarknad som fungerar, där man vet att om man går en viss
              utbildning så har man goda möjligheter att faktiskt få ett jobb.
            </seg>
            <seg xml:id="i-58ebe702cc7b0e97-0">
              I detta sammanhang kan man säga att när den regering som Mats
              Pertoft stödde hade makten så rasade arbetslösheten bland akademiker
              i höjden. Så en viss självkritik bör man kanske ta till sig.
            </seg>
            <seg xml:id="i-6bad6c21f64c9a77-0">
              Sedan finns det andra saker som man kan göra direkt. Det gäller
              till exempel jobbavdraget som har hjälpt många studenter. Det
              har gett ett ekonomiskt tillskott, och det är ett ekonomiskt tillskott
              i studenternas kassa som, såvitt jag begriper, Miljöpartiet är
              emot.
            </seg>
            <seg xml:id="i-363e729fef924ae8-0">
              Anf. 140 ULRIKA CARLSSON i Skövde (c):
            </seg>
            <seg xml:id="i-328efba1817b4182-0">
              Herr talman! Det är en viktig fråga som vi diskuterar i dag,
              även om vi har diskuterat den relativt nyligen, för bara ett par
              månader sedan.
            </seg>
            <seg xml:id="i-ca401709fdafc582-0">
              Allians för Sverige gick till val på att förbättra studenternas
              studiesociala situation. I detta betänkande finns det många lovvärda
              förslag till hur man skulle kunna förbättra situationen. Å andra
              sidan behöver vi göra en helhetsbedömning av på vilket sätt vi
              vill forma det studiesociala systemet så att det också blir hållbart
              framöver. Därför välkomnar Centerpartiet och Allians för Sverige
              att direktiven för den utredning som ska tillsättas inom en mycket
              snar framtid snart kommer att vara klara. Den utredningen ska
              se över helheten för studenternas studiesociala situation.
            </seg>
            <seg xml:id="i-ef6f3ff46a45e0ad-0">
              Vi har fått kritik för att vi bara ska se över den. Men i vårt
              manifest står det att vi ska se över den med syfte att förbättra
              den. Det är viktigt att man läser allt.
            </seg>
            <seg xml:id="i-01e63a813325f4c5-0">
              Studenternas studiesociala situation ska sättas in i ett sammanhang.
              Sverige och EU har ett gemensamt mål när det gäller Lissabonstrategin,
              nämligen att vara en kunskapsbaserad union och nation. För att
              kunna vara det på ett bra sätt är det givetvis väldigt viktigt
              att vi har system som främjar studier på olika sätt. Vi talar
              om ett livslångt lärande, vi talar om mer kunskap, och vi talar
              om rätt till kunskap.
            </seg>
            <seg xml:id="i-65f0476aa1ae6c7b-0">
              Under några år har det lite grann lappats på olika sätt med mycket
              lovvärda förbättringar. Å andra sidan kan man säga att den höjning
              som genomfördes föregicks av väldigt mycket prat. Och till slut
              blev det en liten höjning. Och vi har för avsikt att i den kommande
              utredningen se över helheten.
            </seg>
            <seg xml:id="i-6ce1401ad0e751d5-0">
              Vi delar regeringens bedömning i budgetpropositionen att detta
              är ett eftersatt område och att det givetvis också måste samverka
              med de sociala trygghetssystemen på ett bättre sätt, så att den
              enskilda studenten kan leva ett gott liv under studietiden.
            </seg>
            <seg xml:id="i-045a1d159c6a81b8-0">
              Utredningen kommer alltså att tillsättas inom kort. Målsättningen
              är att det ska ske före sommaren. Jag ser därför med tillförsikt
              fram mot de direktiv som kommer.
            </seg>
            <seg xml:id="i-aaa879669bceb2c6-0">
              Jag tror att vi till stor del är överens om att vi behöver göra
              en genomlysning och en utredning och inte bara komma med små förslag
              som ska genomföras. De motioner som vi i och för sig yrkar avslag
              på ser jag som inspel i en kommande utredning. Men det är viktigt
              att ha studenten i centrum i denna utredning.
            </seg>
            <seg xml:id="i-95b30d8a04f8243d-0">
              Vi vill ha ett studiesocialt system som främjar det livslånga
              lärandet. Och vi ska också kunna främja en bred rekrytering med
              det system som vi har, ur ett jämställdhetsperspektiv och ur ett
              åldersperspektiv. I vårt gemensamma manifest har vi också sagt
              att det är viktigt att särskilt se över situationen för studenter
              som har barn. Vi har också sagt att studenthälsovården är en viktig
              del i det studiesociala perspektivet och också bör ses över i
              denna utredning.
            </seg>
            <seg xml:id="i-77f8bd8ea3911705-0">
              Herr talman! Jag yrkar avslag på reservationerna och motionerna
              och bifall till utskottets förslag i betänkandet. Och jag ser
              fram emot den kommande utredningen.
            </seg>
          </u>
          <note type="speaker" xml:id="i-e18260e74f552234-0">
            Anf. 141 MAGDALENA STREIJFFERT (s) replik:
          </note>
          <u who="magdalena_streijffert_70b77d" next="cont" xml:id="i-bc9ddb37fe4b0448-1">
            <seg xml:id="i-9666dacee3c64feb-0">
              Herr talman! Tack för anförandet. Det låter som om vi är ganska
              överens om olika saker vi behöver se över studiemedelssystemet,
              och vi behöver se till att studenterna klarar sig på sina studiemedel.
              Men jag anser att vi inte hela tiden behöver se över saker utan
              också kanske ska komma till handling och genomföra dem. En höjning
              av studiemedlet var till exempel någonting som Centerpartiet tog
              upp väldigt ofta under valrörelsen. Centerpartiet lovade också
              studenterna 500 kronor, tror jag, hälften lån och hälften bidrag.
            </seg>
            <seg xml:id="i-85f6a11f83c4ec32-0">
              Min fråga är: Kommer Centerpartiet att fortsätta att kämpa för
              en studiemedelshöjning? Vi hörde från Oskar Öholm att en sådan
              antagligen inte kommer att ske under denna mandatperiod.
            </seg>
            <seg xml:id="i-fd6bad34717f1672-0">
              Jag tycker att det är väldigt intressant att man nu gör en massa
              utredningar på det studiesociala området även när det gäller studiemedel.
              Men man gjorde faktiskt ingen utredning när det gällde rekryteringsbidraget
              och konsekvenserna för de personer som står väldigt långt från
              arbetsmarknaden och har en låg utbildningsnivå och när det gällde
              att dessa personer ska våga ta steget att fullfölja sin utbildning
              och komma ut på arbetsmarknaden. Man var väldigt snabb med att
              ta bort rekryteringsbidraget utan att utreda det. Men när man
              behöver genomföra saker så tillsätter man en utredning. Jag tycker
              att dessa saker står lite mot varandra.
            </seg>
          </u>
          <note xml:id="i-6c5dd2cf66dce9f4-0">
            Anf. 142 ULRIKA CARLSSON i Skövde (c) replik:
          </note>
          <u who="magdalena_streijffert_70b77d" prev="cont" xml:id="i-2f5f1cf962dd324f-1">
            <seg xml:id="i-f7742a5f4674add8-0">
              Herr talman! Jag kan svara mycket kort: Från Centerpartiets sida
              kommer vi att arbeta för en studiemedelshöjning under mandatperioden.
            </seg>
          </u>
          <note type="speaker" xml:id="i-b2a661e0c4e09a90-0">
            Anf. 143 MAGDALENA STREIJFFERT (s) replik:
          </note>
          <u who="magdalena_streijffert_70b77d" next="cont" xml:id="i-bc9ddb37fe4b0448-2">
            <seg xml:id="i-7311ab910cc9d1b7-0">
              Herr talman! När det gäller studiemedelshöjningen önskar jag
              er lycka till.
            </seg>
            <seg xml:id="i-cad0293ec08c3ee7-0">
              Återigen frågar jag om rekryteringsbidraget. I ditt anförande
              sade du att det är viktigt med livslångt lärande, att alla ska
              få möjlighet till utbildning. Men just rekryteringsbidraget är
              faktiskt någonting som ni har tagit bort. Det har gjort att människor
              som kanske inte haft samma förutsättningar i livet som andra har
              svårare att ta sig över tröskeln och försöka bli klar med sin
              utbildning och komma in i arbetslivet. Hur rimmar det egentligen
              med det livslånga lärandet att man tar bort en viktig del för
              de människor som står längst bort från arbetsmarknaden, nämligen
              att få möjlighet att bli färdig med sin utbildning och komma in
              på arbetsmarknaden?
            </seg>
          </u>
          <note xml:id="i-623e9a0808db09d7-0">
            Anf. 144 ULRIKA CARLSSON i Skövde (c) replik:
          </note>
          <u who="magdalena_streijffert_70b77d" prev="cont" xml:id="i-2f5f1cf962dd324f-2">
            <seg xml:id="i-b5e9e6815b4c2c59-0">
              Fru talman! Det livslånga lärandet är jätteviktigt. Där har vi
              flera olika möjligheter framöver, och vi diskuterar ytterligare,
              andra, saker. Nu blir det väldigt mycket att klamra sig fast vid
              rekryteringsbidraget.
            </seg>
            <seg xml:id="i-471d0ad284ee2dae-0">
              Precis som Oskar tidigare sade här handlar det om att vi tyckt
              att det skulle vara mer av enhetlighet i studiestödssystemet.
              Men vi tittar också på andra saker när det gäller kompetenskonton
              och så vidare och hur man skulle kunna främja ett livslångt lärande
              framöver. Också det kommer vi att jobba vidare med.
            </seg>
            <seg xml:id="i-de90f5b83c88f101-0">
              Sedan har vi detta med rekryteringsbidraget. Ja, det är avskaffat.
              Det fanns en önskan om enhetlighet i det systemet. Vi jobbar vidare
              med nya delar.
            </seg>
          </u>
          <note type="speaker" xml:id="i-5437c760edd98008-0">
            Anf. 145 ROSSANA DINAMARCA (v) replik:
          </note>
          <u who="rossana_dinamarca_0bda0d" next="cont" xml:id="i-f44fd53b3f98de14-1">
            <seg xml:id="i-643022acb556468b-0">
              Fru talman! Jag har en ganska kort fråga jag behöver inte snurra
              in mig så mycket. Ulrika Carlsson stod här i talarstolen och sade
              att man delar regeringens uppfattning om att det studiesociala
              området är ett eftersatt område och att man är beredd att förändra
              det till det bättre.
            </seg>
            <seg xml:id="i-d7c771fad1a66d0c-0">
              Lars Leijonborg hälsade, som sagt, på i utbildningsutskottet
              den 20 februari. Då gjorde han klart två saker. Det ena han sade
              var att vi inte inom de närmaste åren kommer att få se någon höjning
              av studiemedlen. Det andra han sade var att det inte var extremt
              angeläget.
            </seg>
            <seg xml:id="i-a63cdf058453143c-0">
              Delar Ulrika Carlsson den uppfattningen? Om hon inte gör det
              undrar jag på vilket sätt Centerpartiet kommer att verka för detta
              inom en snar framtid studenterna lever ändå under fattigdomsgränsen.
              Hur snart kommer alltså Centerpartiet att se till att vi får en
              studiemedelshöjning?
            </seg>
          </u>
          <note xml:id="i-6eba58c9ed5ac2cd-0">
            Anf. 146 ULRIKA CARLSSON i Skövde (c) replik:
          </note>
          <u who="rossana_dinamarca_0bda0d" prev="cont" xml:id="i-19bd0f0b15570247-1">
            <seg xml:id="i-d42e762f15288a74-0">
              Fru talman! Precis som jag sade från talarstolen kommer vi att
              arbeta för en förbättring av den studiesociala situationen för
              eleverna. Vi kommer att aktivt arbeta i den kommande utredningen.
              Vi kommer också att aktivt arbeta för en förbättring i sammanhanget.
            </seg>
            <seg xml:id="i-626effd139b82922-0">
              Vi har väldigt tydligt gått till val på att förbättra studenternas
              studiesociala situation. Det kommer vi att fortsatt arbeta för.
            </seg>
            <seg xml:id="i-dfc546d55caba9ca-0">
              Sedan har jag full förståelse för att man inte föregriper en
              utredning och utlovar olika typer av insatser innan man går in
              i utredningen. I stället lägger man fram klara direktiv för utredningen
              och låter utredningen arbeta. Sedan, när den är färdig, är man
              beredd att göra prioriteringar.
            </seg>
          </u>
          <note type="speaker" xml:id="i-642074dedcda2321-0">
            Anf. 147 ROSSANA DINAMARCA (v) replik:
          </note>
          <u who="rossana_dinamarca_0bda0d" next="cont" xml:id="i-f44fd53b3f98de14-2">
            <seg xml:id="i-bff35e8648fb2835-0">
              Fru talman! Den studiesociala situationen för studenterna är
              en stor, en övergripande del. Men när det gäller det ekonomiska
              studiemedlen var samtliga partier i denna kammare utom Moderaterna
              överens om att en studiemedelshöjning behövs. Vad är det ni behöver
              utreda kring en sådan? Räcker det inte att veta att vi har studenter
              som lever under fattigdomsgränsen, att studenter struntar i att
              gå till tandläkaren och läkaren på grund av att de inte har råd?
              Vad är det ni behöver utreda för att veta att den ekonomiska situationen
              faktiskt är akut och behöver förbättras?
            </seg>
            <seg xml:id="i-67dd6264ae7b07fc-0">
              Under hela valrörelsen argumenterade ni för att det är viktigt
              med en studiemedelshöjning. Men nu säger Lars Leijonborg att den
              här biten inte är extremt angelägen. Någon studiemedelshöjning
              lär vi inte få vänta oss under den närmaste tiden. Det har han
              uppenbarligen sagt.
            </seg>
          </u>
          <note xml:id="i-bfaed7a20f26115c-0">
            Anf. 148 ULRIKA CARLSSON i Skövde (c) replik:
          </note>
          <u who="rossana_dinamarca_0bda0d" prev="cont" xml:id="i-19bd0f0b15570247-2">
            <seg xml:id="i-9d989ae89c591bc1-0">
              Fru talman! Jag finner ingen anledning att svara för vad utbildningsministern
              vid en dragning inför utbildningsutskottet har sagt. Jag kan bara
              svara för vad Centerpartiet har sagt under valrörelsen och också
              efter valet: Vi kommer att arbeta för en förbättrad situation
              för studenter.
            </seg>
            <seg xml:id="i-a213ba05098310b8-0">
              I hela den diskussion som nu varit handlar det också om att det
              inte är fråga om en homogen grupp. Det är inte samma behov för
              alla typer av grupperingar. Därför tycker jag att utredningen
              är jätteviktig.
            </seg>
            <seg xml:id="i-47b2f2cf1622d2f2-0">
              Gör vi generella höjningar får alla, kan man säga, lika mycket
              mer. Å andra sidan kan det vara så att behoven är betydligt större
              i vissa grupper. Därför vill jag invänta kommande utredning för
              att se på vilket sätt fördelningen ska göras. Också andra målsättningar
              ska ju främjas när det gäller rekrytering till högre utbildning.
            </seg>
          </u>
          <note type="speaker" xml:id="i-14cafb35e262b7fe-0">
            Anf. 149 ULF NILSSON (fp):
          </note>
          <u who="ulf_nilsson_15fa88" xml:id="i-cf275f0c39ed58b7-0">
            <seg xml:id="i-3fd2276d98750c34-0">
              Fru talman! En viktig och grundläggande utgångspunkt när man
              pratar om utbildningspolitik är att alla ska ha möjlighet att
              utbilda sig efter vad de har intresse och fallenhet för. Utbildningspolitiken
              ska ge alla samma livschanser.
            </seg>
            <seg xml:id="i-d0fd480b3a108f77-0">
              Utbildningspolitiken ska också se till att Sverige kan få glädje
              av alla olika typer av begåvningar och av allt det engagemang
              som finns i landet. Vi i Sverige får inte tappa kompetens på grund
              av att människor inte har råd att studera.
            </seg>
            <seg xml:id="i-ee528d449013ed43-0">
              En helt avgörande förutsättning är då i första hand en skola
              som ger alla, även dem som inte har så starkt stöd hemifrån, en
              bra kunskapsgrund att stå på. Där kan vi glädjande nog se att
              regeringens kursändring i skolpolitiken verkligen siktar till
              att höja kvaliteten i skolan.
            </seg>
            <seg xml:id="i-120e7c67e9061402-0">
              En annan viktig förutsättning är ett studiemedelssystem som gör
              det möjligt att studera utan att man har rika föräldrar och som
              gör att uppoffringen inte känns orimligt stor.
            </seg>
            <seg xml:id="i-89d30af1182b11a5-0">
              När det gäller högskolestudier och andra studier för människor
              i vuxen ålder tycker jag att den princip vi sedan gammalt har
              i Sverige att individen och staten delar på ansvaret är en ganska
              bra princip. Staten gör sin investering i utbildning därför att
              det är bra för hela landet att människor får en utbildning, akademiskt
              eller praktiskt inriktad, och individen gör sin investering för
              att få ett inspirerande jobb och, i bästa fall, högre lön.
            </seg>
            <seg xml:id="i-c2e5445ffc91d769-0">
              Vi har haft uppdelningen att utbildningen är kostnadsfri, medan
              individen får stå för själva försörjningen även om man får bidrag
              också till en del av den. Den grundprincipen tror jag kommer att
              gälla en lång tid framåt.
            </seg>
            <seg xml:id="i-e5398125cf3c555b-0">
              Det är naturligtvis viktigt att villkoren för lån och bidrag
              är utformade så att människor vågar ge sig på studier. En annan
              utgångspunkt är att systemet ska vara rättvist. Det ska inte innehålla
              en massa särregler som gör att vissa missgynnas i förhållande
              till andra.
            </seg>
            <seg xml:id="i-5d41ac6c66d6cff6-0">
              Fru talman! I det här betänkandet behandlas en hel del motioner
              från oppositionspartierna. Motionerna handlar om allt möjligt
              om att öka antalet veckor med studiemedel, om en höjning av fribeloppet
              för inkomster vid sidan av studierna, om höjd åldersgräns för
              studiestöd och så vidare. Inget av dessa förslag har något av
              de tre partierna framfört skarpt i riksdagen under de tolv år
              de var med och hade ansvaret för regeringens politik!
            </seg>
            <seg xml:id="i-3e2c04ab87c4b61f-0">
              Vi hörde kraftfulla ord här. Magdalena Streijffert talade om
              ett svek mot studenterna när det gäller att inte införa ett höjt
              totalbelopp. Samtidigt ska det då sägas att den förra regeringen
              gjorde sin första höjning av totalbeloppet så sent som för ett
              år sedan och har sedan inte föreslagit någon mer höjning.
            </seg>
            <seg xml:id="i-36589f3bd8041ba5-0">
              Rossana Dinamarca talar lite slarvigt om det uttrycket ursäktas
              om att vi nu måste göra någonting för att timersättningen till
              vuxna invandrare som bott i Sverige ska återinföras eftersom den
              har avskaffats. Ja, det är rätt att den har avskaffats. Den avskaffades
              år 1998. Sedan dess har Vänsterpartiet inte arbetat i riksdagen
              för ett återinförande och så vidare.
            </seg>
            <seg xml:id="i-9d0cbaf0db7ce514-0">
              Mats Pertoft frågar hur vi kan säga nej till en massa förslag
              här.
            </seg>
            <seg xml:id="i-51cd605be3a111f9-0">
              Som sagt: Det klingar lite konstigt när vi inte har sett ett
              seriöst arbete för ett genomförande av allt det som ni nu talar
              om.
            </seg>
            <seg xml:id="i-cf114268037f0e1b-0">
              Den nya regeringen har däremot tydligt deklarerat att den ska
              se över och pröva möjligheten till en massa olika förbättringar
              i studiestödet. Bland annat ser jag fram emot att de närmaste
              åren få se utredningens resultat när det gäller förbättringar
              i trygghetssystemen för studenter. Det kommer också en diskussion
              om totalbeloppets nivå och ökade möjligheter att jobba vid sidan
              av studierna.
            </seg>
            <seg xml:id="i-0d40d1be40a84194-0">
              Alla som känner någon som pluggar vet att det inte är så lätt
              att leva på studiestöd. Det är inte stora marginaler, och boendet
              tar en väldigt stor del av studiestödet. Händer något oväntat
              är det inte lätt att få pengarna att räcka till. Visserligen har
              vi ett av världens mest generösa studiesystem. Den tidigare utbildningsministern
              Thomas Östros sade att vi har världens bästa studiesystem. Jag
              kan inte svara på om det är sant, men det är ett av de bästa systemen.
              Dock finns det naturligtvis brister ändå.
            </seg>
            <seg xml:id="i-cbcbc66a226cb000-0">
              Det har skett en del förbättringar under de senaste åren. Förra
              året höjdes som sagt totalbeloppet med 300 kronor i månaden, och
              året innan beslutades om ett barntillägg som avskaffades av den
              gamla regeringen men återinfördes. Det blev också generösare regler
              för studiestöd till äldre.
            </seg>
            <seg xml:id="i-25e25470ce911a0c-0">
              De här tre förändringarna äldre- och barntillägg och höjningen
              av totalbeloppet hade Folkpartiet länge arbetat för och vi stödde
              detta.
            </seg>
            <seg xml:id="i-696615ba0e643f9a-0">
              Nu har vi tydligt sagt att vi både hoppas på och vill arbeta
              för att höja totalbeloppet ytterligare under de närmaste åren.
              Utbildningsminister Lars Leijonborg har vid ett flertal tillfällen,
              bland annat för några månader sedan i Ekots lördagsintervju, sagt
              att han hoppas kunna höja totalbeloppet under mandatperioden.
            </seg>
            <seg xml:id="i-177d4a3d7c016891-0">
              Nu är det alltså dags att gå vidare och se efter vilka olika
              villkor som borde förbättras. Det finns en massa frågor som behöver
              diskuteras. Fortfarande är systemet på många sätt utformat efter
              att studenter är unga, ensamstående personer, trots att kanske
              närmare en tredjedel av studenterna är föräldrar. Fortfarande
              fungerar inte föräldraledighet och vård av sjukt barn särskilt
              bra ihop med studiestödssystemet.
            </seg>
            <seg xml:id="i-214893811ac0af0b-0">
              Den gamla, socialdemokratiska regeringen hade visserligen en
              utredning, men den lämnade inte några förslag och gjorde inget
              synligt arbete till förändringar när det gällde den sociala tryggheten
              för studenter. Det var därför den dåvarande borgerliga oppositionen
              med stöd av Miljöpartiet fick igenom ett krav på en ny studiesocial
              utredning. Den väntar vi på nu, och regeringen kommer att arbeta
              med direktiven.
            </seg>
            <seg xml:id="i-097e05c632a4cf4b-0">
              Det är naturligtvis viktigt att vi får en bättre beskrivning
              av och förslag till hur samspelet mellan studiestödssystemet,
              bostadsbidraget, socialförsäkringssystemet och arbetslöshetsförsäkringen
              fungerar. Det måste ses över.
            </seg>
            <seg xml:id="i-4b53119b1937a51e-0">
              Detta är naturligtvis inte lätt, för hela vårt socialförsäkringssystem
              bygger på skydd mot förlorad inkomst. Vi kommer aldrig att komma
              till nivån där en person som studerar i vuxen ålder har samma
              trygghet och ekonomiska nivå som en som arbetar. Men det finns
              viktiga förbättringar att försöka genomföra. Där har vi ett tydligt
              besked till regeringen om att de ska sätta i gång en utredning
              som ska komma med förslag om detta.
            </seg>
            <seg xml:id="i-87f380d7e3786483-0">
              När det gäller extrajobb har Folkpartiet precis som de andra
              allianspartierna länge arbetat för att det ska löna sig att arbeta
              även för studenter. Jag instämmer i det som har sagts tidigare
              om att det är glädjande att Socialdemokraterna tar upp det nu,
              även om ni ännu inte har visat någon finansiering för detta i
              ert budgetförslag från i höstas.
            </seg>
            <seg xml:id="i-bdd69d0a3e7aa1d6-0">
              Det är klart att det så kallade fribeloppet bör höjas. Det är
              också en sådan sak som regeringen tydligt har aviserat att man
              i sin översyn av studiemedlet ska återkomma till. Det är dock
              inte oviktigt att jobbavdraget redan gör det mycket mer lönande
              för studenter att extrajobba och att den första inkomsten alltså
              blir helt skattebefriad. Det är ett mycket positivt steg som mycket
              väl kan jämföras med att höja fribeloppet med några tio tusen.
            </seg>
            <seg xml:id="i-878616f0a076b810-0">
              Som sagt har utskottsmajoriteten mycket tydligt uttalat i betänkandet
              att vi tycker att det är viktigt och angeläget att höja fribeloppsgränsen
              men att vi inte vill föregripa regeringens översyn.
            </seg>
            <seg xml:id="i-c27844893ab550b9-0">
              Fru talman! Avslutningsvis vill jag säga att det naturligtvis
              är viktigt att arbetet med att förbättra studiestödssystemet fortsätter.
              Men det är också viktigt att alla förändringar prövas och analyseras
              mot budgeten som helhet. Det uppfattar jag att oppositionen inte
              har gjort i sina förslag. Studenterna har inte mycket glädje av
              tomma löften utan någon ekonomisk täckning.
            </seg>
            <seg xml:id="i-49c4e6febe7445d7-0">
              Vi har fått ett klart besked. Regeringen tänker gå igenom en
              mängd viktiga frågor om hur studiestödet ska bli bättre, och därför
              yrkar jag bifall till förslaget i betänkandet och avslag på samtliga
              motioner.
            </seg>
          </u>
          <note type="speaker" xml:id="i-748ad8c478ef8fcc-0">
            Anf. 150 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-6ae07db154938e95-2">
            <seg xml:id="i-9235eda286236655-0">
              Fru talman! Det var ett intressant inlägg från Ulf Nilsson från
              Folkpartiet. Alla ska ges samma livschanser och alla ska ha möjlighet
              att studera. Jag håller verkligen med!
            </seg>
            <seg xml:id="i-c090069a224237b2-0">
              Du pratade om sveket mot studenterna. Vi har under senare år
              sett att studiemedlets totalbelopp har legat på samma nivå samtidigt
              som kostnaderna framför allt boendekostnaden har ökat.
            </seg>
            <seg xml:id="i-e520a3842886f474-0">
              Vi såg att detta var en viktig fråga för studenterna och därmed
              höjde vi också studiemedlets totalbelopp med 300 kronor i månaden
              under förra mandatperioden. Sedan lovade vi i vårt valmanifest
              att göra ytterligare en höjning.
            </seg>
            <seg xml:id="i-a1043663c24619c2-0">
              Vad jag menar med sveket mot studenterna är att ni i borgerliga
              partier också i valrörelsen lovade att höja totalbeloppet på studiemedlen.
              Nu hör vi statsminister Fredrik Reinfeldt säga att det inte blir
              någon studiemedelshöjning, och moderaten Oskar Öholm säger att
              vi har världens bästa studiemedelssystem och därför behöver vi
              inte höja totalbeloppet. Då blir jag lite orolig, även om jag
              hör från andra partier att ni vill höja studiemedlets totalbelopp.
              Det blir ju ett svek mot studenterna, Ulf Nilsson, i och med att
              ni har lovat att höja studiemedlet men att det nu visar sig att
              ni antagligen inte kommer att kunna göra det för att det största
              partiet, Moderaterna, säger nej.
            </seg>
            <seg xml:id="i-c3a3363bc19e4906-0">
              Det var också intressant att höra hur Ulrika Carlsson i Skövde
              tog upp att man vill se över studiemedelssystemet för att kanske
              hitta olika lösningar. Samtidigt säger du, Ulf, att man inte vill
              ha några särregler.
            </seg>
            <seg xml:id="i-c0401ca220cc1d37-0">
              Vad är det som gäller när man nu gör den här utredningen? Är
              det särregler eller är det generella delar som gäller?
            </seg>
            <seg xml:id="i-38694a5d8347362d-0">
              Avslutningsvis, hur kommer direktiven för den studiesociala utredningen
              att se ut? Blir de fokuserade på lösningar i stället för på problem?
              Problemen finns i den utredning som vi gjorde.
            </seg>
          </u>
          <note type="speaker" xml:id="i-239dc4dd74c9f047-0">
            Anf. 151 ULF NILSSON (fp) replik:
          </note>
          <u who="ulf_nilsson_15fa88" xml:id="i-cf275f0c39ed58b7-1">
            <seg xml:id="i-1a3f9b828f4dd338-0">
              Fru talman! Magdalena Streijffert talar mycket om totalbeloppet.
              Flera partier fick som sagt kämpa i opposition för att till sist
              få igenom en höjning av totalbeloppet förra året. Totalbeloppet
              hade då inte höjts sedan början av 90-talet. Det är alltså överraskande
              att Socialdemokraterna redan nu skulle vara beredda att ytterligare
              höja totalbeloppet ett år senare. Jag har en känsla av att Magdalena
              Streijffert kanske vill göra det, men jag känner inga garantier
              för att Socialdemokraterna vill göra det.
            </seg>
            <seg xml:id="i-d148124e483b65f3-0">
              Hur som helst, vi gick inte som allians till val på att höja
              studiemedlet, men vi var flera partier som lovade att vi skulle
              arbeta för det. Jag återkommer till det. Jag själv och utbildningsministern
              med flera har vid ett antal tillfällen sagt att det är en viktig
              uppgift att arbeta för att försöka höja studiemedlet under denna
              mandatperiod.
            </seg>
            <seg xml:id="i-60c7cb56dd1c54ea-0">
              När det gäller särregler som jag fick frågan om talar jag generellt,
              om principerna till studiemedelssystemet. Det är en kombination
              av lån och bidrag, och den grundprincipen gäller. Sedan kan man
              naturligtvis tänka sig olika prioriteringar som vi har i dag,
              till exempel att vuxenstuderande kan få en högre bidragsdel, men
              inte extrema särregler som upplevs som orättvisa. Jag uppfattar
              det inte heller som orättvisa att det finns regler för studerande
              med barn som gör att man bättre kan ta hand om sjuka barn. Det
              är inte en särregel som man upplever som orättvis.
            </seg>
            <seg xml:id="i-2e71245cb6de9766-0">
              Hur direktiven till utredningen ska se ut kan jag inte svara
              på. Det är regeringens uppgift att utarbeta dem, men vi har tydligt
              gett besked om att i motsats till den tidigare utredningen ska
              denna utredning komma med förslag till lösningar och förbättringar.
            </seg>
          </u>
          <note type="speaker" xml:id="i-4fa0aa1a091c4be8-0">
            Anf. 152 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-6ae07db154938e95-3">
            <seg xml:id="i-19ee7c62ec0029fd-0">
              Fru talman! För det första: När det gäller studiemedelshöjningen
              har vi socialdemokrater med i vårt valmanifest att vi under mandatperioden
              kommer att höja studiemedlet. Det här är alltså inte någonting
              som bara jag vill, utan det är någonting som partiet har gått
              till val på. Däremot kanske du, Ulf Nilsson, till skillnad från
              utbildningsminister Lars Leijonborg vet att det faktiskt inte
              står med i alliansens valmanifest att man ska höja studiemedlet.
            </seg>
            <seg xml:id="i-dec9fdf2d792b300-0">
              För det andra: Jag tycker att det låter bra när du pratar om
              särregler och att det finns olika villkor för olika grupper.
            </seg>
            <seg xml:id="i-b671406573cb51f5-0">
              Däremot funderar jag på det du sade om rekryteringsbidraget.
              Det var ju en lösning för dem som står längst ifrån arbetsmarknaden
              med låg utbildningsnivå eller funktionshinder. De skulle få en
              möjlighet att läsa upp sig för att klara sin utbildning för att
              sedan kunna gå vidare. Argumentet var att vi måste ha ett enhetligt
              system. Argumentet faller därmed. Jag vill höra vad du säger om
              hur vi kan se till att få in de människor som står längst från
              arbetsmarknaden och har en låg utbildningsnivå i utbildning.
            </seg>
          </u>
          <note type="speaker" xml:id="i-ef65827973dda675-0">
            Anf. 153 ULF NILSSON (fp) replik:
          </note>
          <u who="ulf_nilsson_15fa88" xml:id="i-cf275f0c39ed58b7-2">
            <seg xml:id="i-b85092f60e7f089d-0">
              Fru talman! Jag vill upprepa att regeringen naturligtvis ska
              göra en ordentlig genomgång av hur man kan förstärka och förbättra
              studiestödssystemet. Det gäller fribelopp, totalbelopp och den
              sociala och ekonomiska tryggheten för familjer och så vidare.
              Det är första gången på länge som vi har fått ett sådant besked
              från en regering.
            </seg>
            <seg xml:id="i-e5632e3db44bb47d-0">
              Rekryteringsbidraget, som Magdalena Streijffert uppehöll sig
              mycket vid, var ett mycket speciellt bidrag. Det skilde sig från
              andra studiestöd för vuxna människor så att man fick hela studiemedlet
              som gåva. Jag tycker, och vi tycker, att det är ett felaktigt
              budskap till en ungdom som är 20 år att om du väntar med att studera
              tills du blir 25 slipper du låna pengar, med tanke på hur svårt
              vi ändå har, oavsett vilken regering som sitter vid makten, att
              få ihop pengar så att studiemedelssystemet blir bra. Det är väldigt
              dyrt. Detta är ett sätt att använda pengarna fel. Dessutom visar
              revisionens rapport att det var mycket osäkert i vilken utsträckning
              rekryteringsbidraget nådde de grupper som det var avsett för.
            </seg>
            <seg xml:id="i-854114cd71f5b4fc-0">
              Jag tycker att den princip som vi har om mycket generösa möjligheter
              för människor över 25 som är lågutbildade man får 80 procent av
              studiestödet som bidrag är bra. Att gå längre är att ge fel budskap
              till en ung människa: Skjuter du på studierna får du allting gratis.
            </seg>
          </u>
          <note type="speaker" xml:id="i-3de052e135c0785e-0">
            Anf. 154 MATS PERTOFT (mp) replik:
          </note>
          <u who="mats_pertoft_740cd3" xml:id="i-d58e3b6fc59c00c8-3">
            <seg xml:id="i-65daf6fb7325bb44-0">
              Fru talman! Det är väldigt intressant att lyssna till Ulf Nilsson,
              framför allt när det gäller historiebeskrivningen. Även om jag
              hoppas att jag kan påverka regeringen och alliansens politik lite
              grann skulle jag aldrig komma på idén på att driva igenom saker
              för alliansen och rösta igenom dem. Ulf Nilsson menar att Folkpartiet
              har drivit igenom studiemedelshöjningen under förra mandatperioden.
              Det tycker jag är lite konstigt. Nog hade vi hårda budgetförhandlingar
              med s och v både om detta och om barntillägget. Kanske Folkpartiet
              var med på något hörn, men det visste vi inte i partistyrelsen
              när vi röstade om detta. Det är intressant historiebeskrivning.
            </seg>
            <seg xml:id="i-930615270cadac16-0">
              Samma sak när det gäller den studiesociala utredningen. Jag är
              inte hundra procent säker, men även det tror jag var ett mp-initiativ.
              Jag är som sagt inte hundra, det ska jag ärligt medge.
            </seg>
            <seg xml:id="i-f6a8c675052d9547-0">
              Det är fråga om prioriteringar. Ulf Nilsson nämnde i början vilken
              fart Jan Björklund har haft med att sätta fart på skolan. Det
              finns massor med utredningar. Men när det gäller studiesociala
              utredningar har det inte kommit någonting alls. Ändå kom riksdagsuppdraget
              redan under förra mandatperioden. Varför? Det är fråga om prioriteringar
              helt enkelt. Det verkar inte som att denna prioritering finns.
            </seg>
            <seg xml:id="i-af3f4e5df365390f-0">
              Ett tips från mig är: Ta våra motioner. Ni verkar gilla dem allihop
              men bara skjuter dem på framtiden. Där finns massor med idéer
              om vad man kan göra.
            </seg>
          </u>
          <note type="speaker" xml:id="i-19f31edda7207638-0">
            Anf. 155 ULF NILSSON (fp) replik:
          </note>
          <u who="ulf_nilsson_15fa88" xml:id="i-cf275f0c39ed58b7-3">
            <seg xml:id="i-2beb45d9581ca224-0">
              Fru talman! Nej, jag hade inte hemliga kontakter med Miljöpartiets
              förhandlare under förra mandatperioden. Men vad jag ville uttrycka
              är att vi, liksom andra borgerliga partier, i opposition kraftigt
              under flera år drev att studiemedlen borde höjas. Det var glädjande
              att riksdagen till sist gjorde det.
            </seg>
            <seg xml:id="i-a4d740f69ada2f0c-0">
              Däremot, oavsett vem som tog initiativet, var vi gemensamt från
              de borgerliga partierna i utskottet och Miljöpartiet med om att
              föreslå tillkännagivande om en studiesocial utredning. Den kommer.
              Direktiven kommer snart. Svaret på frågan varför det inte går
              riktigt lika fort som med en del andra förberedda förändringar
              inom skolan är att det är väldigt svårt. Ska vi göra några förbättringar
              är det väldigt många saker som måste vägas in. Jag tror inte att
              riksdagsmajoriteten är beredd att ge upp grundidén att socialförsäkringssystemet
              ska baseras på trygghet för förlorad inkomst till exempel. Hur
              förenar man det med ytterligare förmåner till studenter som blir
              sjuka? Det är många saker att ta hänsyn till plus att det måste
              fungera ekonomiskt.
            </seg>
            <seg xml:id="i-b327ce322ec36e89-0">
              Jag försökte säga i mitt anförande att det är väldigt svårt att
              ge studenterna en trygghet som lite mer påminner om hur arbetande
              människor har det när det till exempel gäller sjukdom. Men det
              är möjligt att göra vissa förbättringar, och vi ska arbeta för
              det. Svaret varför det inte går så fort är att det är så komplicerat.
              Det tror jag att Mats Pertoft förstår.
            </seg>
          </u>
          <note type="speaker" xml:id="i-a3470d2161c0f6e3-0">
            Anf. 156 MATS PERTOFT (mp) replik:
          </note>
          <u who="mats_pertoft_740cd3" xml:id="i-d58e3b6fc59c00c8-4">
            <seg xml:id="i-9ea62e8ebb4620b0-0">
              Fru talman! Jag förstår att det är komplicerat, men nu pratar
              vi om direktiv till en utredning. Vi pratar inte om regeringsförslag.
              Direktiv till en utredning borde inte vara lika svåra att skriva,
              eftersom vi alla som debatterar här verkar vara väl insatta i
              hur svår situationen är.
            </seg>
            <seg xml:id="i-91f453aa486f9a97-0">
              Som sagt kan man lägga ihop de olika motionerna plus utskottsförslagen,
              och då har man en bra bit. Vad jag frågar är: Var är prioriteringarna?
              De är helt klart inte på den studiesociala sidan på departementen.
              Det menar jag att de partier som styr måste ta ansvar för.
            </seg>
            <seg xml:id="i-9a91ddcb2373c26e-0">
              Om det snart är klart verkar några partier ha bestämt sig för
              att ett parti, Miljöpartiet, inte ska kunna påverka det. Jag ställde
              en fråga innan, men ingen har svarat på den.
            </seg>
            <seg xml:id="i-6e9055580fe4c573-0">
              Studiebidragen har diskuterats en hel del. Om jag har förstått
              det rätt har Sveriges förenade studentkårer klargjort att de har
              minskat i värde med ca 20 procent. Tre av partierna i alliansen
              vill höja dem, ett verkar inte ha bestämt sig. Då borde det vara
              klart att de borde höjas. Ett problem, som jag ser det, är att
              den ekonomiska utvecklingen inte kommer att se lika bra ut i framtiden.
              Då måste man höja dem när det finns pengar och inte när det inte
              finns pengar.
            </seg>
          </u>
          <note type="speaker" xml:id="i-eafa64592d9df104-0">
            Anf. 157 ULF NILSSON (fp) replik:
          </note>
          <u who="ulf_nilsson_15fa88" xml:id="i-cf275f0c39ed58b7-4">
            <seg xml:id="i-4110d15bc6bcdeb9-0">
              Fru talman! Det sista Mats Pertoft sade är tyvärr snarare ett
              argument för att inte höja så mycket. Om det inte kommer att finnas
              pengar i framtiden blir det väldigt svårt att ha ett hållbart
              studiestödssystem. Det visar bara att man måste ta rätt mycket
              ekonomiskt ansvar när man genomför höjningar och förändringar
              i studiestödssystemet.
            </seg>
            <seg xml:id="i-b58e6853ffef1374-0">
              Det har kommit många utredningar och många utredningsdirektiv
              från regeringen. Alla kan inte komma först. Men det här kommer,
              och det är ett tydligt besked från allianspartierna och från regeringen.
            </seg>
          </u>
          <note type="speaker" xml:id="i-0f103f5c0da80700-0">
            Anf. 158 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-1493b01ee15f93b1-0">
            <seg xml:id="i-c7f2e4ab5f58bb3d-0">
              Fru talman! Det här med historia tror jag att Ulf Nilsson får
              gå tillbaka och titta lite mera på. Under 19941998 var det Socialdemokraterna
              som regerade med Centerpartiet som stöd. Från 1998 till 2006 blir
              det inte tolv år utan åtta år.
            </seg>
            <seg xml:id="i-b28e7dde80713cc1-0">
              Jag vill gå in på timersättningen. Ulf Nilsson sade att vi inte
              hade bråkat för det tidigare. Om Ulf Nilsson går tillbaka kan
              han se att vi har slagits, bland annat tillsammans med Kristdemokraterna,
              för att timersättningen ska återinföras. Jag tror att du får läsa
              lite noggrannare i protokollen. Att vi sedan inte har fått igenom
              det är en annan sak. Det beklagar jag naturligtvis.
            </seg>
            <seg xml:id="i-022cdb29061edf0a-0">
              Ulf Nilsson talar väl om att alla ska ha möjlighet att studera
              även om man inte har rika föräldrar. Samtidigt driver man en utbildningspolitik
              som på punkt efter annan leder till att man beskär vägarna för
              fler att komma in på högre utbildning. Att skära på studiemedlen
              är ett sätt att beskära människors möjligheter att studera och
              förkovra sig.
            </seg>
            <seg xml:id="i-5087bb85ea5360c7-0">
              Jag går lite tillbaka till det som också Magdalena Streijffert
              tog upp det här med att ni inte vill ha en massa särregler och
              att det skulle vara skälet till att ni tog bort rekryteringsbidraget.
              Samtidigt säger Ulrika Carlsson att det kanske behövs olika former
              av studiestöd till olika grupper. Jag blir inte riktigt klok på
              detta.
            </seg>
            <seg xml:id="i-c45fc168fc951ac2-0">
              När det gäller direktiven har inte ens Ulf Nilsson, vars partikamrater
              är både skolminister och utbildningsminister, kännedom om att
              det finns sådana. Då blir jag lite orolig, för det är en signal
              om att det här kommer att dröja länge till.
            </seg>
          </u>
          <note type="speaker" xml:id="i-ec8e71a6f0a4abd7-0">
            Anf. 159 ULF NILSSON (fp) replik:
          </note>
          <u who="ulf_nilsson_15fa88" xml:id="i-cf275f0c39ed58b7-5">
            <seg xml:id="i-4d5e15a368de3eec-0">
              Fru talman! Kör till jag är hyfsat bra på historia, men jag kan
              ta fel på siffror ibland! Under åren 19982006, när Vänsterpartiet
              var med och tog ansvar för landets budget, har det inte funnits
              några förslag om att återinföra den timersättning som Rossana
              Dinamarca talar om. Det kanske har talats om det i andra debatter,
              men det har inte funnits med i skarpa budgetförslag i riksdagen.
              Det är det här jag menar; jag tycker att man ska vara tydlig med
              de sakerna. Om man inte på åtta år inte tolv år har lämnat några
              finansierade förslag för att genomföra något så tycker jag att
              man ska vara lite försiktigt med att bara helt enkelt kräva det
              när man inte längre har möjlighet att genomföra det själv.
            </seg>
            <seg xml:id="i-d1fd96fd5732a366-0">
              Rossana Dinamarca säger att vi beskär möjligheterna för alla
              möjliga människor att studera. Det var lite grann att återupprepa
              det vi sade strax före jul, när vi debatterade det här. Den enda
              skillnaden mot det studiestödssystem som den gamla regeringen,
              Vänsterpartiet och Miljöpartiet röstade igenom förra året är just
              rekryteringsbidraget.
            </seg>
            <seg xml:id="i-84ab4535658a865a-0">
              De grupper som får rekryteringsbidraget får fortfarande ett generöst
              studiemedel. Det är samma grupper som har möjlighet att få det
              förhöjda studiestödet med 80 procents bidrag. Totalbeloppet för
              dem blir alltså högre om de utnyttjar alla möjligheter än vad
              det blev med rekryteringsbidraget. Jag kan alltså inte se att
              detta skulle vara en drastisk försämring.
            </seg>
          </u>
          <note type="speaker" xml:id="i-4b24daf8e367631a-0">
            Anf. 160 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-1493b01ee15f93b1-1">
            <seg xml:id="i-37730cec203c0e17-0">
              Fru talman! Då kan jag tala om för Ulf Nilsson att det här med
              rekryteringsbidraget är ett sätt att beskära möjligheten för personer
              till en högre utbildning eller till en vidareutbildning. Frånvaron
              av aktion för att höja studiemedlen är också ett sätt att beskära
              möjligheten till högre studier och vidareutbildning.
            </seg>
            <seg xml:id="i-4875b472e65b7b13-0">
              Den nya gymnasiereformen, som vi har sett direktiven för, är
              också ett sätt att beskära möjligheten för unga människor att
              så småningom läsa vid en högre utbildning.
            </seg>
            <seg xml:id="i-ebaed8b9b65cff1a-0">
              Nedskärningen på komvux är ett fjärde exempel på hur man försöker
              beskära möjligheterna till vidare studier. Jag kan fortsätta.
              Listan är lång när det gäller hur Folkpartiet och den borgerliga
              regeringen nu vill ha en politik där kunskap inte ska vara till
              för alla utan bara för några få.
            </seg>
          </u>
          <note type="speaker" xml:id="i-366a22cef81e4de0-0">
            Anf. 161 ULF NILSSON (fp) replik:
          </note>
          <u who="ulf_nilsson_15fa88" xml:id="i-cf275f0c39ed58b7-6">
            <seg xml:id="i-c0a9d817273dfea9-0">
              Fru talman! Vi kanske inte ska diskutera så mycket annat än studiemedlen.
              Men att nämna gymnasiereformen som ett exempel på något som beskär
              möjligheter är olyckligt. Vi vet ju att vi nu försöker göra någonting
              åt att en tredjedel av en generation 20-åringar misslyckas i gymnasiet
              och sorteras ut. Det är det den nya regeringspolitiken går ut
              på att få färre som slås ut och färre som sorteras ut. Vi ska
              få fler som får en bra utbildning, antingen teoretisk eller mer
              yrkesförberedande.
            </seg>
            <seg xml:id="i-727b7f41eed0e266-0">
              För att gå tillbaka till studiestödssystemet kan jag säga att
              vi för första gången på flera år har fått en regering som har
              aviserat att den tänker gå igenom och föreslå förbättringar på
              en rad av de områden som vi har diskuterat i dag.
            </seg>
          </u>
          <note type="speaker" xml:id="i-2b0105e0ae8c1c42-0">
            Anf. 162 GUNILLA TJERNBERG (kd):
          </note>
          <u who="gunilla_tjernberg_73f27e" xml:id="i-76b25aa75bf3ef32-0">
            <seg xml:id="i-4348297bfa88c04d-0">
              Fru talman! Det är en intressant diskussion som förs. Det har
              varit intressant att följa de repliker och anföranden som har
              präglat kammaren under eftermiddagen.
            </seg>
            <seg xml:id="i-cebfbb43871bb4b4-0">
              Inledningsvis vill jag tydligt slå fast här i kammaren att för
              Kristdemokraterna och för Allians för Sverige, som i dag regerar
              i Sverige och har fått väljarnas förtroende att göra det, är studenternas
              trygghet de hörnpelare som den högre utbildningen vilar på. Det
              är viktigt för oss att studiestödssystemet är robust och smart.
              Men det ska också uppmuntra personligt ansvarstagande.
            </seg>
            <seg xml:id="i-c2d1a44bca923861-0">
              Under det senaste decenniet har vi glädjande nog kunnat se att
              vi har fler studenter som inte har traditionell bakgrund men som
              har hittat till högskolan. Utifrån detta måste systemen anpassas.
              Vi kan konstatera att de gamla sociala trygghetssystemen i hög
              grad är utförda utifrån en gammal, kanske lite mer stereotyp syn
              på studenter och inte utifrån dagens studentgrupper.
            </seg>
            <seg xml:id="i-c9679b469e8b0e55-0">
              Jag är glad här i kammaren och jag är också stolt, för att använda
              ett känt begrepp, att vi kristdemokrater tillsammans med allianskamraterna
              under förra mandatperioden i dåvarande opposition arbetade mycket
              aktivt för att förbättra studenternas situation. Det är många
              som har påmint om det i dag. I det arbetet fortsätter vi nu i
              regeringen att ta nya steg just för att nå målet.
            </seg>
            <seg xml:id="i-bbaffd465bd87011-0">
              Under debatten har vi också hört en kraftfull opposition som
              har kritiserat oss för att om jag får använda det ordet vara proppar
              i en utveckling som man själv försöker beskriva. I och för sig
              känner jag igen retoriken och det här sättet att debattera på.
              Delvis användes ju den retoriken också av den förra oppositionen,
              det vill säga av oss själva. Det är lite grann av politikens egenskap.
            </seg>
            <seg xml:id="i-e40579d0aa8e8660-0">
              Jag kan ändå inte bortse från att det är ganska häpnadsväckande
              att det behövde gå tolv år. Det behövdes också att man själv skulle
              hamna i opposition för att man skulle driva ytterligare viljeinriktningar
              och föra fram förslag. Det behövdes alltså tolv år, och ni måste
              själva hamna i opposition för att komma dithän! Det är häpnadsväckande.
            </seg>
            <seg xml:id="i-fe395e901171e67d-0">
              Snabbt efter den valförlust som oppositionen drabbades av har
              man nu vänt kappan och för fram förslag som vi inte såg särskilt
              mycket av under den förra regeringsperioden. De förslag som kom
              ifrån regeringen för att förbättra studenternas villkor under
              den förra perioden stod riksdagens samtliga partier bakom. De
              fick fullt stöd här i riksdagen just därför att det var förslag
              som hade förts fram av Kristdemokraterna och flera allianspartier
              i debatterna.
            </seg>
            <seg xml:id="i-db29d789e3440520-0">
              Fru talman! I ett par motioner från oppositionen som jag ska
              kommentera här föreslår Socialdemokraterna att fribeloppet ska
              höjas. Man anger till och med en summa i sin motion; man säger
              att det ska höjas till 150 000 kronor per år och att det ska räknas
              på halvår. I reservationen är man något mer sparsam, men motionerna
              handlar om det här.
            </seg>
            <seg xml:id="i-8c6ec1cf46929572-0">
              Återigen, som bland andra jag och Kristdemokraterna tog upp i
              budgetmotionen, finns det inga pengar när man tittar i tabellen!
              Jag tycker att det är otroligt häpnadsväckande att jag och kammaren
              ska behöva bevittna detta: Det tidigare regeringspartiet, som
              så nogsamt har uttalat att den som är satt i skuld inte är fri
              och att allting som presenteras ska vara finansierat, har inte
              pengar i tabellen för 2007, 2008 eller 2009.
            </seg>
            <seg xml:id="i-f10d4d7cce15d410-0">
              Var är underlaget? Vilka kostnader har ni beräknat för den här
              satsningen, som i och för sig är lovvärd? Den måste ju betalas.
            </seg>
            <seg xml:id="i-d92ddb564b7fa952-0">
              Vi kristdemokrater ägnade en stor del av den förra mandatperioden
              åt att fundera på att till och med slopa fribeloppet. Vi var angelägna
              om att kunna höja det. Vi tyckte att vi skulle ta reda på hur
              mycket det skulle kosta. Vi tog kontakt med riksdagens utredningstjänst
              och bad dem räkna på ifall det här skulle kosta någonting. Vi
              fick veta att det kommer att göra det. Varför kommer det då att
              kosta? Det känner vi nog alla till; i och med att man höjer fribeloppet
              blir inte studenterna återbetalningsskyldiga till Centrala studiestödsnämnden.
              Centrala studiestödsnämnden kommer i så fall att överskrida sin
              budget om man inte kompenseras för det från statsmakten, och därmed
              blir det en kostnad. Vi var angelägna om att påpeka att den här
              typen av förslag innebär en kostnad när de förs fram. De måste
              finansieras.
            </seg>
            <seg xml:id="i-55d8f768aeba1b1a-0">
              Fru talman! Socialdemokraterna har två särskilda yttranden i
              betänkandet. Ett av dem handlar om, och lutar sig mot, att någon
              studiesocial utredning inte behövs därför att det redan finns
              en. Jag har tyckt att det har varit märkligt i de repliker som
              har förts fram här att man har varit angelägen om att säga att
              det behövs en utredning. Men vad jag förstår hänvisar man till
              den gamla, som redan är gjord.
            </seg>
            <seg xml:id="i-fe5397a8d36a0ca5-0">
              Hur är det då med den gamla som är gjord? Under mandatperioden
              20022006 drev vi i den dåvarande oppositionen att det behövdes
              en bred studiesocial utredning med tydliga direktiv. Det gjorde
              vi därför att vi var väldigt väl medvetna om att det hade kommit
              en sådan från regeringen mellan 1998 och 2002, det vill säga under
              den förrförra mandatperioden, men att den inte är tillräcklig.
              Ni kan inte hänvisa till den. De direktiven är inte tillräckligt
              breda. Det handlar om att titta på fribeloppet. Vi menar att man
              måste titta på det totala studiestödet. Man måste titta på den
              studiesociala situationen, det vill säga anpassningen till vårt
              allmänna försäkringssystem. Att då hänvisa till den här gamla
              studiesociala utredningen duger inte. Den går inte tillräckligt
              långt, men ni är nöjda med den. Jag tycker att det visar att ni
              fortfarande egentligen är lite ljumma i intresset att förbättra
              för studenterna. Regeringen och Allians för Sverige vill göra
              en rejäl och omfattande analys för att kunna komma med bra förslag
              framgent som också är finansierade.
            </seg>
            <seg xml:id="i-6abf60b2f9d8095e-0">
              Jag ska också nämna kort att jag har läst Miljöpartiets motioner.
              Jag har läst Maria Wetterstrands motion. Där lägger man fram förslag
              om att ålderstrappan ska avskaffas, att fribeloppet ska höjas
              det välkomnar jag att studielånet bör efterskänkas efter 14 dagars
              sjukdom och så vidare. Det här är en målsättning till 2012. Målet
              i Miljöpartiets motion är att det här ska genomföras till 2012.
              Det finns alltså inga pengar 2007, 2008, 2009, 2010 och inte ens
              2011. Berätta det här i kammaren! Någonstans kan jag ändå se att
              det är en ansvarsfull politik att tänka så. Jag tycker att det
              vore bra om Mats Pertoft berättade det. Det är rätt inställning.
              Låt det ta tid och låt oss göra det i en ordning som vi alla vill
              eftersträva.
            </seg>
            <seg xml:id="i-169901abf4ddca63-0">
              Fru talman! Jag vill avslutningsvis säga att Allians för Sverige
              har slagit fast inriktningen för utbildningspolitiken i en rapport,
              Mer kunskap en modern utbildningspolitik . Här ser vi stommen
              för den politik som vi ska genomföra, men vi måste få göra det
              under den tid som vi har framför oss. Det ska ske under fyra år.
              Vi ska ta steg för steg. Givetvis kan inte allt genomföras under
              det första året eller de första fem månaderna. Det är inte möjligt.
              Frågorna måste få den ansvarsfulla beredning som de är värda.
              Olika förslag ska vägas mot varandra. Vi vet att allt detta måste
              få ta sin tid för att också sedan vara väl finansierat. Det ska
              slutligen också gynna våra studenter som vi vill ska få en möjlighet
              att studera utifrån en redan ganska bra situation, där det dock
              finns delar som behöver förbättras.
            </seg>
          </u>
          <note type="speaker" xml:id="i-5ac5bbed59c9b3a6-0">
            Anf. 163 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-6ae07db154938e95-4">
            <seg xml:id="i-0c42cd9443cb6061-0">
              Fru talman! Det var väldigt intressant, Gunilla Tjernberg, att
              höra det här anförandet. Det var framför allt intressant att höra
              hur Kristdemokraterna har tagit aktiv del i att förbättra den
              studiesociala situationen för studenterna under den förra mandatperioden.
            </seg>
            <seg xml:id="i-324ec9c9f9338fc2-0">
              Vi socialdemokrater såg till att vi fick fram en utredning som
              såg över hur studenternas studiesociala situation ser ut. Utifrån
              den har vi infört ett barntillägg för studenter med barn. Vi har
              höjt ålderstrappan från 50 till 54 år så att fler får möjlighet
              att studera. Vi lade också fram ett förslag om hur studenter kunde
              vara sjukskrivna på halvtid och studera på halvtid. Det är någonting
              som den borgerliga alliansen verkar ha slarvat bort. Det har jag
              inte sett någonting av.
            </seg>
            <seg xml:id="i-0853417bbc2968b0-0">
              Under den förra mandatperioden beslutade ni om att införa ytterligare
              en studiesocial utredning. Vi socialdemokrater tycker att då gömmer
              man undan frågan i ytterligare en utredning. Vi vet faktiskt redan
              vilka problemen är. Jag undrar, Gunilla Tjernberg, vad det är
              som inte finns med i den utredning som Cinikka Beiming gjorde,
              som kom 2003, som du behöver ha ytterligare en analys av. Där
              står det om bostadsbidragen, studiemedelssystemet och situationen
              för studenter med barn. Däremot behöver det tas fram lösningar.
              Jag hoppas i så fall att den studiesociala utredning som ni lägger
              fram just har fokuserat på lösningar och inte analyserat problemen.
              Vi vet redan vilka problemen är.
            </seg>
            <seg xml:id="i-6a23980e08aa2d7c-0">
              Kostnaden för att höja fribeloppet är marginell. I dag är det
              2 procent som drabbas av fribeloppet. Om man höjer det får man
              in mer skatteintäkter. Ni ska gömma även den frågan i utredningen.
              Ni presenterar själva inget förslag. Jag undrar om du, Gunilla,
              kan svara på de frågorna.
            </seg>
          </u>
          <note type="speaker" xml:id="i-c0d11fbbbeb5cbe8-0">
            Anf. 164 GUNILLA TJERNBERG (kd) replik:
          </note>
          <u who="gunilla_tjernberg_73f27e" xml:id="i-76b25aa75bf3ef32-1">
            <seg xml:id="i-79e2ab87d47fe13d-0">
              Fru talman! Tack, Magdalena Streijffert, för frågorna som jag
              har fått. Jag tycker att det är bra att vi får gå till botten
              med dem.
            </seg>
            <seg xml:id="i-950f7b2642a4e708-0">
              Socialdemokraterna fick stöd av Kristdemokraterna för de förslag
              som den förra regeringen lade fram för kammaren under den förra
              mandatperioden. Flera av de här förslagen, till exempel barntillägget
              och en höjning av både lånedelen och bidragsdelen, hade vi motionerat
              om. Vi hade också med dem i våra budgetmotioner. Jag sade också
              i mitt anförande att de förslag till förbättringar som lades fram
              under den förra mandatperioden har man fått stöd för här i kammaren.
              Det är svar på den första delen som Magdalena tog upp här.
            </seg>
            <seg xml:id="i-c03619aad3a25e31-0">
              Ibland står det i betänkandet att det är en översyn, och ibland
              står att det är en utredning. Vi är inte nöjda med den utredning
              som gjordes under den förrförra mandatperioden. Vi tycker inte
              att den är tillräcklig. Om det vore så att Socialdemokraterna
              hade tyckt att den var tillräcklig och väldigt bra och kom fram
              till flera bra förslag, varför gjorde ni ingenting av den? Varför
              fick den hamna i byrålådan på Utbildningsdepartementet? Den kom
              till under den förrförra mandatperioden. Det betyder att den har
              legat på departementet alldeles för lång tid. Varför tog ni inte
              upp den om den var jättebra? Varför tar ni upp den nu när ni är
              i opposition?
            </seg>
          </u>
          <note type="speaker" xml:id="i-49b31e6e606bc37f-0">
            Anf. 165 MAGDALENA STREIJFFERT (s) replik:
          </note>
          <u who="magdalena_streijffert_70b77d" xml:id="i-6ae07db154938e95-5">
            <seg xml:id="i-5665cf39dfac4823-0">
              Fru talman! Den här utredningen kom 2003, och sedan var den ute
              på remiss. Den förra regeringen arbetade med de förslagen. Precis
              som du vet, Gunilla Tjernberg, är den studiesociala situationen
              för studenter inte bara någonting som rör utbildningsområdet,
              utan det handlar om socialförsäkringar och arbetsmarknadsfrågor.
              Det fanns förslag som arbetades fram. Ett av dem var att studenter
              skulle kunna vara sjukskrivna på halvtid. Det är ett förslag som
              ni inte har lämnat fram och som ni inte har gjort någonting åt,
              vilket jag tycker är väldigt tråkigt. Du vet, precis som jag,
              att sådant här tar tid. Vi jobbade med de här frågorna.
            </seg>
            <seg xml:id="i-845b0096c8f13b96-0">
              Jag vill återigen fråga dig, Gunilla, vad det är som inte finns
              med i den gamla utredningen som ni behöver se över. Jag fick inget
              svar på det.
            </seg>
            <seg xml:id="i-e69190b4e94786ad-0">
              Jag vet att jag kanske är tjatig, men jag måste ta upp sveket
              mot studenternas studiemedelshöjning. Kristdemokraterna lovade
              i valrörelsen en höjning med 1 000 kronor i månaden för studenterna.
              Ni insåg, precis som vi, att en höjning med 300 kronor inte var
              tillräcklig. Vi måste fortsätta att jobba för att studenterna
              ska få en möjlighet att studera utan att behöva jobba vid sidan
              av. Vi tycker att det är bra om man kan höja fribeloppet, men
              det viktiga är ju egentligen att vi höjer totalbeloppet så att
              alla får möjlighet att leva på sitt studiemedel. Det är klart
              att de som jobbar vid sidan av inte ska straffas för det. Vi ska
              se till att det ligger på en nivå som är okej.
            </seg>
            <seg xml:id="i-a067b363557bef77-0">
              Jag vill fråga dig, Gunilla, vad det är i utredningen som ni
              behöver se över ytterligare. Vad händer med studiemedelshöjningen?
              Hur ser ni på detta?
            </seg>
          </u>
          <note type="speaker" xml:id="i-b18f29e9d292a43c-0">
            Anf. 166 GUNILLA TJERNBERG (kd) replik:
          </note>
          <u who="gunilla_tjernberg_73f27e" xml:id="i-76b25aa75bf3ef32-2">
            <seg xml:id="i-cf8b06b432d75fd9-0">
              Fru talman! Vi i vår regering kommer att fortsätta att arbeta
              för att höja det totala bidraget till studenter, precis som vi
              gick till val på. Vi är fyra partier, och vi kommer att jobba
              mycket aktivt med detta. Jag är alldeles övertygad om att när
              mandatperioden är till ända och vi, förhoppningsvis, står inför
              en nytt förtroende hos väljarna kommer studenterna definitivt
              inte att vara besvikna på regeringen och Allians för Sverige.
              Vi kristdemokrater kommer att driva de här frågorna enormt mycket.
              Vi har varit besjälade av de här frågorna så länge jag har varit
              i riksdagen, och även långt före det. På den punkten kan jag lugna
              Magdalena.
            </seg>
            <seg xml:id="i-0fbdd062e1040cb0-0">
              Jag vill också kort ta upp frågan om fribeloppet eftersom du
              nämnde den. Jag tycker att det är väldigt välkommet att Socialdemokraterna
              nu också pratar om att fribeloppet behöver höjas för att möjliggöra
              för våra studenter att också förvärvsarbeta utanför studierna
              om man vill, orkar och kan. Där välkomnar jag er. Där har ni inte
              med er Vänsterpartiet, men ni är välkomna. Jag hoppas att ni ska
              stödja det när vi kommer att lägga fram den typen av förslag.
            </seg>
            <seg xml:id="i-4a1fc8e2e7fab7c8-0">
              Sedan vill jag bara kort säga att när det gäller direktiven till
              den stora översyn som vi ska göra så är jag alldeles övertygad
              om att den här regeringen inte är intresserad av att göra om någonting
              som är gjort om man upplever att det är bra gjort. Det finns säkert
              delar i den gamla utredningen som kommer att komma väl till pass
              nu. Men det är så: Det är en ny regering med kanske lite andra
              och fler bottnar, och vi vill också arbeta utifrån ett sätt som
              passar Allians för Sverige i de här frågorna. Vi vill själva se
              hur många delar som ska in i det här direktivet för att äga den
              frågan själva. Är det då så att det finns delar i det gamla direktivet
              som vi kommer att kunna använda oss av i utredningen av resultatet
              så ska vi självklart dra nytta av det.
            </seg>
          </u>
          <note type="speaker" xml:id="i-b34b6772221965f2-0">
            Anf. 167 MATS PERTOFT (mp) replik:
          </note>
          <u who="mats_pertoft_740cd3" xml:id="i-d58e3b6fc59c00c8-5">
            <seg xml:id="i-0beca6c93c2af539-0">
              Fru talman! Det gläder mig att Gunilla Tjernberg har läst Miljöpartiets
              motioner så noggrant. Det är tacksamt. Jag hoppas att det ger
              avtryck.
            </seg>
            <seg xml:id="i-55258f4321f02faf-0">
              Jag vill bara påpeka att när det gäller frågan om finansiering
              har vi räknat på det sättet att vi har lagt in en full finansiering
              för höjning av studiemedel. Det kan man läsa i vår anslagsmotion.
            </seg>
            <seg xml:id="i-7d12e1d594a23651-0">
              När det gäller ålderstrappan är det så att vi inte har utökat
              antalet studieplatser. Därmed anser vi att den ändringen är självfinansierad.
              Den finns redan medräknad. Vi menar att det livslånga lärandet
              är väldigt viktigt, och därför tycker vi att åldersgränsen måste
              höjas för att möjliggöra ett livslångt lärande på ett bra sätt.
            </seg>
            <seg xml:id="i-102a0cd569a222e7-0">
              Sedan vill jag återkomma till en fråga. Väldigt mycket av den
              här eftermiddagens och kvällens debatt har ju handlat om den studiesociala
              utredningen, som vi i Miljöpartiet tillsammans med allianspartierna
              drev igenom för ungefär ett år sedan. Den värnar ju vi partier
              som stod bakom den väldigt mycket. Då undrar jag om direktiven.
              Jag har flera gånger fått diffusa svar om när de kommer. Det verkar
              ingen veta. Men jag undrar också en annan sak. Det var ett gemensamt
              initiativ. Är allianspartierna beredda att även diskutera direktiven
              med Miljöpartiet?
            </seg>
          </u>
          <note type="speaker" xml:id="i-3c341dccfb4a7c58-0">
            Anf. 168 GUNILLA TJERNBERG (kd) replik:
          </note>
          <u who="gunilla_tjernberg_73f27e" xml:id="i-76b25aa75bf3ef32-3">
            <seg xml:id="i-63dfb736d40c6a40-0">
              Fru talman! Det är bra att vi får en genomgång omkring budgetmotionen
              och vad det är som Miljöpartiet har budgeterat. Jag såg också
              att det finns en finansiering i budgetmotionen, som vi precis
              har fått höra, men det finns också en del förslag som inte känns
              finansierade. Och det kostar pengar. Det är så: Det mesta kostar
              pengar när man börjar räkna. Det här vet ju Miljöpartiet, som
              var med och tog ansvar för Sveriges ekonomi från 1998 fram till
              2006. Ni vet att det kostar pengar. Man kan inte skriva olika
              förslag och säga att det inte kostar någonting. Även om det är
              väldigt lite så kostar det pengar. Så är det.
            </seg>
            <seg xml:id="i-eac891b3369de1f3-0">
              Ni har lagt målet till 2012. Det hedrar er att det tar tid, och
              ni har också insett att det tar tid, precis som vi kristdemokrater
              gjort. Gör det noga, låt det ta tid och låt delar hamna på rätt
              plats vid rätt tillfälle!
            </seg>
            <seg xml:id="i-12078067dd2302e7-0">
              Sedan ska jag bara säga kort något om direktiven. Våra fyra olika
              partier i regeringen arbetar med direktiven just nu. Än så länge
              är det ett arbete som pågår där. Sedan kommer det att komma fram
              ett förslag, och ni i Miljöpartiet är väldigt välkomna att vara
              med och diskutera det. Med tanke på det arbete som vi hade tillsammans
              förra mandatperioden tror jag att en hel del kommer att kännas
              igen ja.
            </seg>
          </u>
          <note type="speaker" xml:id="i-3c49d75b079d6e63-0">
            Anf. 169 MATS PERTOFT (mp) replik:
          </note>
          <u who="mats_pertoft_740cd3" xml:id="i-d58e3b6fc59c00c8-6">
            <seg xml:id="i-54808348e87ed4a4-0">
              Fru talman! Jag tackar för svaret. Då hoppas jag att jag kan
              tolka svaret på det sättet att det inte bara är så att vi ska
              känna igen oss utan att vi också kan påverka och att man kan diskutera
              detta gemensamt, eftersom det som sagt var ett gemensamt initiativ.
              Jag tycker att det är en hedersfråga att man står för gemensamma
              överenskommelser oberoende av om man skiftar från majoritet till
              opposition eller omvänt. Har man en överenskommelse så säger man
              till när den avslutas.
            </seg>
            <seg xml:id="i-5c164689f6ac12d7-0">
              När det gäller verksamheterna, budget och så vidare, verkar vi
              annars vara väldigt överens. Jag ser med stor spänning fram emot
              att Kristdemokraterna kommer att driva frågan om höjning av studiemedel,
              eftersom vi har haft samma mål. Vi har visat att det går att finansiera.
              Naturligtvis är det alltid lättare att finansiera när man sitter
              i opposition än när man sitter i majoritet det är jag medveten
              om men jag tycker samtidigt att det är intressant utifrån ett
              antal års förhandlande om budgetar. Tre av fyra partier vill höja.
              Jag tror, som jag sagt tidigare, att det finns risk att Sveriges
              ekonomi kommer att bli sämre. Jag håller inte med om att det utesluter
              framtida höjningar. Det är snarare så att man får skynda sig så
              att det kommer in i den reguljära ramen. Det är väl det jag förväntar
              mig, nämligen att det kommer väldigt snabbt. Annars tror jag att
              det kan bli svårt.
            </seg>
          </u>
          <note type="speaker" xml:id="i-46a2f918e1b829a4-0">
            Anf. 170 GUNILLA TJERNBERG (kd) replik:
          </note>
          <u who="gunilla_tjernberg_73f27e" xml:id="i-76b25aa75bf3ef32-4">
            <seg xml:id="i-131bd75c13ba77f4-0">
              Fru talman! När det gäller möjligheten att kunna påverka ja,
              det är nog alla partiers ambition, oavsett om man är i opposition
              eller i majoritet, att i riksdagen kunna påverka olika beslut.
              Jag utgår ifrån att det är Miljöpartiets ambition att kunna vara
              med och påverka. Det är väl ändå ett arbetssätt som jag tror att
              alla partier har i riksdagen. Sedan gör man det på olika sätt.
              Sådan är ju ordningen.
            </seg>
            <seg xml:id="i-ec5ac440f27f2d37-0">
              Mats säger att det är lättare att lägga förslag som man har finansierat
              i opposition. Ja, jag håller faktiskt med om det. Men det är därför
              jag är så otroligt överraskad och kanske snarast förvånad över
              att det finns oppositionspartier i riksdagens kammare i dag som
              lägger förslag som man inte har finansierat. Det är oerhört märkligt.
            </seg>
            <seg xml:id="i-6966dde4a18dc986-0">
              Det här är en spännande debatt, och jag är helt övertygad om
              att vi kanske också i vissa delar kommer att få med Miljöpartiet
              på en del förslag det är min förhoppning framöver när vi lägger
              fram ett förslag för riksdagen för att förbättra studenternas
              situation.
            </seg>
          </u>
          <note type="speaker" xml:id="i-fe375ce866728107-0">
            Anf. 171 MAX ANDERSSON (mp):
          </note>
          <u who="max_andersson_531f93" next="cont" xml:id="i-11ad1e8b82f14f7f-0">
            <seg xml:id="i-4330aabe3a90ae6e-0">
              Fru talman! När man hör en representant för Moderaterna tala
              om 1919, 1934 och 1957 och säga att studiemedlen i alla fall är
              bättre nu än vad de var då, då blir man faktiskt lite orolig.
              Jag vet att det finns andra partier i regeringen också, förutom
              Moderaterna, och jag vet att de har en bättre politik när det
              gäller att höja studiemedlen, men jag blir ändå lite orolig.
            </seg>
            <seg xml:id="i-de08ad370863fcb7-0">
              Det som vi har hört här i dag gör det uppenbart att det försiggår
              en kamp mellan de olika borgerliga partierna, som har olika åsikter
              i frågan om studenterna ska få bättre ekonomiska villkor. Det
              vore för mycket att kalla det för ett inomborgerligt inbördeskrig,
              men jag tycker ändå att det låter misstänkt likt vapenskrammel.
              Jag kan bara säga till de tre partierna, som ju är fler än ett
              parti, att jag önskar dem all lycka.
            </seg>
            <seg xml:id="i-0e4d5f2b6ccdfad6-0">
              Det svenska studiemedelssystemet och det sociala skyddsnätet
              för studenter innehåller många inkonsekvenser och brister. Låt
              mig ge ett exempel. Det gäller sjukskrivningarna bland studenter.
              Om man tittar på sjukskrivningstalen för de svenska studenterna
              ser det ut som om svenska studenter är en oerhört frisk grupp.
              Men beror det på att studenterna alltid är friska eller på att
              studenterna inte sjukskriver sig?
            </seg>
            <seg xml:id="i-fa867a4027e4d647-0">
              Jag tycker det är uppenbart att det beror på att svenska studenter
              inte förstått varför de borde sjukskriva sig när de är studenter.
              Jag var själv student tills helt nyligen, fram till valet. Varken
              jag eller mina kurskamrater hade någon riktig förståelse för varför
              man var tvungen att sjukskriva sig. Vad annat är att vänta när
              det finns 30 karensdagar i studenternas sjukförsäkringssystem?
              Vi måste rätta till problemet på den fronten.
            </seg>
            <seg xml:id="i-d2e4d9fbe5ff8bce-0">
              Ett annat problem som måste rättas till är det faktum att studenter
              som väljer att inte ta fullt studielån förlorar sin sjukpenninggrundande
              inkomst. Jag tror inte att någon ville att det skulle bli konsekvensen
              när man stiftade den lag som fick det resultatet. Det blev dock
              så eftersom systemet är ett resultat av att man lappar och lagar
              ett i grunden felaktigt system. Nu är systemet så komplicerat
              att konsekvenserna inte längre kan överblickas när man gör ändringar.
            </seg>
            <seg xml:id="i-8446e446a673d777-0">
              Jag ser fram emot direktiven på det här området. Jag ser fram
              emot den dag vi kan säga att Sveriges studenter fått ett socialt
              skyddsnät som är likvärdigt det som finns för dem som arbetar.
              Vi kanske inte kommer dit på en gång. Det kommer att ta tid. Vi
              måste emellertid göra om systemet så att det blir rimligt och
              logiskt så att studenterna kan förstå det och så att tjänstemännen
              på de olika myndigheter som arbetar med att försöka informera
              studenterna om hur systemet ser ut förstår det och kan ge korrekt
              information, samt så att vi politiker förstår det och inser vilka
              konsekvenser våra beslut får.
            </seg>
            <seg xml:id="i-d14bd78f0a1e8a88-0">
              Jag hoppas på ett rejält, nytt system och ser fram emot direktiven
              när de kommer.
            </seg>
          </u>
          <note xml:id="i-cdb58555e40e97b0-3">
            Överläggningen var härmed avslutad.
          </note>
          <note xml:id="i-bf2e22b89bd463f2-0">
            15 § Bordläggning
          </note>
          <note xml:id="i-11feb336ff5891d1-0">
            Anmäldes och bordlades
          </note>
          <note xml:id="i-9ee1b7b82e87199e-0">
            16 § Anmälan om interpellationer
          </note>
          <note xml:id="i-997a17f413f8a7d8-0">
            Anmäldes att följande interpellationer framställts
          </note>
          <note xml:id="i-59aa8870fbdb6f3b-0">
            den 21 mars
          </note>
          <note xml:id="i-a1aa0ecb826f0253-0">
            Ulf Holm
          </note>
          <note xml:id="i-91cf43fa776e092c-0">
            Stefan Wikén
          </note>
          <note xml:id="i-062a6d6189ee32f3-0">
            Interpellationerna redovisas i bilaga som fogats till riksdagens
            snabbprotokoll tisdagen den 27 mars.
          </note>
          <note xml:id="i-a44c72ac5eeace85-0">
            17 § Anmälan om frågor för skriftliga svar
          </note>
          <note xml:id="i-f53715a01a6f9b8a-0">
            Anmäldes att följande frågor för skriftliga svar framställts
          </note>
          <note xml:id="i-59aa8870fbdb6f3b-1">
            den 21 mars
          </note>
          <u who="max_andersson_531f93" prev="cont" xml:id="i-86600afa1a7f4d8b-0">
            <seg xml:id="i-dcb5b48946a3d395-0">
              Fredrick Federley
            </seg>
            <seg xml:id="i-5f243ce791d28ed6-0">
              Barbro Westerholm
            </seg>
            <seg xml:id="i-01ac521a50345670-0">
              Luciano Astudillo
            </seg>
          </u>
          <note xml:id="i-521515895186cb3d-0">
            Helena Leander
          </note>
          <note xml:id="i-a1aa0ecb826f0253-1">
            Ulf Holm
          </note>
          <note xml:id="i-42c7c43e26f6012b-0">
            Jeppe Johnsson
          </note>
          <note xml:id="i-198bc29a54e9da77-0">
            Anita Brodén
          </note>
          <note xml:id="i-4d135d21c344a64c-0">
            Birgitta Ohlsson
          </note>
          <note xml:id="i-d14c8cc8d8aa5f90-0">
            Fredrik Lundh
          </note>
          <note xml:id="i-d14c8cc8d8aa5f90-1">
            Fredrik Lundh
          </note>
          <note xml:id="i-be0a28b265f53c30-0">
            Egon Frid
          </note>
          <note xml:id="i-b5f77b8bada667b7-0">
            Carina Hägg
          </note>
          <note xml:id="i-a1aa0ecb826f0253-2">
            Ulf Holm
          </note>
          <note xml:id="i-a1aa0ecb826f0253-3">
            Ulf Holm
          </note>
          <note xml:id="i-afce668700994561-0">
            Lena Olsson
          </note>
          <note xml:id="i-ebc2ec0887175d07-0">
            Hans Linde
          </note>
          <note xml:id="i-c1e1795267588968-0">
            Josefin Brink
          </note>
          <note xml:id="i-b25926ee73aba1a0-0">
            Jan R Andersson
          </note>
          <note xml:id="i-d972a034de81c398-0">
            Thomas Östros
          </note>
          <note xml:id="i-4ac2fa3da978ea5c-0">
            Frågorna redovisas i bilaga som fogats till riksdagens snabbprotokoll
            tisdagen den 27 mars.
          </note>
          <note xml:id="i-1acacf4695804d7d-0">
            18 § Anmälan om skriftliga svar på frågor
          </note>
          <note xml:id="i-2e6aed4e9a4c6e1a-0">
            Anmäldes att skriftliga svar på följande frågor inkommit
          </note>
          <note xml:id="i-59aa8870fbdb6f3b-2">
            den 21 mars
          </note>
          <note xml:id="i-10508a87ba8040d0-0">
            Lars-Ivar Ericson
          </note>
          <note xml:id="i-10508a87ba8040d0-1">
            Lars-Ivar Ericson
          </note>
          <note xml:id="i-f6bdb8a1287c3c38-0">
            Mikael Damberg
          </note>
          <note xml:id="i-42ef559f1f7654a0-0">
            Peter Rådberg
          </note>
          <note xml:id="i-efde27058ab8ef18-0">
            Jan-Evert Rådhström
          </note>
          <note xml:id="i-f754e38d1fb016ff-0">
            Gunnar Andrén
          </note>
          <note xml:id="i-466892aaa9e7d122-0">
            Christer Nylander
          </note>
          <note xml:id="i-be0a28b265f53c30-1">
            Egon Frid
          </note>
          <note xml:id="i-e2719f7ad483c1d6-0">
            Thomas Bodström
          </note>
          <note xml:id="i-5b626e5b2a7f61d5-0">
            Fredrik Olovsson
          </note>
          <note xml:id="i-35410e86d219b8da-0">
            Johan Löfstrand
          </note>
          <note xml:id="i-d14c8cc8d8aa5f90-2">
            Fredrik Lundh
          </note>
          <note xml:id="i-d14c8cc8d8aa5f90-3">
            Fredrik Lundh
          </note>
          <note xml:id="i-ce33fbeebff9fb14-0">
            Göran Persson
          </note>
          <note xml:id="i-ce33fbeebff9fb14-1">
            Göran Persson
          </note>
          <note xml:id="i-ffce5aedea722bbf-0">
            LiseLotte Olsson
          </note>
          <note xml:id="i-5ad9b75c35e78f17-0">
            Rolf Gunnarsson
          </note>
          <note xml:id="i-48f4ee8b0f46c179-0">
            Raimo Pärssinen
          </note>
          <note xml:id="i-1dc6b6d80bce8e8b-0">
            Sven-Erik Österberg
          </note>
          <note xml:id="i-d0136259c3c54bb1-0">
            Ameer Sachet
          </note>
          <note xml:id="i-d0136259c3c54bb1-1">
            Ameer Sachet
          </note>
          <note xml:id="i-e848b314c41b8587-0">
            Monica Green
          </note>
          <note xml:id="i-eebbea69c3afaa09-0">
            Christina Axelsson
          </note>
          <note xml:id="i-744d6d8c79a99ae3-0">
            Britta Rådström
          </note>
          <note xml:id="i-951beb261e6143e9-0">
            Lena Hallengren
          </note>
          <note xml:id="i-951beb261e6143e9-1">
            Lena Hallengren
          </note>
          <note xml:id="i-4f1a13294bd1cf95-0">
            Ewa Björling
          </note>
          <note xml:id="i-3cdeb464804c6365-0">
            Lennart Axelsson
          </note>
          <note xml:id="i-c8f7072d2e1e9907-0">
            Gunilla Tjernberg
          </note>
          <note xml:id="i-738b61d61103cbd7-0">
            Lennart Sacrédeus
          </note>
          <note xml:id="i-cc1ed1108730ac4a-0">
            Ann-Kristine Johansson
          </note>
          <note xml:id="i-951beb261e6143e9-2">
            Lena Hallengren
          </note>
          <note xml:id="i-00de88db2f72308e-0">
            Birgitta Eriksson
          </note>
          <note xml:id="i-8372281ced62119e-0">
            Christina Oskarsson
          </note>
          <note xml:id="i-7fd341d53e52ce3d-0">
            Ronny Olander
          </note>
          <note xml:id="i-b439982dbd996f81-0">
            Mats Berglind
          </note>
          <note xml:id="i-d6e4104a9725e71b-0">
            Maria Öberg
          </note>
          <note xml:id="i-d6e4104a9725e71b-1">
            Maria Öberg
          </note>
          <note xml:id="i-892bb0e8d23bce26-0">
            Veronica Palm
          </note>
          <note xml:id="i-d0136259c3c54bb1-2">
            Ameer Sachet
          </note>
          <note xml:id="i-5b0cd3a098c672bb-0">
            Staffan Danielsson
          </note>
          <note xml:id="i-d6e4104a9725e71b-2">
            Maria Öberg
          </note>
          <note xml:id="i-f03c39177e92627e-0">
            Leif Pettersson
          </note>
          <note xml:id="i-4abf255397006fb3-0">
            Svaren redovisas i bilaga som fogats till riksdagens snabbprotokoll
            tisdagen den 27 mars.
          </note>
          <note xml:id="i-decccdf7a7f1a5aa-0">
            19 § Kammaren åtskildes kl. 18.01.
          </note>
          <note xml:id="i-6529ba06aea51477-0">
            Förhandlingarna leddes
          </note>
          <note xml:id="i-071f5bd979cb90a0-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
