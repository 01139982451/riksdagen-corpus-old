<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--68</head>
          <docDate when="2003-01-01">2003-01-01</docDate>
        </div>
      </front>
      <body>
        <div>
          <note xml:id="i-a344e9192fdc4e5a-0">
            ﻿
          </note>
          <note xml:id="i-52981113b4aaf497-0">
            Riksdagens protokoll
          </note>
          <note xml:id="i-142b53154d361c0e-0">
            2003/04:68
          </note>
          <note xml:id="i-82e8e7c4f5d93516-0">
            Torsdagen den 12 februari
          </note>
          <note xml:id="i-10c6976b7aa3678a-0">
            Kl. 12:00 - 14:47
          </note>
          <note xml:id="i-c2bc975a7a228a8c-0">
            1 § Justering av protokoll
          </note>
          <note xml:id="i-224857e6bd07d949-0">
            Justerades protokollet för den 6 februari.
          </note>
          <note xml:id="i-f56296f29f4cc37c-0">
            2 § Meddelande om aktuell debatt
          </note>
          <note xml:id="i-333fc61e78bc099f-0">
            Förste vice talmannen meddelade att på begäran av Folkpartiet
            liberalernas riksdagsgrupp skulle en aktuell debatt om migrationspolitik
            anordnas onsdagen den 18 februari kl. 9.00 .
          </note>
          <note xml:id="i-ca5dd668ee7f1fb2-0">
            Från regeringen skulle statsrådet Barbro Holmberg delta.
          </note>
          <note xml:id="i-4ea19a504aa90936-0">
            Den inkomna skrivelsen hade följande lydelse:
          </note>
          <note xml:id="i-bdbd00c7fba95e17-0">
            Begäran om aktuell debatt om migrationspolitik
          </note>
          <note xml:id="i-ffab21bd27aafde3-0">
            Flera aspekter på den svenska migrationspolitiken är i fokus
            för samhällsdebatten. En allmän synpunkt på alla dessa frågor
            är att regeringspartiets agerande är yrvaket och ogenomtänkt.
            Kommunalråd kräver stopp för nya invandrare till den egna kommunen
            men regeringen är passiv. Regeringen föreslår övergångsregler
            för arbetskraftsinvandring från nya EU-länder trots att den tidigare
            sagt att det inte ska vara aktuellt. När det gäller EU:s fria
            rörlighet påpekade regeringens egen utredare Berit Rollén för
            länge sedan att EU:s s.k. tiotimmarsregel kunde bli ett problem,
            men regeringen har gjort mycket lite för att ändra den. Reformer
            föreslås i asylprocessen i syfte att korta de inhumant långa asylutredningarna
            men regeringen har inte förmått expediera de beslut som riksdagen
            redan har fattat om en ny rättssäker process- och instansordning.
            Till detta kommer passiviteten i integrationspolitiken.
          </note>
          <note xml:id="i-6dc35ecb9a1e43f1-0">
            Migrationspolitiken bör bli föremål för en aktuell riksdagsdebatt.
            Med tanke på att flera departement berörs, att frågorna berörts
            av Sveriges agerande i EU:s krets av stats- och regeringschefer
            och att statsministern själv har varit aktiv i debatten som förts
            i massmedia bör regeringen företrädas av statsministern i denna
            riksdagsdebatt.
          </note>
          <note xml:id="i-bdb6fd5abf8efe58-0">
            Bo Könberg
          </note>
          <note xml:id="i-9a3f44f189f93e0f-0">
            3 § Anmälan om fördröjt svar på interpellation
          </note>
          <note xml:id="i-f6a9b092c326ba40-0">
            Till riksdagen hade inkommit följande skrivelse:
          </note>
          <note xml:id="i-503b13a679d5588a-0">
            Interpellation 2003/04:267
          </note>
          <note xml:id="i-1b5178cbeab22679-0">
            Interpellation 2003/04:267 av Rolf Gunnarsson om strandskyddet
          </note>
          <note xml:id="i-532a2325e9aa6db7-0">
            Interpellationen kommer att besvaras tisdagen den 16 mars 2004.
          </note>
          <note xml:id="i-1ab67a8ec69ea1aa-0">
            Skälet till dröjsmålet är utlandsresor och andra inbokade engagemang.
          </note>
          <note xml:id="i-1517c360e33e9ec0-0">
            Lena Ingvarsson
          </note>
          <note xml:id="i-e19ab1af82c0b44d-0">
            4 § Svar på interpellation 2003/04:261 om möjligheter att ingripa
            mot kränkningar i skolan
          </note>
          <note type="speaker" xml:id="i-c7c032dc6d3a1a7d-0">
            Anf. 1 Utbildningsminister THOMAS ÖSTROS (s):
          </note>
          <u who="unknown" xml:id="i-a0881a26f51234f3-0">
            <seg xml:id="i-ad513acd8ec9b014-0">
              Herr talman! Lars Leijonborg har frågat mig vilka åtgärder jag
              tänker vidta för att förhindra våld och kränkningar i skolan samt
              om jag delar Skolverkets uppfattning att rektorers och lärares
              möjligheter att ingripa vid disciplinproblem bör skärpas.
            </seg>
            <seg xml:id="i-30cc1489fabf6a9c-0">
              Låt mig börja med att slå fast att alla har rätt att bli behandlade
              med respekt för sin person såväl i skolan som utanför. Arbetet
              med att motverka och förebygga kränkande behandling är en viktig
              uppgift för utbildningssystemet. Det handlar både om att ge kunskap
              om innebörden av demokrati och om mänskliga rättigheter samt att
              omsätta kunskaperna i praktisk handling.
            </seg>
            <seg xml:id="i-0c9ad42c7b699883-0">
              Det ska råda studiero i skolan. Vuxna får aldrig abdikera från
              sitt ansvar. Om mobbning ändå förekommer krävs snabba och tydliga
              insatser, i första hand för att skydda dem som är utsatta. Lärarna
              ska mötas med respekt för sin professionella kompetens i sitt
              svåra yrke.
            </seg>
            <seg xml:id="i-7196966fde791636-0">
              Tyvärr förekommer det att elever i skolan utsätts för kränkningar,
              trakasserier och diskriminering. Det visar en rapport som Skolverket
              redovisade i november 2002. Rapporten innehåller en kartläggning
              av förekomsten av rasism, etnisk diskriminering, sexuella trakasserier,
              homofobi och könsrelaterad mobbning bland elever i skolan. De
              flesta kränkningarna utförs av elever mot andra elever. Men elever
              blir också kränkta av lärare och annan personal på skolan. Kartläggningen
              visade att verbala kränkningar är ett vanligt inslag i ungdomarnas
              miljö. De handlar oftast om kränkningar av etnisk eller av sexuell
              karaktär.
            </seg>
            <seg xml:id="i-27c86fdeae39bf5f-0">
              Regeringen har de senaste åren gjort en mängd insatser för att
              stödja skolor och kommuner i arbetet mot våld och kränkningar.
              Utbildningsdepartementet drev under åren 20012002 en kampanj mot
              mobbning, Tillsammans. Syftet med projektet var att samla alla
              goda krafter och att lyfta fram och visa på de goda exemplen och
              de olika arbetssätt som används ute på skolorna.
            </seg>
            <seg xml:id="i-84839926d79542b4-0">
              Alla skolor ska ha ett handlingsprogram för att förebygga och
              motverka alla former av kränkande behandling. I december 2003
              redovisade Myndigheten för skolutveckling ett regeringsuppdrag
              om att lyfta fram exempel på handlingsprogram och arbetssätt mot
              kränkande behandling i stödmaterialet Olikas lika värde . Myndigheten
              identifierar faktorer som motverkar kränkande behandling och stärker
              arbetet med en god social miljö. Ett antal konkreta hållpunkter
              som ett handlingsprogram bör innehålla räknas upp. Stödmaterialet
              tar även upp gällande lagar och förordningar samt frågor kring
              polisanmälningar och anmälningar till socialtjänsten. Myndigheten
              håller nu på att ta fram allmänna råd för skolornas arbete med
              att motverka alla former av kränkande behandling. Dessa beräknas
              bli klara under våren 2004.
            </seg>
            <seg xml:id="i-d6da4e97e6048424-0">
              Det är av yttersta vikt att även eleverna själva engageras i
              arbetet med att förhindra och förebygga alla former av kränkande
              behandling. Sveriges elevråd och Elevorganisationen har med stöd
              av regeringen tagit fram materialet Välkommen till gymnasiet för
              att inspirera till aktiviteter som främjar gemenskap i samband
              med terminsstart och avslutningar.
            </seg>
            <seg xml:id="i-da1db0fe797097e2-0">
              En pågående utredning, Skolansvarsutredningen (dir. 2003:114),
              har regeringens uppdrag att lämna förslag till en lagstiftning
              som främjar lika rättigheter och motverkar diskriminering och
              annan kränkande behandling inom skolväsendet. Utgångspunkten för
              utredningen är att skydd ska finnas mot diskriminering på grund
              av kön, etnisk tillhörighet, religion eller annan trosuppfattning,
              sexuell läggning och funktionshinder och mot annan kränkande behandling.
              Utredningsuppdraget ska i väsentliga delar redovisas senast den
              30 april 2004.
            </seg>
            <seg xml:id="i-7f8d77b2a448aee1-0">
              Interpellationen tar upp disciplinära åtgärder som varning eller
              tillfällig avstängning. Möjligheten till avstängning finns redan
              i dag i gymnasieskolan. I grundskolan är detta inte en möjlig
              åtgärd eftersom eleverna har skolplikt. Däremot finns möjligheten
              att flytta en elev om han eller hon kan få nödvändigt stöd på
              en annan skola. Skollagskommittén föreslår att kommunen dessutom
              ska kunna placera en elev vid en annan skolenhet om det finns
              särskilda skäl. Kommittén har som exempel tagit upp att hänsyn
              till övriga elevers rätt till en trygg skolmiljö kan tvinga skolan
              att flytta en elev till en annan skolenhet.
            </seg>
            <seg xml:id="i-c0a7d29c64eb67c7-0">
              De nuvarande bestämmelserna om disciplinära åtgärder mot elev
              räknar upp ett antal detaljerade åtgärder. Kommitténs förslag
              om arbetsmiljön i skolan innebär att läraren får vidta nödvändiga
              åtgärder för att tillförsäkra eleverna trygghet och studiero eller
              för att komma till rätta med en elevs uppträdande. Förslaget visar
              en tilltro till att professionen kan avgöra vilka åtgärder som
              ska vidtas.
            </seg>
            <seg xml:id="i-6b554d55740ee03b-0">
              Jag är ännu inte beredd att i detalj uttala mig om de exakta
              formuleringarna i den nya skollagen men målet är en skola som
              erbjuder en god lärandemiljö och där alla kan känna trygghet och
              få studiero. Regeringen avser att återkomma till riksdagen med
              anledning av Skollagskommitténs förslag senast i juni 2005.
            </seg>
          </u>
          <note type="speaker" xml:id="i-e311bac5fe8bac2d-0">
            Anf. 2 LARS LEIJONBORG (fp):
          </note>
          <u who="lars_leijonborg_b0c418" xml:id="i-743eec711f5a6289-0">
            <seg xml:id="i-14e7a90af01b67e9-0">
              Herr talman! Jag tackar utbildningsministern för svaret.
            </seg>
            <seg xml:id="i-726d293fb8e668a7-0">
              Häromveckan hände det igen. En grupp elever hade terroriserat
              sina kamrater så mycket att skyddsombudet vid en skola i Varberg
              bedömde att hela skolan måste stängas. Vi har ju vant oss vid
              den typen av nyheter på senare år. Detta är ett utslag av att
              arbetsmiljön i skolan tyvärr inte är så trygg och studieinriktad
              som vi skulle önska.
            </seg>
            <seg xml:id="i-4f97746123ec7db1-0">
              Vi har tagit fram siffror från Skolverket som visar att Skolverket
              allt oftare anmärker på skolor för att de inte gör tillräckligt
              för att stödja mobbade elever. För fem år sedan ungefär när statsrådet
              Östros kom till Utbildningsdepartementet anmärkte Skolverket i
              sju fall på kommuner för att de inte hade gjort tillräckligt för
              att stötta mobbade elever. Under de två senaste åren, 20022003,
              var antalet över 70.
            </seg>
            <seg xml:id="i-8dcb787ec99eac1d-0">
              Statsrådet säger i sitt svar att regeringen gör olika saker för
              att stödja kommunerna i deras arbete för att komma till rätta
              med dessa problem. Men det är tyvärr inte hela sanningen. På många
              skolor känner man att man inte har de befogenheter som krävs för
              att hantera allvarliga ordningsstörningar.
            </seg>
            <seg xml:id="i-704de399c1b0b191-0">
              På sistone har den sensationen inträffat att Skolverket, som
              ju hittills i tävlan med departementet har varit flummeriets främsta
              bastion i Sverige, i sitt remissvar över Skollagskommitténs betänkande
              säger att det bör övervägas att rektorer och lärare bör få utökade
              befogenheter just för att komma till rätta med den här typen av
              problem.
            </seg>
            <seg xml:id="i-479cbe03922a0af4-0">
              I svaret säger statsrådet att man har tagit fram ett material
              där man informerar om gällande lagar. Sådant kan låta bra, men
              sanningen är ju att gällande lag i fråga om flyttning av en elev
              mot dennes vilja är mycket oklar. Det finns ett fall som har behandlats
              sedan lång tid tillbaka i domstolarna, och det ligger nu hos Regeringsrätten.
              Lägre instanser har dömt i olika riktningar.
            </seg>
            <seg xml:id="i-103eebd6aa6d1680-0">
              Det råder i Skol-Sverige i dag en mycket stor osäkerhet om vad
              som gäller på det här området. Skollagskommitténs majoritet gör
              ingenting för att reda ut den oklarheten.
            </seg>
            <seg xml:id="i-e7468b34a470c71c-0">
              Jag tycker att statsrådets position när det gäller tillfällig
              avstängning är väldigt egendomlig. Är det bättre att 400 elever
              stängs av i två dagar och vi förlorar 800 skoldagar än att kanske
              två elever stängs av i fyra dagar och vi förlorar åtta skoldagar
              totalt sett? Jag tycker att det är hyckleri att säga att det är
              tillåtet att förvägra 400 elever dess undervisning enligt arbetsmiljölagen,
              men inte att det skulle vara tillåtet att stänga av en högstadieelev
              som har betett sig hotfullt och våldsamt mot sina kamrater i kanske
              fyra fem dagar för att se till att arbetet kan bedrivas.
            </seg>
            <seg xml:id="i-36cfb80ac0c3d8e7-0">
              Hur känns det att under sin tid som statsråd ha upplevt en tiodubbling
              av antalet anmärkningar mot skolor? Är statsrådet verkligen mindre
              benägen än Skolverket att ge lärare och rektorer utökade befogenheter?
            </seg>
          </u>
          <note type="speaker" xml:id="i-af4ed601df1ea0a2-0">
            Anf. 3 STEN TOLGFORS (m):
          </note>
          <u who="sten_tolgfors_b0487c" xml:id="i-9eb11d0f3add9ede-0">
            <seg xml:id="i-e164cbc7eaadc733-0">
              Herr talman! Mobbning är kanske det allvarligaste folkhälsoproblemet
              för barn och ungdomar. 100 000 barn, motsvarande en hel årskull,
              är drabbade i den svenska skolan. Därtill kommer syskon, föräldrar,
              farmor och farfar, mormor och morfar. Det är kanske en halv miljon
              svenskar som löpande är berörda.
            </seg>
            <seg xml:id="i-1bea95779bba26a0-0">
              Det är inte acceptabelt att skolministern via skolplikt ålägger
              tusentals barn och ungdomar att vistas i en miljö där deras säkerhet
              inte kan garanteras. Det är heller inte acceptabelt att tusentals
              barn lider i onödan. Det går att göra så mycket mer för att stoppa
              mobbningen.
            </seg>
            <seg xml:id="i-eeb55a0834739f02-0">
              Dagens debatt mellan Thomas Östros och Lars Leijonborg visar
              just varför inte tillräckligt görs. Det är väl känt vad som borde
              göras. Skolministern väljer att avstå. Lars Leijonborg återkommer
              till att mobbare, inte offren, ska kunna flyttas. Det är fullkomligt
              självklart, men det är också fullkomligt otillräckligt.
            </seg>
            <seg xml:id="i-3224c10ed6bcdca5-0">
              Folkpartiet har i utbildningsutskottet inte ett enda konkret
              förslag på åtgärder för att förebygga eller stoppa mobbning. När
              Lars Leijonborgs avstängning väl är över kvarstår problemen i
              skolan eftersom man inte har löst de strukturella sociala problemen.
            </seg>
            <seg xml:id="i-5f7db790fbcf6bac-0">
              Det räcker inte att vilja väl, men det är nödvändigt att vilja
              väl. Insatserna mot mobbning måste bygga på kunskap och forskning.
              Om alla skolor använde forskningsbaserade åtgärdsprogram beräknas
              mobbningen kunna halveras på ett par år. Det skulle innebära att
              75 000 barn offer och förövare skulle kunna befrias från mobbningen,
              men det sker inte.
            </seg>
            <seg xml:id="i-bcbabf4ae7e0b8a4-0">
              Vi kräver från moderat sida ett nationellt åtgärdsprogram mot
              mobbning och skolvåld. Det innehåller bland annat:
            </seg>
            <seg xml:id="i-41951a26d3244a2b-0">
              Kunskap om forskningsbaserade åtgärdsprogram mot mobbning bör
              snarast börja spridas till Sveriges alla skolor. Samtidigt som
              vi ser mycket goda effekter av dessa forskningsbaserade program
              har det nämligen visat sig att hemsnickrade åtgärdsprogram på
              skolor till och med kan bidra till att öka mobbningen med en tredjedel
              likväl får de användas.
            </seg>
            <seg xml:id="i-cd561730e3464a31-0">
              Myndigheten för skolutveckling bör ges i uppdrag inte bara att
              informera om arbete mot mobbning så där i allmänhet, som regeringens
              nuvarande linje är, utan låta forskningsmässigt utvärdera och
              verifiera olika åtgärdsprograms effektivitet.
            </seg>
            <seg xml:id="i-0c7c8ba00d1a4842-0">
              I den redovisning som Thomas Östros nyss hänvisade till sägs
              uttryckligen att myndigheten inte värderar kvaliteten i de program
              mot mobbning som speglas i skriften. Detta är fullkomligt bakvänt.
              Hur kan man utveckla skolan eller ens göra anspråk på det, utan
              att utvärdera de metoder som används? Dagens arbete mot mobbning
              under Thomas Östros ledning är ett skott i mörkret.
            </seg>
            <seg xml:id="i-b31620e41147692b-0">
              Vi anser också att landets samtliga skolor på sikt bör åläggas
              att använda ett forskningsbaserat åtgärdsprogram mot mobbning.
              Då kan skolans lägstanivå i arbetet mot mobbning höjas, så kan
              effekt bevisligen nås, så kan fler barn befrias från mobbningen,
              så kan vi kombinera höjda kvalitetskrav med frihet för skolan
              att välja det program som man tycker passar bäst förutsatt att
              det också forskningsmässigt visat sig ha effekt.
            </seg>
            <seg xml:id="i-e015d14d34b43d5c-0">
              Skolministern har nämligen ingen aning om om de sätt som skolan
              jobbar på i dag ger resultat över huvud taget det gäller även
              de flesta kommuner av den enkla anledningen att det inte utvärderas.
            </seg>
            <seg xml:id="i-8eb0c71180aba67a-0">
              Från Moderaternas sida kan vi presentera en lista med ytterligare
              ett tiotal åtgärder för att förebygga och stoppa mobbningen. Riksdagen
              har tidigare valt att avslå dem.
            </seg>
            <seg xml:id="i-2ce97fb56c8f9212-0">
              Det finns saker att göra. Jag vill fråga mina båda meddebattörer:
              Varför är ni inte beredda att medverka till detta? Forskningen
              finns där. Forskarna finns där att fråga. Förslagen ligger i riksdagen.
              Vi har hittills inte sett något intresse för att genomföra dem.
            </seg>
            <seg xml:id="i-a153fa58516c143c-0">
              Kontrasten är stor mot Norge. Den svenske professorn Dan Olweus
              är professor i Bergen i Norge. Där finns intresset. Norges alla
              skolor ges på fem år kunskap om forskningsbaserade åtgärdsprogram.
              Fler än 400 skolor är redan nu med i detta. Insatsen är billig.
              Den kostar bara 34 miljoner kronor varje år. Låt oss lära av Norge
              och låt oss utveckla programmen ännu mer.
            </seg>
          </u>
          <note type="speaker" xml:id="i-da95a32e88c06708-0">
            Anf. 4 Utbildningsminister THOMAS ÖSTROS (s):
          </note>
          <u who="unknown" xml:id="i-a0881a26f51234f3-1">
            <seg xml:id="i-7c65698dc0c4376a-0">
              Herr talman! Låt mig vara mycket tydlig. Jag tror att det är
              viktigt att hela vuxenvärlden är mycket tydlig: Det är helt oacceptabelt
              med mobbning, kränkande behandling och trakasserier i vår skola.
            </seg>
            <seg xml:id="i-21e0eb01f691ed0b-0">
              Vi bör samlas över partigränserna och vara mycket tydliga i budskapet.
            </seg>
            <seg xml:id="i-bc53917c8cb2afe5-0">
              Det andra budskapet är att vi förväntar oss av de vuxna som arbetar
              i vår skola att de är mycket tydliga i sitt avståndstagande när
              det gäller kränkande behandling och att man tar sitt ansvar som
              personal och vuxen i skolan att aktivt agera mot all form av kränkande
              behandling.
            </seg>
            <seg xml:id="i-7d433c3c7e659235-0">
              Vi vet att det bedrivs mycket framgångsrik verksamhet i skolor
              som tar mobbningsproblemet på allvar där man har handlingsplaner
              mot kränkande behandling och där inte minst skolledningen ser
              till att det är en fråga som genomsyrar hela skolans arbete.
            </seg>
            <seg xml:id="i-7e0d4a995d91a935-0">
              Detta arbete behöver stödjas. Det är därför skolutvecklingsmyndigheterna
              har sin viktiga roll i att sprida de goda exemplen och arbetsformerna.
              Det gjorde man nyligen med en skrift som visade på konkreta handlingsprogram
              för att minska kränkande behandling i skolan.
            </seg>
            <seg xml:id="i-6a6b272489894cbc-0">
              Det förebyggande arbetet är kolossalt viktigt. Det handlar om
              att se till att barn och ungdomar är medvetna om vilka gränser
              som finns i skolan. Normer och regler för hur man umgås med varandra
              och beter sig mot varandra måste vara tydliga. Hela personalgruppen
              i skolan måste bidra till att sprida dessa normer och regler och
              till att upprätthålla dem. Det är väldigt viktigt.
            </seg>
            <seg xml:id="i-92458c1cbbb98fa9-0">
              Det handlar naturligtvis också om vilka möjligheter man har att
              ingripa. Enligt min mening är det så att i fall där man inte kan
              lösa det på annat sätt än genom att flytta en elev från en skola
              till en annan bör man kunna göra det. Från domstolar som tittar
              på detta har vi också fått utslaget att detta är möjligt att göra
              med hänvisning till arbetsmiljön för övriga elever i skolan.
            </seg>
            <seg xml:id="i-a19816f5dc72bd89-0">
              Skollagskommittén föreslår ett förtydligande i den nya skollagen
              för att göra det ännu tydligare. Det tycker jag är ett bra initiativ.
              Vi tittar nu närmare på hur det lagtekniskt ska utformas.
            </seg>
            <seg xml:id="i-81b5bd3ed8c85aa1-0">
              En ståndpunkt som jag delar med många är att man måste kunna
              göra så i yttersta nödfall, men låt oss inte luras att tro att
              det är den lösning vi ska ta till varje gång vi får problem i
              skolan. Vi måste också arbeta med det förebyggande för att få
              bort kränkande behandling i skolan och se till att barn och ungdomar
              är medvetna om att detta inte accepteras.
            </seg>
            <seg xml:id="i-bcadff867d6aa59d-0">
              Det gäller också möjligheterna till tillfällig avstängning. Det
              är viktigt att föra en vettig diskussion om detta. I gymnasieskolan,
              som är en frivillig skolform, är avstängning en fullt möjlig åtgärd.
              Den vidtas i skolan.
            </seg>
            <seg xml:id="i-8c569b109ba4bc2a-0">
              I grundskolan har vi skolplikt. På vilket sätt löser vi ett problem
              genom att säga att den skolpliktige befrias från sin skolplikt
              och skickas ut från skolan? Jag menar att man måste hantera det
              på ett sådant sätt att om det inte är möjligt att lösa situationen
              i skolan måste barnet som vi också måste stödja att komma på rätt
              väg komma i en särskild undervisningsgrupp under den tid man arbetar
              med att få tillbaka barnet eller ungdomen på en väg som vi tycker
              är bra.
            </seg>
            <seg xml:id="i-78c7525a5cb46fae-0">
              Att bara säga att vi stänger skolan löser ingenting. Om man lever
              i en social problematik där det är överhängande att man skulle
              vilja hoppa av från skolan riskerar vi att snarare förvärra ett
              problem än att lösa det.
            </seg>
            <seg xml:id="i-5d9f43da2b103b7a-0">
              Det är viktigt att man från skolans sida är tydlig om vilka normer
              och regler som gäller i skolan och hur vi förväntar oss att man
              ska uppträda mot varandra. För att få bort kränkande behandling
              och trakasserier i skolan är det också viktigt med stöd till skolorna
              så att de kan ha handlingsprogram som är baserade på den erfarenhet
              vi har av skolor där det fungerar väl.
            </seg>
            <seg xml:id="i-4613782f47dee622-0">
              För att stödja detta vill vi också se till att ha en diskrimineringslagstiftning
              i skolan som både blir en väldigt tydlig signal om vilka värden
              som ska gälla i skolan och en väg att överklaga och klaga på en
              hantering som man inte är nöjd med som elev och som förälder.
              Det är också ett viktigt komplement för att bidra till en utveckling
              som främjar studiero och trygghet i skolan och respekt för varandra.
            </seg>
          </u>
          <note type="speaker" xml:id="i-e4aac0911639f572-0">
            Anf. 5 LARS LEIJONBORG (fp):
          </note>
          <u who="lars_leijonborg_b0c418" xml:id="i-743eec711f5a6289-1">
            <seg xml:id="i-a7822d836b0986bf-0">
              Herr talman! Skolministern talar vackert, men vi får inte tappa
              bort basfakta: Verkligheten är att ett antal gånger per läsår
              stängs hela skolor i en eller ett par dagar för att situationen
              glider vuxenvärlden ur händerna. Det är egentligen någonting ganska
              allvarligt att situationen är sådan i Sverige i dag att de vuxna
              på skolan så totalt tappar kontrollen över situationen att arbetsmiljölagen
              måste åberopas.
            </seg>
            <seg xml:id="i-8f71e28d84d6834d-0">
              Det är åtskilliga undervisningsdagar som går förlorade på det
              här sättet. Och den verkligheten kommer inte riktigt fram i skolministerns
              fagra tal här.
            </seg>
            <seg xml:id="i-81272bd77cbc9617-0">
              En annan verklighet är den som jag pekade på, nämligen att Skolverket
              anmärker på att skolorna inte ställer upp tillräckligt för de
              drabbade 7 gånger 1998 och över 70 gånger under de två senaste
              åren. Skolverket självt bedömer att lärare och rektorer inte har
              tillräckliga befogenheter att ingripa för att skydda utsatta elever.
              Man skriver i varje fall att man måste överväga att införa sådana
              skärpta åtgärder. Men vad jag förstår öppnar inte skolministern
              för några sådana åtgärder.
            </seg>
            <seg xml:id="i-b8bd0943b263e479-0">
              Jag vill upprepa att det faktum att Skolverket skriver detta
              är någonting väldigt sensationellt. Jag minns häromåret när det
              kom en internationell undersökning om arbetsron i skolan där Sverige
              hamnade näst sist. Skolverkets dåvarande chef viftade bort det
              och sade att vi har en annan ordning i Sverige. Ja, en annan ordning.
              Vi har oordning. Det är klart att det också är en annan ordning.
              Men nu verkar det som om Skolverket tar detta på större allvar.
            </seg>
            <seg xml:id="i-2153fd78d59ea978-0">
              Skolministern har i uppdrag att försöka leda den socialdemokratiska
              reträtten bort från flummeriet. Är det då inte ganska genant att
              bli omsprungen bland de retirerande av Skolverket?
            </seg>
            <seg xml:id="i-54a984ba72c5ad60-0">
              Jag är också lite bekymrad över att det här tar så oerhört lång
              tid. Det var ju Thomas Östros första åtgärd när han blev ansvarig
              för skolfrågorna att säga till Skollagskommittén att den fick
              ta längre tid på sig än vad Ingegerd Wärnersson hade önskat. Till
              sist kom det ändå ett förslag under förra året. Nu är det 2004,
              och skolministern tror sig inte komma med förslag förrän till
              sommaren 2005, detta medan situationen i skolorna på många sätt
              blir allt sämre när det gäller att skydda utsatta elever.
            </seg>
            <seg xml:id="i-2c01ca705796f916-0">
              Det som statsrådet säger om att alla domstolar har delat uppfattningen
              att det ska vara möjligt att flytta en mobbare i allvarliga fall
              är inte korrekt. Domstolarna har nämligen kommit till olika slutsatser
              i dessa fall. Det hade varit väldigt bra om rättsläget hade klarats
              ut där. Skollagskommitténs majoritetsförslag innebär inte att
              rättsläget på den punkten klaras ut.
            </seg>
            <seg xml:id="i-25b95f0d3bab604b-0">
              Därmed kvarstår bilden. Statsrådet har ingenting att komma med
              när det gäller att utöka skolornas befogenheter att stödja mobbade
              elever. Det är väldigt tragiskt. Jag tycker att det vore på sin
              plats att skolministern sade: Ja, Skolverket har rätt. Här bör
              man överväga skärpta åtgärder.
            </seg>
          </u>
          <note type="speaker" xml:id="i-6242974224ef6ff5-0">
            Anf. 6 STEN TOLGFORS (m):
          </note>
          <u who="sten_tolgfors_b0487c" xml:id="i-9eb11d0f3add9ede-1">
            <seg xml:id="i-a3082353958ddd70-0">
              Herr talman! För att kunna åtgärda mobbning måste man förstå
              hur den fungerar. Till vår hjälp har vi forskningen. Men både
              Lars Leijonborg och i synnerhet Thomas Östros brister i fråga
              om detta. Thomas Östros talar om kunskapsbaserade program och
              om erfarenhetsbaserade program. Men han klarar inte att ta ordet
              forskningsbaserade i sin mun. Det är där som nyckeln till att
              börja hantera och lösa problemen ligger.
            </seg>
            <seg xml:id="i-cc5ecc0381a3d47c-0">
              Lars Leijonborg talar om basfakta och talar då om skolor som
              stängs. Basfakta för mig är att 100 000 barn dagligen är utsatta,
              inte bara när skolor stängs, för kränkningar och för mobbning.
              När skolan stängs är det länge sedan misslyckandet i skolan inleddes.
            </seg>
            <seg xml:id="i-a2022618726a0bd4-0">
              Vi ser i dag att både skollag och läroplan är tydliga när det
              gäller att mobbning inte ska förekomma. Det är, tack och lov,
              numera också de flesta politiker. Däremot sägs ingenstans i dagens
              regelverk vad skolan ska göra för att förhindra mobbningen.
            </seg>
            <seg xml:id="i-4f5d4dab4c6aa3c1-0">
              En erfarenhet av de senaste årens domstolsutslag, när elever
              har tvingats stämma sina kommuner för bristande insatser mot mobbning,
              är att i stort sett varje insats som en skola gör i dag anses
              som tillräcklig för att uppfylla lagens krav. Och det beror på
              att man inte tillämpar skollagen. Man tillämpar skadeståndslagen.
              Alldeles oavsett om det som skolan gör har effekt om eleverna
              och föräldrarna är nöjda, om mobbningen upphör, om det är vetenskapligt
              belagt eller till och med om det är kontraproduktivt är det i
              dag tillräckligt för att uppfylla lagens krav. Det finns ingen
              lägstanivå alls i skolans arbete mot mobbning. Detta är inte acceptabelt.
            </seg>
            <seg xml:id="i-894ad34e2906c968-0">
              Vi kräver från moderat sida en betydligt högre lägstanivå i skolans
              arbete och att en nationell kvalitetsnorm i arbetet mot mobbning
              etableras. Vi vet att många skolor, det är alldeles rätt, tar
              frågan på största allvar. Om det finns en eldsjäl som satsar tid
              och energi på detta är arbetet ofta bra. Men alla skolor gör inte
              detta. Och de flesta behöver mer kunskap. Därför har vi lagt fram
              en komplett plan för att öka skolans kunskap och lärarnas möjligheter
              att upptäcka och ingripa och dessutom i förlängningen se till
              att så många tusen svenska barn kan befrias från det som i dag
              är ett gissel och en plåga i deras liv. Varför ställer inte skolministern
              upp på detta?
            </seg>
          </u>
          <note type="speaker" xml:id="i-8da069f90f20d32d-0">
            Anf. 7 Utbildningsminister THOMAS ÖSTROS (s):
          </note>
          <u who="unknown" xml:id="i-a0881a26f51234f3-2">
            <seg xml:id="i-32bebe4adcf5b787-0">
              Herr talman! Det är stimulerande att notera att Lars Leijonborg
              inte längre har bilden av ett flummigt skolverk. Skolverket ska
              nämligen vara en skarp myndighet som verkligen driver den nationella
              likvärdigheten, kvalitetsgranskningen och återkommande besök i
              kommuner och skolor för att se till att värdera vart skolan är
              på väg och att man upprätthåller de krav som vi har, inte minst
              härifrån riksdagen, med våra mål i kursplaner och läroplaner.
              Det är roligt att se att Lars Leijonborg har noterat detta. Jag
              har också respekt för Skolverkets arbete. I det ingår att också
              utvärdera hur man arbetar med handlingsplanerna mot kränkande
              behandling i alla våra skolor. Det är en skyldighet för varje
              skola att ha detta. Det är rektors ansvar att se till att det
              kommer fram. Det är också rektors ansvar att se till att det inte
              blir en pappersprodukt utan någonting som involverar alla i skolan
              och som man tar på yttersta allvar.
            </seg>
            <seg xml:id="i-a62e5ffadda2c667-0">
              Skolutvecklingsmyndigheten jobbar parallellt med att stötta med
              kunskap och information om vilka typer av handlingsplaner som
              fungerar.
            </seg>
            <seg xml:id="i-08093c349c365eac-0">
              Sten Tolgfors har kontakt med en av våra professorer i Norden,
              Dan Olweus, och menar att han har kommit på det program som ska
              gälla inte bara i Norge utan också i Sverige. Det är möjligt att
              det är så, men jag är inte säker på att man så hundraprocentigt
              kan säga att ett enda program är det enda som fungerar. Det är
              allt annat än ett vetenskapligt synsätt på mänskligt beteende
              och handlingsprogram. Jag har stor respekt för Dan Olweus. Vi
              har svenska skolor som använder Dan Olweus program. Men det är
              sannolikt så att det också finns andra program som fungerar bra.
            </seg>
            <seg xml:id="i-9111b5040329eba7-0">
              Det är viktigt att Skolverket också pekar på att man måste vara
              tydligare i sin stöttning av utsatta elever. Också det ingår i
              regeringens program för skärpt kvalitetsgranskning, att man på
              det här sättet också driver utvecklingen i skolan till att förmå
              skolans personal tillsammans med elever och föräldrar att ha handlingsprogram
              där man klart och tydligt säger ifrån och framför allt stöttar
              den som är utsatt.
            </seg>
            <seg xml:id="i-69159047498c508c-0">
              Men mellan mig och Lars Leijonborg yppar sig en annan skillnad,
              även om vi i grunden kanske kan ha en likartad syn på de vuxnas
              ansvar över huvud taget när barn gör saker som innebär att de
              riskerar att skada varandra, nämligen när det gäller vilken roll
              som riksdag och regering ska ha. Ska vi ha en nationell straffskala
              för skolan som vi fastställer i regeringen eller kanske till och
              med i riksdagen med väldigt tydliga steg i fråga om hur straffen
              ska se ut vid olika typer av förseelser? Är det en rimlig väg?
              Vad kommer det att innebära i förlängningen? Kommer vi inte då
              också att göra skolan alltmer till en domstolsliknande form där
              man hänvisar till nationella straffskalor och där man naturligtvis
              måste ha rätten att överklaga om man upplever sig orättvist behandlad.
            </seg>
            <seg xml:id="i-cdcb974a4c5bbf6c-0">
              Min väg är att stötta personalen. Det är därför som vi har så
              nära kontakter med lärarnas organisationer, de två stora fackliga
              organisationerna, när det gäller att se till att lärarna har de
              befogenheter som de upplever att de måste ha för att kunna arbeta
              med barn och ungdomar på ett sådant sätt att man får studiero
              i skolan och att man visar respekt för varandra. Då är jag inte
              alls övertygad om att riksdagen ska fastställa dessa straffskalor.
              Det innebär också att vi drar undan mattan för professionens eget
              ansvar. Det är därför inte konstigt att lärarnas organisationer
              stöder den typen av förslag som Skollagskommittén pekar på där
              man lägger ett stort ansvar och ett stort förtroende på rektor
              och lärare att agera för att upprätthålla studiero och lugn och
              ro i skolan. Det är min linje snarare än att gå på Lars Leijonborgs
              linje.
            </seg>
            <seg xml:id="i-6b9b8cd4825412f6-0">
              Det finns också en konflikt i övrigt. I vanliga fall tror vi
              att Lars Leijonborg hyllar lärarnas egen professionalitet och
              kompetens, men han gör det inte i de fall där man ska försöka
              fixa lite politiska poäng genom att vara först med att tala om
              hur straffskalan ska se ut.
            </seg>
            <seg xml:id="i-da6fc8d0a780c395-0">
              Jag litar på att våra lärare med rätt stöd från oss vidtar de
              åtgärder som behövs.
            </seg>
          </u>
          <note type="speaker" xml:id="i-cdce93b55cfb351d-0">
            Anf. 8 LARS LEIJONBORG (fp):
          </note>
          <u who="lars_leijonborg_b0c418" xml:id="i-743eec711f5a6289-2">
            <seg xml:id="i-fbb84e2aa739f4c3-0">
              Herr talman! Det är väl bra att vi nu båda har höga förväntningar
              på Skolverket och talar väl om Skolverket. Jag längtar efter den
              dag då jag kan säga samma uppskattande ord om departementet men
              där är det uppenbarligen en bra bit kvar.
            </seg>
            <seg xml:id="i-eab14e28150df820-0">
              Den nya Myndigheten för skolutveckling kallas i Skolverket för
              Mysko, och det är något mysko med resonemanget när statsrådet
              talar om att ni vill ge lärare befogenheter. När Skolverket, som
              vi båda uppskattar så mycket, säger att rektorers och lärares
              befogenheter inte är tillräckliga är det något i resonemanget
              som inte stämmer.
            </seg>
            <seg xml:id="i-3aef4efef40e8fca-0">
              Statsrådet säger: Riksdagen ska inte fastställa en skala av sanktioner.
              Ja, men sanningen är ju att riksdagen successivt har tagit bort
              sanktioner. År 1985 tog man bort den tillfälliga avstängningen.
              Nu är man på väg, om man följer Skollagskommittén, att ta bort
              kvarsittningen. Personligen har jag alltid tyckt att den aktionen
              är lite egendomlig, alltså att det ska vara ett straff att få
              ytterligare undervisning. Men det har trots allt varit det enda
              som lärarna har kunnat ta till, och nu ska det försvinna ur skollagen.
              Verkligheten är alltså att befogenheter successivt har tagits
              bort. Verksamma runtom i landet som jag träffar känner att de
              i dag har väldigt små möjligheter att leva upp till de övergripande
              krav som lagen ställer på dem när det gäller att skydda utsatta
              elever.
            </seg>
            <seg xml:id="i-a67763a6ae74c2fb-0">
              Jag uppskattar Sten Tolgfors engagemang mot mobbning. Jag tror
              inte att det finns några politiska skiljelinjer mellan oss, utan
              avgörande är att vi fortfarande har en skolminister som inte är
              beredd att ge rektorer och lärare de befogenheter som nu till
              och med Skolverket efterlyser.
            </seg>
          </u>
          <note type="speaker" xml:id="i-1aaa0fd4e2e6e7aa-0">
            Anf. 9 Utbildningsminister THOMAS ÖSTROS (s):
          </note>
          <u who="unknown" xml:id="i-a0881a26f51234f3-3">
            <seg xml:id="i-61d38d4dc93ecce7-0">
              Herr talman! I kampen mot mobbning måste man arbeta med två idéer
              samtidigt, Lars Leijonborg! En sak är det förebyggande, att se
              till att våra barn och ungdomar ser och känner att det icke är
              acceptabelt att bete sig på ett sådant sätt att man kränker varandra.
              Då spelar de vuxna i skolan en helt avgörande roll det gäller
              både lärare och annan personal. Man måste konsekvent vara noga
              med att inympa de normer och värderingar som ska gälla i skolan.
              Naturligtvis måste det också finnas möjligheter att vidta åtgärder
              om inte allt detta räcker till. Redan i dag har vi, menar jag,
              möjligheten att flytta elever om det upplevs som den sista åtgärden
              som behövs för att klara upp en situation. Från Skollagskommittén
              har vi fått förslag om ett förtydligande av att rektor kan vidta
              en sådan åtgärd. Det tycker jag är att gå i rätt riktning.
            </seg>
            <seg xml:id="i-6e08c57a818a6860-0">
              Detta med kvarsittning är inte en fråga för skollagen, utan det
              är något som regleras i förordningar. Jag menar att kvarsittning
              är en åtgärd som också kan användas, och som används väldigt ofta
              i skolor i dag. Det är inte på det sättet att vi ska reglera det
              här i riksdagen men vi ska lita på att lärarna med sin erfarenhet
              och kompetens kan hantera uppkommen situation om de får vårt stöd.
              Om vi börjar tala om att de ska göra si när det händer och så
              när det händer drar vi undan mattan för dem. Med Skollagskommittén
              menar jag att vi får ett starkare stöd för lärare och rektor att
              vidta de åtgärder som behövs för att säkra studieron i skolan.
              Det tycker jag är ett positivt steg.
            </seg>
            <seg xml:id="i-fb95d906da168c0b-0">
              Skolverket uttrycker tillsammans med en rad andra myndigheter
              och en del rättsvårdande instanser i sina remissvar snarare farhågan
              att det här kan innebära att man alltför lätt vidtar de här åtgärderna
              och vill därför ha förtydliganden om när det ska göras. Det är
              inte min bedömning, men vi bereder denna fråga för att se till
              att skapa ett så bra lagförslag som möjligt till stöd för lärarna
              och deras auktoritet i skolan.
            </seg>
          </u>
          <note xml:id="i-a76181e4547dadfe-0">
            Överläggningen var härmed avslutad.
          </note>
          <note xml:id="i-3358f9ee6612b375-0">
            5 § Svar på interpellation 2003/04:262 om studenters rättssäkerhet
          </note>
          <note type="speaker" xml:id="i-28c8c303de25f12d-0">
            Anf. 10 Utbildningsminister THOMAS ÖSTROS (s):
          </note>
          <u who="unknown" xml:id="i-a0881a26f51234f3-4">
            <seg xml:id="i-1d4210ad150efdd3-0">
              Herr talman! Torsten Lindström har frågat mig vilka åtgärder
              jag avser att vidta för att stärka studenters rättssäkerhet och
              när förslagen kommer att presenteras.
            </seg>
            <seg xml:id="i-60f718fdea12a939-0">
              Rättssäkerhet är av central betydelse såväl för enskilda personer
              som för högskolan i stort. Som jag tidigare berättat för Torsten
              Lindström i denna kammare innebar den decentralisering och avreglering
              av högskolan som skedde genom 1993 års reform att många av de
              bestämmelser som tidigare reglerat studenters rättigheter och
              villkor togs bort.
            </seg>
            <seg xml:id="i-f01a343ce92c8cf2-0">
              Regeringen lägger stor vikt vid frågor som rör studenters rättssäkerhet.
              Behovet av tydliga och klara regler, kännedom om bestämmelserna
              och enhetlig tillämpning är av stor betydelse, inte minst mot
              bakgrund av högskolans expansion och strävan efter breddad rekrytering.
              I arbetet för förbättrad rättssäkerhet spelar Högskoleverket en
              viktig roll genom det tillsynsansvar som verket har. Även möjligheten
              att överklaga beslut till Överklagandenämnden för högskolan är
              väsentlig i detta sammanhang.
            </seg>
            <seg xml:id="i-5949720527c3b9a5-0">
              Ett starkt studentinflytande är ytterligare en aspekt som är
              betydelsefull för studenternas situation. Genom studentkårerna
              kan enskilda studenter företrädas, och rättigheter kan bevakas
              och stärkas. De bestämmelser för ett stärkt studentinflytande
              som regeringen införde för några år sedan bidrar till att möjliggöra
              reell studentmedverkan i högskolans arbete. Genom skyddet mot
              diskriminering ger även lagen om likabehandling av studenter i
              högskolan enskilda studenter en stärkt ställning.
            </seg>
            <seg xml:id="i-47af8cb9f86c7e45-0">
              I riksdagen finns förslag, bland annat från Kristdemokraterna,
              som syftar till att avskaffa kårobligatoriet. Jag anser att kårobligatoriet
              är grunden för starka och självständiga studentkårer och är övertygad
              om att ett avskaffat kårobligatorium skulle innebära en betydande
              försvagning av studentkårerna och studentinflytandet. Detta skulle
              i sin tur få negativa återverkningar på studenternas rättssäkerhet.
            </seg>
            <seg xml:id="i-0548970cea066346-0">
              Både Högskoleverket och studentorganisationer har pekat på brister
              gällande studenters rättssäkerhet. Regeringen beslöt 2001 att
              ge Högskoleverket i uppdrag att utreda denna fråga. Högskoleverkets
              uppgift var bland annat att undersöka om förordningarna behövde
              kompletteras och om ytterligare åtgärder var nödvändiga för att
              stärka studenternas rättssäkerhet. Verket har i rapporten 20 åtgärder
              för att stärka studenternas rättssäkerhet föreslagit åtgärder.
              Rapporten har remissbehandlats, och ärendet bereds nu inom Regeringskansliet.
            </seg>
            <seg xml:id="i-3af8baf63bc9f93f-0">
              Högskoleverket föreslog i sin rapport åtgärder för att förbättra
              rättssäkerheten för studenter. Vissa av dessa förslag kan lärosätena
              besluta om själva och kräver inte några åtgärder från regeringen.
              Det gäller bland annat frågan om anonymitet vid kursvärderingar.
              Andra förslag kräver förordningsändringar om de ska genomföras.
              Högskoleverkets förslag hanteras såväl inom den pågående beredningen
              som i flera andra sammanhang.
            </seg>
            <seg xml:id="i-196a2a0d1b34d4c9-0">
              Frågor som gäller antagningsbestämmelser har till exempel förts
              till Tillträdesutredningen, som har i uppdrag att se över tillträdesreglerna
              till högskolan. Det gäller bland annat förslaget om hur platser
              ska fördelas vid likvärdiga meriter. Utgångspunkten för utredningens
              arbete ska vara ett tillträdessystem som är rättssäkert och överblickbart.
              Tillträdesutredningen kommer att presentera sitt förslag i slutet
              av denna månad. Även den departementspromemoria som rör översynen
              av examensordningen kommer att läggas fram i slutet av februari.
              Det som dessa båda utredningar föreslår kan komma att ha betydelse
              för bland annat beredningen av Högskoleverkets förslag om antagning
              till del av program.
            </seg>
            <seg xml:id="i-790c3eabefedfeb9-0">
              I Skollagskommitténs betänkande behandlas frågor som rör rättssäkerheten
              i skolan och som har koppling till rättssäkerheten för studenter
              i högskolan. Förslaget om att kunna överpröva betyg är en sådan
              fråga som bereds i arbetet med Högskoleverkets förslag om möjligheten
              till omprövning i examinationsnämnder.
            </seg>
            <seg xml:id="i-1d2a59d0f4b77b35-0">
              Som jag nu redovisat pågår en omfattande beredning av förslag
              i syfte att stärka studenters rättssäkerhet. Detta arbete kräver
              noggrann hantering. Jag avser att presentera åtgärder som syftar
              till att stärka studenters rättssäkerhet när beredningen av dessa
              förslag är färdig.
            </seg>
          </u>
          <note type="speaker" xml:id="i-b29472e41e13f34c-0">
            Anf. 11 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-ae9b926ae853f130-0">
            <seg xml:id="i-9800c4e034d2486c-0">
              Herr talman! Jag vill börja med att tacka utbildningsminister
              Thomas Östros för svaret på min interpellation.
            </seg>
            <seg xml:id="i-42f1e69c1441cc3b-0">
              Att vara student i dag är tufft. Inte nog med att studenterna
              ska klara kunskapskraven. De ska också försörja sig under knappa
              ekonomiska förhållanden. Till detta kommer att studentgrupperna
              i dag, glädjande nog, ofta är heterogena jämfört med tidigare
              generationers studenter. Det berikar den akademiska reflexionen
              och därmed utvecklingen vid högskolor och universitet. Dagens
              studenter har också allt oftare försörjningsansvar inte bara för
              sig själva utan även för barn.
            </seg>
            <seg xml:id="i-8b74c3e5cb87b094-0">
              Det är angeläget att studenternas skyddsnät är starkt och tydligt.
              Därför är det alarmerande när det kommer signaler om att det finns
              oklarheter i studenternas rättssäkerhet. Ibland känner varken
              lärare eller övrig personal eller ens studenterna själva till
              vilka rättigheter som finns eller som borde finnas.
            </seg>
            <seg xml:id="i-2d92c1bf60c8e978-0">
              Jag kan ge två exempel. Ingen student borde behöva känna sig
              rädd för att uttrycka synpunkter på utbildningen. Ingen borde
              heller behöva vänta så länge på sitt examensbevis att chanserna
              på arbetsmarknaden riskerar att försämras.
            </seg>
            <seg xml:id="i-16cf8d2361dca35b-0">
              Högskoleverket har presenterat förslag för regeringen för att
              stärka studenternas rättssäkerhet. Verket föreslog bland annat
              att frågan om anonymitet vid kursutvärderingar måste lösas, att
              handläggningen av examensbevis ska regleras och att lärosätena
              tydligare ska informera studenterna om gällande regler.
            </seg>
            <seg xml:id="i-f32d3adc5c388ca3-0">
              Jag har tidigare interpellerat i riksdagen i denna fråga. Ministerns
              svar från riksdagens talarstol den 18 mars 2003, för snart ett
              år sedan var att frågan bereddes inom Regeringskansliet. I svaret
              den 18 mars 2003 sade Thomas Östros: Jag instämmer med Torsten
              Lindström när han betonar vikten av studenternas rättssäkerhet.
              Behovet av klara och tydliga regler, av förutsebarhet och av likabehandling
              ska inte underskattas. Jag vill också poängtera att frågor som
              på olika sätt berör studenters rättssäkerhet och medinflytande
              har varit och är viktiga och centrala frågor för mig.
            </seg>
            <seg xml:id="i-d3b16b7abcecae42-0">
              Därefter har inget hörts från Thomas Östros trots att det gått
              nära elva månader, snart ett helt år inget nytt på snart ett år.
            </seg>
            <seg xml:id="i-f9eeb5b166b39d26-0">
              Runtom i Student-Sverige växer frustrationen över att regeringen
              inte lever upp till sina utfästelser och kommer med de ändringar
              i förordningar, lagförslag och initiativ gentemot mot högskolorna
              som krävs för att studenterna ska kunna känna sig trygga.
            </seg>
            <seg xml:id="i-97632f43b2da6dc1-0">
              I sitt svar i dag blandar utbildningsministern i stället in kårobligatoriefrågan,
              som kommer att debatteras och avgöras i riksdagen den 3 mars,
              inte i dag. Thomas Östros borde i stället lägga krutet på att
              svara på de frågor som ställts.
            </seg>
            <seg xml:id="i-7e613fcafb7f343f-0">
              Herr talman! Det sägs att den som väntar på något gott väntar
              aldrig för länge. Det stämmer inte. Studenterna har redan väntat
              alldeles för länge. Och så säger Thomas Östros att vi ska vänta
              lite till. Frågan är bara vilka garantier som finns för att Thomas
              Östros den här gången ska komma med de förslag, beslut och initiativ
              som krävs för att frågan inte ytterligare ska dras i långbänk.
            </seg>
            <seg xml:id="i-7ab7e01f0449325e-0">
              Jag ställer därför frågan till utbildningsministern: Kan vi lita
              på att förslagen kommer fram den här gången? Vilka åtgärder kommer
              regeringen att vidta, och framför allt, när kommer de förslag
              som krävs för att skärpa rättssäkerheten för studenterna att tas
              på allvar och behandlas av regeringen?
            </seg>
          </u>
          <note type="speaker" xml:id="i-651e1ffb332a6984-0">
            Anf. 12 Utbildningsminister THOMAS ÖSTROS (s):
          </note>
          <u who="unknown" xml:id="i-a0881a26f51234f3-5">
            <seg xml:id="i-50fad2327c1a54db-0">
              Herr talman! Det är stimulerande att bli interpellerad i en hjärtefråga.
              Det är verkligen en fråga som jag arbetar mycket med. Jag undrar
              vad Kristdemokraterna och Torsten Lindström egentligen vill när
              det gäller studenters rättssäkerhet. Vi har haft ett arbete för
              att göra ett genombrott och få en diskrimineringslagstiftning
              på plats för högskolan. Det har vi lagt fram förslag på och lyckats
              få en majoritet för här i kammaren. Det är internationellt unikt.
              Där sätts studenters rättssäkerhet verkligen i högsätet liksom
              deras möjlighet att inte bara få lagstöd mot kränkande behandling
              eller diskriminering utan också ha en väg att gå om man upplever
              sig orättvist behandlad, det vill säga en skyldighet för styrelsen
              att ta upp ärendet men också möjlighet för studenten att gå via
              diskrimineringsombudsmännen och till syvende och sist också i
              domstol driva sin sak med stöd av diskrimineringsombudsmännen.
              Var fanns Torsten Lindström i det arbetet?
            </seg>
            <seg xml:id="i-7fc2a4091f2f4ff1-0">
              Det handlar också om studenternas rätt att göra sig hörda i högskolan.
              Torsten Lindström säger att i väntan på förordningsförändringarna
              är studenterna rädda att uttrycka sina synpunkter. Vi har gått
              till riksdagen med lagförändringar för att uttrycka det tydliga
              budskapet från Sveriges riksdag, att studenter ska vara representerade
              i alla beslutande organ, men inte bara det, utan också i alla
              organ som förbereder viktiga beslut för att se till att studenternas
              synpunkter finns med hela vägen. Även det är internationellt unikt
              och något som vi driver i våra diskussioner med övriga europeiska
              länder. Studenters inflytande och rättssäkerhet måste också gälla
              i det europeiska perspektivet om vi ska få en ordentlig rörlighet.
            </seg>
            <seg xml:id="i-3d4eaa249edc3c28-0">
              Det som Torsten Lindström andas är att vi åter borde centralisera
              en rad olika beslut som har lagts på högskolan. Det är nog det
              som Torsten Lindström innerst inne är ute efter, till exempel
              exakt hur kursutvärderingen ska behandlas. Jag kan ha en uppfattning
              om hur jag tycker att den borde behandlas, men jag kan också tycka
              att det kanske ändå inte är en fråga för Sveriges riksdag att
              ta ställning till. Men är det detta som Torsten Lindström vill
              får han lämna en motion om det till riksdagen, så får vi behandla
              den.
            </seg>
            <seg xml:id="i-5624458f8eedd031-0">
              Torsten Lindström efterlyser lagförslag. Det finns ingenting
              i Högskoleverkets rapport som förutsätter lagförändringar, utan
              det är förordningsförändringar det handlar om. I den meningen,
              vänta inte, Torsten Lindström, på ett lagförslag. Jag är väldigt
              nyfiken på vilken lag som Torsten Lindström vill införa.
            </seg>
            <seg xml:id="i-cb983bc27d4a8c51-0">
              Jag ser studenters rättssäkerhet som väldigt viktig nu när vi
              arbetar med en ny examensordning för de svenska högskolorna, med
              internationaliseringen av de svenska högskolorna och inte minst
              med antagningsreglerna för den svenska högskolan. Här spelar studenterna
              en mycket viktig roll. Men grundbulten i studenternas inflytande
              i dagens högskola är våra studentkårer. Ingen tror att vi kommer
              att ha samma typ av starka och oberoende studentkårer om vi avskaffar
              kårobligatoriet. Jag har lätt att förstå att det kan finnas en
              principiell tvekan innan man har satt sig in i frågan om kårobligatoriet.
              Jag har själv haft den ståndpunkten när jag ännu inte hade insett
              den fulla konsekvensen av dess avskaffande. Det som kommer att
              ske är ju att vi försvagar studenternas inflytande och vi försvagar
              studenternas röst. Vi kommer att se att de får allt mindre av
              reellt inflytande över högskolans beslut. Det beklagar i dag också
              våra rektorer, som ju sett hur det är att arbeta med starka och
              självständiga studentkårer, för det bidrar till högskolans utveckling
              och kvalitet. Allt detta sätter Torsten Lindström på spel. Förklara
              för mig hur det ökar studenternas inflytande i högskolan.
            </seg>
          </u>
          <note type="speaker" xml:id="i-a20391c124a12e91-0">
            Anf. 13 TORSTEN LINDSTRÖM (kd):
          </note>
          <u who="torsten_lindstrom_a7e218" next="cont" xml:id="i-13f665d28ccebf05-0"/>
          <note xml:id="i-a7fca08dcac0d420-0">
            Herr talman! Utbildningsministerns anförande klingar bekant.
            Den 18 mars 2003 stod Thomas Östros i riskdagens talarstol och
            sade:
          </note>
          <u who="torsten_lindstrom_a7e218" prev="cont" xml:id="i-7690489dd688a7d6-0">
            <seg xml:id="i-31a9cc4bbbfc4bf6-0">
              Studenternas rättssäkerhet och ställning i högskolan var en för
              regeringen prioriterad fråga redan under den förra mandatperioden.
            </seg>
            <seg xml:id="i-2497a3681e0f904f-0">
              Jaha, och nu har det gått nära en halv mandatperiod till. Hur
              många mandatperioder behöver Thomas Östros på sig för att komma
              med de förslag, initiativ, mått och steg som krävs för att vi
              ska slippa höra rapporter om att studenter känner sig otrygga
              och rädda för att komma med synpunkter? Inte kan det väl vara
              så illa att studenterna ska behöva vänta till nästa mandatperiod,
              då en ny utbildningsminister tagit över?
            </seg>
            <seg xml:id="i-2acc9a77643f6718-0">
              Sedan kastar Thomas Östros sten i glashus så att det klirrar
              ordentligt. Thomas Östros har underlåtit att vidta åtgärder som
              krävs för att öka studenters rättssäkerhet. Återigen ser vi hur
              socialdemokratin regerat sönder sig själv till så måtto att kraften
              farit all världens väg och förmågan att ta initiativ kvävts.
            </seg>
            <seg xml:id="i-ac6b0f3a38e8de2c-0">
              Thomas Östros har vacklat, som han själv något generad medger,
              i frågan om kårobligatoriet, som vi egentligen inte diskuterar
              i dag, herr utbildningsminister. Jag är inom parentes sagt övertygad
              om att Thomas Östros kommer att ändra sig igen i den frågan efter
              ett riksdagsbeslut och begripa att kårobligatoriet är ett både
              otidsenligt och ineffektivt sätt att hantera studentinflytande.
              I dag handlar det i stället om att på ett modernt sätt ge studenter
              inflytande och rättssäkerhet, och där, herr talman, har Thomas
              Östros alla möjligheter att vidta de åtgärder som han har att
              vidta som utbildningsminister och som ligger på hans bord sedan
              år tillbaka. Det är möjligt att Thomas Östros ändå menar väl när
              han talar, men det hjälper inte, för han kommer inte loss.
            </seg>
            <seg xml:id="i-9e13b2600776edd2-0">
              Varför inte, Thomas Östros, uppmuntra högskolorna att genomföra
              de åtgärder som krävs? Varför inte på allvar ta tag i frågan om
              förordningsförändringar? Varför inte, utan att precisera vilka
              lagar som bör förändras, titta en gång om det ändå inte skulle
              behövas ytterligare åtgärder för att stärka studenternas rättssäkerhet
              på ett modernt och tryggt sätt? Det hjälper inte att utbildningsministern
              pratar om att det här skulle vara en hjärtefråga. Jag tror honom,
              för han brukar vara sanningsenlig. Det är säkert Thomas Östros
              hjärtefråga. Men varför gör han inte de saker han har möjlighet
              att göra i stället för att sitta och vänta på någonting annat?
            </seg>
            <seg xml:id="i-73357345c6f14c91-0">
              Herr talman! Högskoleverkets förslag ligger på regeringens bord.
              Det handlar om anonymitet vid kursutvärderingar. Det handlar om
              handläggningen av examensbevis. Det handlar om stora och små förändringar.
              De ligger på Thomas Östros bord. När kan vi förvänta oss att talet
              om hjärtefråga går över till praktisk handling?
            </seg>
          </u>
          <note type="speaker" xml:id="i-e6fce60530a8482b-0">
            Anf. 14 Utbildningsminister THOMAS ÖSTROS (s):
          </note>
          <u who="unknown" xml:id="i-a0881a26f51234f3-6">
            <seg xml:id="i-326cb7282da57d24-0">
              Herr talman! Efter två repliker förstår jag kanske vad Torsten
              Lindström är ute efter. Torsten Lindström vill att vi nationellt
              ska reglera precis hur kursutvärderingarna ska gå till. Ja, om
              det är Torsten Lindströms allvarliga uppfattning, får väl fler
              partier ge sig in i diskussionen om det är en rimlig utväg att
              vi i riksdagen fattar beslut om innehållet, proceduren och arbetssättet
              när det gäller kursutvärderingar, men jag är inte säker på att
              det är ett bra sätt att uppmuntra utvecklingen av våra högskolor.
              Låt oss ta den diskussionen. Men det är det enda som Torsten Lindström
              nu har kommit fram till.
            </seg>
            <seg xml:id="i-293bb35bc586c059-0">
              Torsten Lindström efterlyste lagförslag som han trodde fanns
              i rapporten. Det finns inga sådana lagförslag, så han får han
              nog vänta om det inte är så att han har en idé om vilken lag det
              ska vara och vad det är han ska ändra.
            </seg>
            <seg xml:id="i-f8da2ec3076e3540-0">
              Kristdemokraterna har varit ett släpankare när det gäller utbildningspolitik
              men särskilt när det gäller studenters inflytande. Man har motvilligt
              accepterat en lag om likabehandling i högskolan som stärker studenternas
              möjlighet att få rätt om man blir orättvist behandlad, diskriminerad.
              Man har motvilligt accepterat att studenterna ska finnas i varje
              beslutande organ, i alla förberedande organ på högskolan.
            </seg>
            <seg xml:id="i-682b792e2a44f055-0">
              Jag är väldigt nyfiken på om Torsten Lindström har en god idé
              om hur vi kan gå ännu längre. Jag lovar att ett sådant frö skulle
              kunna hamna i en väldigt bördig jord. Men jag har inte fått något
              sådant förslag, och det beror nog på att Torsten Lindström ännu
              inte vet hur det skulle kunna gå till.
            </seg>
            <seg xml:id="i-229eca62ac580323-0">
              Det är oerhört viktigt att vi även framöver, när vi nu gör stora
              förändringar, har hela perspektivet av studenters ställning och
              rättssäkerhet i fokus. Men när Torsten Lindström säger att frågan
              om kårobligatoriet inte spelar någon roll för studenters inflytande,
              tror jag att Torsten Lindström grovt missförstår vad som kommer
              att ske.
            </seg>
            <seg xml:id="i-0d4d8f52b3692aa2-0">
              Det finns i dag en väldig oro bland landets studentkårer. Oron
              är också mycket, mycket stor bland våra studentnationer. De studentnationer
              i till exempel min hemstad Uppsala som i hundratals år verkat
              kulturellt, ideellt och för att stärka studenters möjligheter
              till ett bra liv när man studerar är mycket oroliga för vad som
              kommer att ske. Allt detta viftar Torsten Lindström bort och låter
              antyda att det där kommer nog att fixa sig. Så upplever inte studenterna
              det på våra högskoleorter i dag, att det kommer att fixa sig.
              Risken är att vi med Torsten Lindströms politik, med ett avskaffat
              kårobligatorium och avskaffade studentnationer, kommer att få
              ett läge där det offentliga, staten, tvingas ta ett ansvar för
              studenters inflytande i högre utbildning.
            </seg>
            <seg xml:id="i-776c4bb053b6b018-0">
              Alla utredningar genom åren har kommit fram till, för frågan
              är ju väl utredd genom åren, att det kommer att krävas mycket
              stora resursinsatser från riksdagen för att finansiera ett studentinflytande
              som vi bedömer behövs för att utbildningen ska fungera. Men vad
              händer då med den fria rösten när vi har ett anslag i en budgetproposition,
              Studentinflytande, på ett visst antal hundra miljoner? Det kommer
              inte att bli studentkårer som står fria i förhållande till riksdagens
              uppfattning. Vi kommer i stället att få en typ av statlig myndighet,
              finansierad av staten och där studenternas röst efter hand blir
              marginaliserad. Det är det enda konkreta förslag på förändringar
              i studentinflytandet som Torsten Lindström har lagt fram sedan
              han blev vald till denna kammare. Jag är inte imponerad av detta.
              Jag tror att studentkårerna är en grundbult för både studenternas
              röst, inflytande och delaktighet i högskolan, och det vill jag
              värna.
            </seg>
          </u>
          <note type="speaker" xml:id="i-621eae99570eee22-0">
            Anf. 15 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-ae9b926ae853f130-1">
            <seg xml:id="i-c38ebe24b67b725d-0">
              Herr talman! Det är häpnadsväckande att utbildningsministern
              står i denna kammare och så ihärdigt vägrar att svara på de frågor
              som han ombetts att svara på. I stället fortsätter utbildningsministern
              sitt anförande som han höll den 18 mars förra året. Tala om att
              fortsätta i samma anda!
            </seg>
            <seg xml:id="i-ef401aa919977398-0">
              Det är bara det, herr talman, att om Thomas Östros menar allvar
              med att förslag om förbättrad rättssäkerhet skulle hamna i bördig
              jord, ja, då är det knappast Thomas Östros jord han talar om,
              för om det hade varit så att den var bördig när det gäller studenters
              rättssäkerhet skulle vi inte behöva ha den här debatten. Då skulle
              de utfästelser som gjordes den 18 mars förra året varit verkställda.
              Då hade vi verkligen sett resultat av de förändringar som föreslagits
              i förordningar, herr talman, och i olika former av beteenden och
              initiativ i relationen mellan studenten och högskolan. Det verkar
              snarare som om den där jorden som förslagen skulle hamna i är
              ganska steril. Det vore passande om Thomas Östros tog tag i de
              här förslagen och verkställde dem så att vi slapp ha den här debatten
              ännu en gång.
            </seg>
            <seg xml:id="i-5d1e79e56085f7ae-0">
              Sedan är det positivt att Thomas Östros skådat ljuset när det
              gäller studentkårerna. Det är tråkigt bara att han inte insett
              potentialen i studentkårernas arbete.
            </seg>
            <seg xml:id="i-a16a1d37618de5bc-0">
              Studenterna behöver inte oroa sig för ett avskaffat kårobligatorium.
              Det kommer att gå till på ett sätt så att studenterna får en starkare
              position, ett starkare inflytande, en starkare rättssäkerhet än
              vad Thomas Östros förmått klara av under sina år på Utbildningsdepartementet.
              Det vore tacknämligt om Thomas Östros, medan han har chansen,
              tog tag i de förslag som finns och såg till att inte bara prata
              utan också agera.
            </seg>
          </u>
          <note type="speaker" xml:id="i-6b4af3a9c015e215-0">
            Anf. 16 Utbildningsminister THOMAS ÖSTROS (s):
          </note>
          <u who="unknown" xml:id="i-a0881a26f51234f3-7">
            <seg xml:id="i-638c5a4c201007d8-0">
              Herr talman! Här illustreras väldigt tydligt, tycker jag, vad
              som kommer att ske vid ett avskaffande av kårobligatoriet: en
              farbroderlig klapp på axeln från en företrädare för riksdagen
              som talar om för studenterna att de nog kommer att få ett inflytande
              ändå. Men det blir en helt annan sak än att ha fristående studentkårer
              finansierade av sina egna medlemmar och där man står fri i förhållande
              till både högskolan och till beslutande makt som riksdagen. Det
              är möjligt att Torsten Lindström upplever det som obekvämt, men
              det är ett väldigt bra sätt att också driva utveckling på högskolan.
              Det har landets rektorer förstått, som i många sammanhang nu uttrycker
              oro för vad som kommer att hända om kårobligatoriet avskaffas.
              Men framför allt är oron mycket stor bland studenterna.
            </seg>
            <seg xml:id="i-8aedf0011a2d62ad-0">
              Jag lever ju nära en studentmiljö i Uppsala, och där ser jag
              inte minst i studentnationerna en månghundraårig tradition som
              av Torsten Lindströms principiella nitiskhet riskerar att släppas
              bara så där. Och sedan ska Torsten Lindström garantera att det
              nog blir bra ändå. Jag är inte övertygad om det. Och jag är säker
              på att det finns borgerliga ledamöter i denna kammare med erfarenhet
              från studentkårsverksamhet och nationsverksamhet som inte kommer
              att vilja möta den verklighet som uppstår vid ett avskaffat kårobligatorium.
            </seg>
            <seg xml:id="i-13ec7a725b874d34-0">
              Det är också så, Torsten Lindström, att det är det enda konkreta
              initiativ som Kristdemokraterna har tagit i frågan om studenters
              rättssäkerhet. I övrigt har ni motvilligt accepterat våra förslag
              till förändringar i lag och förordning. Det enda som nu åstadkoms
              är att rättssäkerheten skulle öka om vi avskaffade grunden för
              våra livaktiga studentkårer. Det är inte särskilt imponerande.
              Om det sedan ska kompletteras med en lag om kursutvärderingars
              innehåll blir jag än mindre imponerad.
            </seg>
            <seg xml:id="i-f033582607b9739e-0">
              Välkommen i engagemanget för studenters inflytande! Men tänk
              över förslagen, för ni är på väg åt helt motsatt håll.
            </seg>
          </u>
          <note xml:id="i-a76181e4547dadfe-1">
            Överläggningen var härmed avslutad.
          </note>
          <note xml:id="i-f4f461a97fd64f5f-0">
            6 § Svar på interpellation 2003/04:266 om studenters trygghet
          </note>
          <note type="speaker" xml:id="i-60d68b85ee583062-0">
            Anf. 17 Statsrådet BERIT ANDNOR (s):
          </note>
          <u who="unknown" xml:id="i-a0881a26f51234f3-8">
            <seg xml:id="i-502969e34386400d-0">
              Herr talman! Torsten Lindström har frågat mig vilka åtgärder
              jag avser att vidta för att, i de delar som den studiesociala
              utredningen menar att det är omedelbart möjligt, skyndsamt lägga
              fram förslag till förändringar samt när jag avser att presentera
              en proposition kring dessa förändringar. Torsten Lindström frågar
              också vad jag avser att göra för att ytterligare utreda betänkandets
              övriga frågor i syfte att för riksdagen presentera en proposition
              samt om jag avser att framdeles presentera en samlad genomgång
              av studenters ekonomiska situation i form av en proposition. Slutligen
              frågar Torsten Lindström mig vad jag avser att göra för gruppen
              studenter med barn.
            </seg>
            <seg xml:id="i-38b31a08a64bc87e-0">
              De studerandes ekonomiska och sociala situation spänner över
              flera politikområden och arbetet inom regeringen är så fördelat
              att det är utbildningsministern som ansvarar för ett antal av
              de frågor som Torsten Lindström ställer.
            </seg>
            <seg xml:id="i-a7fafc0bf2a13772-0">
              Den studiesociala utredningen har haft i uppdrag att göra en
              samlad analys av den ekonomiska och sociala situationen för studerande
              på olika utbildningsnivåer under den samlade studietiden inklusive
              studieuppehåll. I utredningens uppdrag har även ingått att analysera
              om gränsdragningen mellan studiestödssystemet å ena sidan och
              socialförsäkringssystemet inklusive bostadsbidragssystemet och
              det ekonomiska biståndet å andra sidan behöver förtydligas. I
              tilläggsdirektiv fick utredaren i uppdrag att även analysera förutsättningarna
              för att införa ett barntillägg till studerande.
            </seg>
            <seg xml:id="i-1e3bc7b0533fa4bf-0">
              I direktiven betonas att grundstrukturen i de befintliga förmånssystemen
              ska ligga fast, vilket innebär att bland annat inkomstbortfallsprincipen
              ska behållas. Det är således gränsdragningen mellan studiestödssystemet
              å ena sidan och socialförsäkringssystemet inklusive bostadsbidragssystemet
              och det ekonomiska biståndet å andra sidan som skulle analyseras
              om det skulle behöva förtydligas.
            </seg>
            <seg xml:id="i-46a01491d6d2621c-0">
              Regeringen har stor förståelse för studenternas situation och
              har på olika sätt uppmärksammat situationen för studerande med
              barn. Under de senaste åren har en rad åtgärder genomförts som
              förbättrar barnfamiljernas ekonomiska situation generellt. Barnbidraget
              har stegvis höjts, och maxtaxa införts i förskola, fritidshem
              och familjedaghem. Föräldraförsäkringen har byggts ut med ytterligare
              en månad, och grundnivån har gradvis höjts till 180 kr per dag,
              vilket är viktigt för många studerande.
            </seg>
            <seg xml:id="i-7fbe8a2fb2061f9f-0">
              Jag delar Torsten Lindströms uppfattning att studenters studiesociala
              trygghet är viktig. Den studiesociala utredningens uppgift var
              att ge en samlad bild av den ekonomiska och sociala situationen
              för studerande på olika utbildningsnivåer. Det är bra att vi har
              fått en kartläggning över det studiesociala området. Min avsikt
              är nu att remittera utredningens betänkande för att få en bred
              diskussion i frågorna. Därefter ska ärendet beredas i Regeringskansliet.
              I detta sammanhang kan vissa frågeställningar behöva belysas ytterligare,
              men det är alltså för tidigt att redan nu kommentera i vilka avseenden.
            </seg>
          </u>
          <note type="speaker" xml:id="i-f4fd89fd25fb2747-0">
            Anf. 18 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-ae9b926ae853f130-2">
            <seg xml:id="i-38d9c39f917bb8eb-0">
              Herr talman! Jag vill börja med att tacka statsrådet Berit Andnor
              för svaret på min interpellation.
            </seg>
            <seg xml:id="i-f1f8620ff7772c56-0">
              De senaste åren har glädjande nog fler studenter med icke-traditionell
              bakgrund hittat till högskolan och berikar i dag det akademiska
              samtalet var och en på sitt sätt. Andelen äldre studenter har
              ökat liksom andelen studenter med barn. Det är bra. Det bidrar
              till att riva den social snedrekryteringen och att rusta Sverige
              som kunskapsnation.
            </seg>
            <seg xml:id="i-4ea715f038ad153d-0">
              Ambitionen om en högskola öppen för alla som vill studera är
              god. Men fortfarande finns murar som låser studenter ute från
              högskolan och som försvårar studenters vardagsliv. Det handlar
              i hög grad om de sociala trygghetssystemen för studenterna. De
              är formade utifrån en gammal bild av yngre studenter utan barn
              och inte utifrån dagens heterogena stundentgrupper.
            </seg>
            <seg xml:id="i-ddb87fa54b553bef-0">
              Det handlar inte minst om studenter med barn, och de är många.
              187 475 barn lever med minst en förälder som studerar. Det säger
              sig självt att det är tufft att kombinera studier och familj,
              och dessutom under knappa ekonomiska omständigheter. För de studenter
              som därtill är ensamförsörjare i sina familjer blir det ännu tuffare.
            </seg>
            <seg xml:id="i-5e7a2ae98de1d538-0">
              Enligt Statistiska centralbyråns årliga redovisning av hushållens
              inkomster och förmögenheter för det senast tillgängliga året fick
              60 % av de ensamstående studenterna med barn socialbidrag. Motsvarande
              siffra för studerande utan barn är 11 %.
            </seg>
            <seg xml:id="i-ca6e895ce1bb9247-0">
              Sex av tio ensamstående studenter med försörjningsansvar är alltså
              beroende av samhällets stöd för att klara vardagens kostnader
              för mat, hyra, kläder och annat som hör livets nödtorft till.
              Det går förstås på tvärs med de ambitioner som Socialdemokraterna
              brukar hävda om ett välfärdssamhälle. Siffrorna om det höga socialbidragsberoendet
              skrämmer.
            </seg>
            <seg xml:id="i-734c6a70adc2b3bb-0">
              Herr talman! Vi kristdemokrater har vid flera tillfällen uppmärksammat
              regeringen på detta problem. Det gjorde vi bland annat vid en
              interpellationsdebatt den 6 december 2002. Då sade statsrådet
              Berit Andnor: Ett av de mål som den socialdemokratiska regeringen
              har satt upp är att halvera socialbidragsberoendet. Det är oerhört
              centralt och viktigt för oss.
            </seg>
            <seg xml:id="i-c9ce63b3eacf3a57-0">
              Frågan är vad som hänt sedan dess. Vad i regeringens politik
              kommer att leda till ett lägre socialbidragsberoende för studenter
              med barn? Vi har inte sett några resultat hittills. Det hjälper
              inte med förståelse. Det krävs konkreta förslag. Jag kunde inte
              höra ett enda konkret förslag från statsrådet. Hon väljer i stället
              att tala om olika generella insatser som i mina öron har mycket
              lite att göra med de studenter som behöver direkta särskilda insatser
              för att kunna försörja sig och sina familjer i vardagen.
            </seg>
            <seg xml:id="i-1a207060c8a9386e-0">
              Den typen av insatser har hittills lyst med sin frånvaro i regeringens
              politik. I stället väljer Berit Andnor att tala om maxtaxan. Det
              är en reform som verkligen gynnat dem som har det gott ställt
              och inte studenter som har det sämre ställt. Vi kristdemokrater
              vill ha både generella insatser för alla föräldrar med låg inkomst
              genom att till exempel höja taket i föräldraförsäkringen. Men
              vi vill också se särskilda insatser för just studenter med barn.
            </seg>
            <seg xml:id="i-0e496a4b3096eb82-0">
              Jag vill be Berit Andnor att här i dag presentera lite mer av
              de åtgärder som gör det möjligt för studerande med barn att ha
              ett drägligt vardagsliv. Vi är många som vill ha besked. Student-Sverige
              väntar. Vilka är de konkreta åtgärder som Berit Andnor sitter
              och håller på för att studenter ska få ett drägligt liv? Finns
              det några?
            </seg>
          </u>
          <note type="speaker" xml:id="i-933209a0a8257167-0">
            Anf. 19 Statsrådet BERIT ANDNOR (s):
          </note>
          <u who="unknown" xml:id="i-a0881a26f51234f3-9">
            <seg xml:id="i-51259fde3577c945-0">
              Herr talman! Låt mig först säga att vi har ett mål att minska
              antalet socialbidragstagare. I den uppföljning som har redovisats
              till riksdagen så sent som i höstas kan vi konstatera att vi går
              åt rätt håll och minskar antalet socialbidragstagare ganska rejält.
              Vi är inte nöjda med det. Vi kommer naturligtvis att fortsätta
              det arbetet.
            </seg>
            <seg xml:id="i-ff4a46641880b890-0">
              Socialbidraget är det yttersta skyddsnätet som vi har. Det är
              avsett att vara ett bistånd som ges under akuta förhållanden.
              Det är inget som man ska vara beroende av under en längre tid.
              För att komma till rätta med detta krävs en rad olika insatser.
              Det mest grundläggande är att ha ett arbete, att kunna försörja
              sig, att bo och ha förutsättningar för att leva ett bra liv.
            </seg>
            <seg xml:id="i-275454fbbd119362-0">
              Sedan handlar det också om de generella insatserna vi gör genom
              våra välfärdssystem. Den generella välfärden är fantastisk när
              det gäller att bringa ned antalet fattiga. Alla jämförelser som
              omfattar den generella välfärdens principer som kan göras med
              de nordiska länderna, länder i Europa och i världen i övrigt visar
              att den generella välfärdens principer leder till att vi får förhållandevis
              färre antal människor som är ekonomisk utsatta. Det är jag väldigt
              nöjd med.
            </seg>
            <seg xml:id="i-8feda8883aef4837-0">
              Därför är jag förespråkare för att utveckla just den generella
              välfärden. Det innebär att vi har en välfärd som omfattar alla
              där alla bidrar. Det leder till att vi har en omfördelning mellan
              grupper i samhället från friska till sjuka, från män till kvinnor
              och från rika till fattiga. Vi har också en omfördelning som sträcker
              sig över livet. Genom de insatser som vi har gjort har detta bidragit
              till att minska socialbidragsberoendet.
            </seg>
            <seg xml:id="i-c662bfbac7b6cb5d-0">
              Jag har precis tagit emot den studiesociala utredningen om studenternas
              situation. Den tog jag emot i mitten på januari. Jag har för avsikt,
              som jag skriver i svaret, att gå ut med den på remiss för att
              få en bred diskussion från flera olika håll. Därefter ska utredningen
              och de synpunkter som kommer in beredas på sedvanligt sätt.
            </seg>
            <seg xml:id="i-a1e56a1b846782e0-0">
              Det är en process som jag ser fram emot. Jag liksom Torsten Lindström
              ser naturligtvis behovet av att kanske inom några områden förstärka
              insatserna. Min fråga till Torsten Lindström är: Vilka insatser
              vill Kristdemokraterna egentligen göra för att förbättra för studenterna
              just inom det studiesociala området? Det skulle vara intressant
              att ta del av några av de förslag som kanske Torsten Lindström
              har.
            </seg>
          </u>
          <note type="speaker" xml:id="i-eb779b8940e03ece-0">
            Anf. 20 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-ae9b926ae853f130-3">
            <seg xml:id="i-acfc92b6333e2c65-0">
              Herr talman! Målet är att halvera socialbidragsberoendet, säger
              Berit Andnor. Det var just det lovvärda målet som hon också hänvisade
              till i debatten den 6 december 2002. Problemet, herr talman, är
              att det inte hjälper med mål om man inte samtidigt vidtar de åtgärder
              som är nödvändiga för att realisera, förverkliga, målet. Vi ser
              inga konkreta insatser från regeringens sida när det gäller just
              studenter med barn. Det var ämnet för debatten då, och det är
              ämnet för debatten i dag.
            </seg>
            <seg xml:id="i-f1338d85b9b8881b-0">
              I dag känner många studenter en oerhörd oro över sin vardag.
              Många hör av sig. När vi tar den oron och sätter den i ljuset
              av den utredning som Berit Andnor just har nämnt förstår jag oron.
              Utredningen om de studiesociala frågorna kom ju till oerhört motvilligt
              från regeringens sida. Det dröjde nästan ett helt år efter det
              att riksdagen hade fattat beslut om utredningen innan regeringen
              väl brydde sig om att förverkliga beslutet och tillsätta den.
              Sedan blev det nytt statsråd och då blev det tilläggsdirektiv
              efter diverse påtryckningar om just situationen för studenter
              med barn.
            </seg>
            <seg xml:id="i-1900fac9fe8ce8c8-0">
              Men nu har vi utredningen på vårt bord. Vad innebär den då? Jo,
              den innebär ett lappande och ett lagande av befintliga system
              i stället för de nya tankar som behövs för att få möjlighet för
              studenter med barn att klara sig själva och sin vardag. Nu var
              det ju inte så mycket annat att vänta än de här lappande-och-lagande-förslagen
              eftersom direktiven innehöll strikta begränsningar för vad utredningen
              kunde göra. På så sätt undergrävde faktiskt regeringen utredningens
              möjligheter innan den ens hade kommit till, i stället för att
              lyssna på våra röster om att ta det stora greppet i en parlamentarisk
              utredning och se över studenternas hela situation.
            </seg>
            <seg xml:id="i-9a3833a2ebd38721-0">
              Herr talman! I flera delar av utredningen konstateras också att
              det behövs ytterligare utredningsarbete. Samtidigt finns det några
              konkreta förslag om vad som kan göras för att bringa möjlighet
              för studenter att försörja sig.
            </seg>
            <seg xml:id="i-22cb66821dbda4d9-0">
              Min fråga till Berit Andnor är: Hur tänker regeringen agera för
              att ta till sig förslagen? Det hjälper ju inte att remittera,
              diskutera och prata i ytterligare drygt ett år. Det hjälper inte
              att prata om målet om ett halverat socialbidragsberoende när det
              faktiskt är så att sex av tio ensamstående studenter med barn
              inte kan klara sig. Då hjälper det inte med mål och inte med generella
              insatser, även om vi kan vara överens om att den generella välfärden
              självfallet är utgångspunkten i allt. Det krävs också särskilda
              åtgärder för att göra det möjligt för studenter att klara sig.
            </seg>
            <seg xml:id="i-fbf4714963373f40-0">
              Vi kristdemokrater har lagt fram sådana förslag, till exempel
              om ett barntillägg i studiemedelssystemet. Det finns också intressanta
              tankar i utredningen som vi kan diskutera närmare. Men frågan
              kvarstår, herr talman: Vad gör regeringen för att dessa 60 % av
              Sveriges ensamstående studenter med barn i möjligaste mån ska
              slippa söka socialbidrag och i stället kunna klara sig på egna
              medel?
            </seg>
          </u>
          <note type="speaker" xml:id="i-11a537329abeea5a-0">
            Anf. 21 Statsrådet BERIT ANDNOR (s):
          </note>
          <u who="unknown" xml:id="i-a0881a26f51234f3-10">
            <seg xml:id="i-979c16432b281df6-0">
              Herr talman! Om Torsten Lindström hade läst budgeten för 2004
              hade han där kunnat se att vi tar kraftfulla steg när det gäller
              att minska socialbidragsberoendet. Det ska vi naturligtvis fortsätta
              med. Den väg som vi har att gå går framför allt via den generella
              välfärdens principer. Men det utesluter naturligtvis inte att
              vi också är beredda att göra ytterligare riktade insatser.
            </seg>
            <seg xml:id="i-e97ae42259d9741c-0">
              Den 19 januari tog jag emot den studiesociala utredningen. Den
              kommer nu att remitteras. Den kommer att beredas i Regeringskansliet
              på sedvanligt sätt innan detta blir föremål för förslag från regeringens
              sida till riksdagen. Jag ser ingen anledning att frångå det sätt
              att bereda ett ärende på som vi brukar använda oss av, Torsten
              Lindström. Det är ett sätt som kan tillföra utredningen nya intressanta
              idéer och synpunkter. Det är dessutom så att några förslag från
              regeringens sida inte kan läggas fram för riksdagen innan dess
              att vi har berett frågan på det sätt som ska göras. Jag måste
              nog be Torsten Lindström att begränsa sin otålighet ett tag till.
            </seg>
            <seg xml:id="i-7de4472ea56a2d1a-0">
              Det var intressant att höra vad Torsten Lindström och Kristdemokraterna
              har för förslag, nämligen att tillsätta en parlamentarisk utredning
              för att se över studenternas hela situation. Är det det som är
              det kristdemokratiska förslaget? Det är inga konkreta förslag,
              Torsten Lindström! Barntillägg är det som jag kunde lyssna mig
              till som skulle kunna vara det konkreta förslag som Kristdemokraterna
              har. Det fanns med i de tilläggsdirektiv som jag lämnade till
              den studiesociala utredningen. Det finns också med i utredningens
              förslag. Man har tittat över detta och hittat lösningar som man
              tycker väl skulle kunna uppfylla kraven på att ta särskild hänsyn
              till studenter med barn. Men det är för tidigt att säga huruvida
              detta kommer att bli regeringens förslag eller inte. Det ska beredas,
              vi ska ha remissynpunkter och vi ska bereda det hela på sedvanligt
              sätt. Därefter kommer vi att återkomma till riksdagen. Det var
              lite tomhänt från Torsten Lindströms sida att komma och säga att
              det som behövs nu är en parlamentarisk utredning.
            </seg>
          </u>
          <note type="speaker" xml:id="i-c7a92ca6ecacc933-0">
            Anf. 22 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-ae9b926ae853f130-4">
            <seg xml:id="i-5fc4a517932c78af-0">
              Herr talman! Berit Andnor fortsätter att tala om generella välfärdsinsatser
              även om hon tacknämligt nog ändå öppnar för riktade insatser för
              gruppen studenter med barn.
            </seg>
            <seg xml:id="i-3fe447e4a0634cdf-0">
              Det hjälper inte, herr talman, att tala om att minska socialbidragsberoendet
              om det inte utöver den generella välfärden sätts in specifika
              åtgärder för de grupper där bekymren är som störst. En sådan grupp
              är ensamstående studenter med barn. 60 % är beroende av socialbidrag;
              det problemet kvarstår och det måste lösas.
            </seg>
            <seg xml:id="i-4b77e33cf50f6dbb-0">
              Herr talman! Vi kristdemokrater har lagt fram flera förslag,
              bland annat barntillägget i studiemedelssystemet för studerande
              med barn på högskola. Vi har också tagit fasta på behovet av att
              ta ett större grepp på studenters sociala situation. Om vi ser
              till den utredning som kom den 19 januari, försenad på grund av
              regeringens förhalning och smala direktiv och att det hela var
              lite tunt i karaktären, märker vi att den består av två delar.
              Den ena är enkla men bra förslag om att förändra förordningar
              och regelverk så att de blir tydligare. De förslagen, herr talman,
              vore det tacknämligt om Berit Andnor skyndsamt tog till sig och
              effektuerade så snart som möjligt. Utredningen talar också om
              behovet av vidareutredning. Om regeringen hade lyssnat på oss
              från början hade vi redan haft den utredningen. Men nu har inte
              regeringen gjort det, och då måste vi laga efter läge.
            </seg>
            <seg xml:id="i-5c38546a0c8a930e-0">
              Herr talman! De förslag som verkligen behöver ses över ytterligare
              handlar till exempel om det som många studenter upplever i försäkringssituationer.
              Det kan också handla om manliga studenter som blir pappor. De
              förslagen måste skyndsamt tas fram. Där har Berit Andnor ansvaret,
              och jag upprepar därför frågan: Vad gör Berit Andnor åt de konkreta
              förslagen och vad gör hon för att ta fram ytterligare förslag?
            </seg>
          </u>
          <note type="speaker" xml:id="i-6b8ffb2d865658aa-0">
            Anf. 23 Statsrådet BERIT ANDNOR (s):
          </note>
          <u who="unknown" xml:id="i-a0881a26f51234f3-11">
            <seg xml:id="i-98e959617dc0212a-0">
              Herr talman! Låt mig bara konstatera att jag tog emot utredningsförslaget
              den 19 januari. I dag är det den 12 februari. Jag har för avsikt
              att remittera utredningen på sedvanligt sätt. Därefter ska den
              beredas. Sedan kommer vi också att komma tillbaka till riksdagen
              med de förslag som vi tycker är viktiga för att förbättra studenternas
              studiesociala situation.
            </seg>
            <seg xml:id="i-101d609257ebf551-0">
              Låt mig också konstatera att Torsten Lindström i sina inlägg
              har varit föga kraftfull och inte heller särskilt innovativ. Det
              enda som Kristdemokraterna och Torsten Lindström har kunnat prestera
              är krav på en ytterligare utredning, dock parlamentariskt sammansatt.
            </seg>
          </u>
          <note xml:id="i-a76181e4547dadfe-2">
            Överläggningen var härmed avslutad.
          </note>
          <note xml:id="i-58a44afb46d06113-0">
            7 § Svar på interpellation 2003/04:263 om vallokalernas öppethållande
          </note>
          <note type="speaker" xml:id="i-0d1cc6c6ffc20fb2-0">
            Anf. 24 Statsrådet PÄR NUDER (s):
          </note>
          <u who="unknown" next="cont" xml:id="i-b4a8c0348f184d15-0">
            <seg xml:id="i-546a3c95bd9870cf-0">
              Herr talman! Gunnar Nordmark har frågat mig vilka åtgärder jag
              avser att vidta för att det i framtiden inte ska vara möjligt
              att begränsa öppettiderna i samtliga vallokaler i en kommun.
            </seg>
          </u>
          <note xml:id="i-f81b261b52bf0a58-0">
            Enligt 10 kap. 1 § vallagen (1997:157) ska en vallokal vid val
            till riksdagen och vid val till landstings- och kommunfullmäktige
            hållas öppen för röstning mellan kl. 8.00 och 20.00 samt vid val
            till Europaparlamentet mellan kl. 8.00 och 21.00. Om väljarna
            i distriktet ändå får tillräckligt bra möjligheter att rösta får
            valnämnden bestämma att vallokalen i ett visst valdistrikt ska
            vara öppen för röstning under kortare tid.
          </note>
          <u who="unknown" prev="cont" xml:id="i-3e6e78732d8cb8bf-0">
            <seg xml:id="i-b5e32aef9c27477a-0">
              Bestämmelsen har denna lydelse från och med 2002 års val. Tidigare
              var det den centrala valmyndigheten som beslutade om begränsningar
              i öppethållandet. Ändringen föranleddes av bedömningen att det
              är kommunen som, med sina kunskaper om de lokala förhållandena,
              har bäst förutsättningar för att ta ställning till om en begränsning
              är godtagbar därför att väljarna i distriktet ändå får tillräckligt
              goda möjligheter att rösta (prop. 2001/02:53, bet. 2001/02:KU8,
              rskr. 2001/02:147).
            </seg>
            <seg xml:id="i-4f6dd6efcb4df341-0">
              Jag tror fortfarande att det var befogat att genomföra den här
              förändringen. En tjänsteman på Valmyndigheten i Solna kan knappast
              ha lika goda förutsättningar som ledamöterna i den lokala valnämnden
              att avgöra hur röstmottagningen bäst bör organiseras i den enskilda
              kommunen. Detta innebär givetvis inte att det inte skulle kunna
              finnas fall då en kommun ändå går för långt i begränsningar av
              vallokalernas öppethållande.
            </seg>
            <seg xml:id="i-004d1029db8d8674-0">
              Jag har erfarit att kommittén avser att se över bland annat de
              bestämmelser som Gunnar Nordmark nu aktualiserar. Innan kommittén
              har redovisat resultatet av sina överväganden är jag inte beredd
              att vidta några åtgärder i denna fråga.
            </seg>
          </u>
          <note xml:id="i-73ccd54ce2eade3c-0">
            Regeringen har nyligen tillkallat en parlamentariskt sammansatt
            kommitté med uppdrag att se över bestämmelserna i vallagen och
            lämna förslag till en ny lag (dir. 2003:37). Kommittén ska vara
            färdig med sitt arbete senast den 1 november 2004. Utöver vad
            som särskilt nämns i direktiven får kommittén överväga även andra
            bestämmelser som reglerar genomförandet av val och inom ramen
            för valsystemets grundläggande principer lämna de förslag till
            förändringar som kommittén anser vara befogade.
          </note>
          <note type="speaker" xml:id="i-0154f0d21ae91d00-0">
            Anf. 25 GUNNAR NORDMARK (fp):
          </note>
          <u who="gunnar_nordmark_0e7501" xml:id="i-a932b12ac7de5db2-0">
            <seg xml:id="i-cf08450130870db2-0">
              Herr talman! Jag ber att få tacka statsrådet Nuder för svaret.
              Jag noterar med tillfredsställelse att den parlamentariska kommitté
              som statsrådet hänvisar till uppenbarligen kommer att ta upp frågan
              om hur vallagens 10 kap. om öppettider i vallokaler ska vara utformat.
              Det tycker jag är bra.
            </seg>
            <seg xml:id="i-00ef388fd72d7e40-0">
              Samtidigt skulle jag gärna vilja höra statsrådets mer principiella
              inställning vad gäller öppettider i vallokaler. I vallagens 10
              kap. talar man om enskilda valdistrikt. I förarbetena till lagen
              talar man också om särskilda skäl för att begränsa öppettiderna.
              Som sådana särskilda skäl har tidigare uppfattats att det har
              rört sig om valdistrikt med få röstande där det inte har varit
              motiverat att ha öppet hela dagen.
            </seg>
            <seg xml:id="i-1203efc269ebf6c5-0">
              Valmyndighetens tolkning är att det strider mot den anda som
              finns i lagen att stänga vallokalerna i samtliga valdistrikt i
              en kommun under ett antal timmar under en dag. Statsrådets kollega
              statsrådet Sahlin har gått ännu längre och påpekat att den här
              typen av beslut strider mot lagen och alltså är direkt lagstridiga.
              Jag undrar hur statsrådet ser på den här uppfattningen från Valmyndigheten
              och från statsrådet Sahlin.
            </seg>
            <seg xml:id="i-b316b1421cf0ee44-0">
              Sedan skulle jag också vilja höra hur statsrådet rent principiellt
              ser på hur vi behandlar val i det här landet. Vi har ju den uppfattningen
              att det är viktigt att vi har ett högt valdeltagande, och det
              är inte för att slå någon form av rekord, utan därför att ett
              högt valdeltagande ger valen och de valda en betydligt ökad legitimitet.
            </seg>
            <seg xml:id="i-81aca43c33dea0f1-0">
              I det förra valet till EU-parlamentet hade vi stora problem med
              valdeltagandet. Det var bara 39 % som röstade. Jag vet att både
              statsrådet och jag tycker att det var en pinsamt låg siffra. EU-parlamentet
              var, och är nu, en än mer viktig institution för svenskt vidkommande.
              Det är viktigt att de människor som vi sänder dit har en kraftig
              legitimitet i sitt mandat, och då är det viktigt att vi får ett
              högt valdeltagande.
            </seg>
            <seg xml:id="i-e849752ab327ff22-0">
              Attityden hur man behandlar val blir ju bestämmande för om människor
              uppfattar val som viktiga eller inte. Jag är rädd för att ett
              begränsande av öppettiderna i valdistrikten i en kommun markerar
              att det här valet inte är så viktigt. Jag undrar hur statsrådet
              ser på att man i en hel kommun begränsar öppettiderna i samtliga
              valdistrikt. Främjar det ett högt valdeltagande?
            </seg>
          </u>
          <note type="speaker" xml:id="i-030d56ea0aec9f9d-0">
            Anf. 26 Statsrådet PÄR NUDER (s):
          </note>
          <u who="unknown" xml:id="i-a0881a26f51234f3-12">
            <seg xml:id="i-4f26e5944a619cbb-0">
              Herr talman! Jag delar uppfattningen att det är av oerhört stor
              betydelse att vi har ett högt valdeltagande, och det gäller inte
              bara valet till Europaparlamentet utan samtliga val. Det är självfallet
              så att möjligheten att rösta är av betydelse för graden av valdeltagande.
              Vallagen och allmänna uttalanden från regering och riksdag genomsyras
              av en vilja att ge så många som möjligt tillfälle att rösta under
              så lång tid som möjligt. Det är grundregeln i vallagen.
            </seg>
            <seg xml:id="i-03134d7963d4cede-0">
              Nu har vi emellertid sedan lång tid tillbaka haft möjlighet att
              begränsa öppethållandet. Tidigare var det, som jag sade i mitt
              svar, en enskild tjänsteman som beslutade om ett begränsat öppethållande.
              Vi tycker att det är en bättre ordning att man beslutar om det
              på kommunal nivå.
            </seg>
            <seg xml:id="i-3464ca40a6cf7ed7-0">
              Men eftersom det här är en så pass fundamental fråga i demokratin
              finns det, som jag också sade i mitt svar, skäl att genomlysa
              under vilka omständigheter som ett begränsande bör ske. Visst
              kan det verka bestickande att man i en enskild kommun stänger
              samtliga vallokaler under en viss tid. Det ska å andra sidan vägas
              mot att man kanske har fler ställen där man kan rösta. Jag tror
              att det är en balansgång som man bäst kan överväga lokalt.
            </seg>
            <seg xml:id="i-c74f7d782ea81f2c-0">
              Detta en fråga som är av stor principiell betydelse. Jag välkomnar
              den här interpellationen och har därför tagit initiativ till att
              kommittén som nu arbetar ska granska de här frågorna.
            </seg>
          </u>
          <note type="speaker" xml:id="i-443aff82e7ce293d-0">
            Anf. 27 GUNNAR NORDMARK (fp):
          </note>
          <u who="gunnar_nordmark_0e7501" xml:id="i-a932b12ac7de5db2-1">
            <seg xml:id="i-a3edd7eb5669ab9f-0">
              Herr talman! Jag tackar statsrådet för svaret. Jag märker att
              statsrådet besjälas av samma vilja och önskan som jag att vi får
              ett högt valdeltagande. Jag tycker att det är bra att statsrådet
              har tagit ett initiativ till att man ska se över den här frågan.
              Jag tycker samtidigt av rent principiella skäl att man ska ha
              en god tillgång på vallokaler. Det är framför allt av fundamental
              vikt att man behandlar Europaparlamentsvalet på samma sätt som
              man behandlar andra val. Jag menar att vi skickar ut en felaktig
              signal om vi säger att det kan vara berättigat att stänga när
              det gäller val till Europaparlamentet. Jag har svårt att tänka
              mig att någon skulle applådera ett beslut om att man i kommun-,
              landstings- eller riksdagsval stängde samtliga vallokaler under
              ett antal timmar med motiveringen att man skulle spara lite pengar.
            </seg>
          </u>
          <note type="speaker" xml:id="i-9194458278809fa2-0">
            Anf. 28 Statsrådet PÄR NUDER (s):
          </note>
          <u who="unknown" xml:id="i-a0881a26f51234f3-13">
            <seg xml:id="i-1eed4be0c6fba73f-0">
              Herr talman! Jag tror att vi är ense om det angelägna i att vallokalerna
              ska vara öppna så länge som det bara går. Samtidigt är jag angelägen
              om att beslutet om att möjligen begränsa öppethållandet ska ske
              lokalt.
            </seg>
            <seg xml:id="i-002e99cded45d866-0">
              Jag skulle emellertid gärna se att Vallagskommittén såg över
              om man skulle kunna förstärka befogenheterna för länsstyrelserna
              i egenskap av regional valmyndighet på samma sätt som vi redan
              i dag har när det gäller att slå vakt om de funktionshindrades
              möjligheter att rösta. Det är möjligt att det behövs ett samrådsförfarande
              mellan en kommunal valnämnd och den regionala tillsynsmyndigheten,
              länsstyrelsen, när ett begränsat öppethållande ska ske och under
              vilka former det ska ske. Det bör Vallagskommittén studera.
            </seg>
          </u>
          <note type="speaker" xml:id="i-3e9ec4e5a916b1ae-0">
            Anf. 29 GUNNAR NORDMARK (fp):
          </note>
          <u who="gunnar_nordmark_0e7501" next="cont" xml:id="i-2661d5ff8192fd86-0">
            <seg xml:id="i-8b55dbd619d1c49f-0">
              Herr talman! Jag tackar än en gång statsrådet för svaret. Jag
              kan konstatera att här finns en samsyn. Jag välkomnar också de
              tankar som statsrådet har om låta den regionala valmyndigheten
              i större utsträckning vara med och ha synpunkter på och inflytande
              över hur öppettiderna ska vara.
            </seg>
          </u>
          <note xml:id="i-a76181e4547dadfe-3">
            Överläggningen var härmed avslutad.
          </note>
          <note xml:id="i-513a750fb888c463-0">
            Ajournering
          </note>
          <note xml:id="i-b4bb7c1e9831d1bf-0">
            Kammaren beslutade kl. 13.28 på förslag av förste vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u who="gunnar_nordmark_0e7501" prev="cont" xml:id="i-e352b06a8a901a40-0">
            <seg xml:id="i-3fc3550cf0166a30-0">
              Återupptagna förhandlingar
            </seg>
            <seg xml:id="i-b64f9f45044d587b-0">
              Jag hälsar statsministern och de särskilda partiföreträdarna
              välkomna.
            </seg>
            <seg xml:id="i-90e1488bf16bc198-0">
              Social turism
            </seg>
          </u>
          <note xml:id="i-c6e161415a967d77-0">
            Förhandlingarna återupptogs kl. 14.00.
          </note>
          <note xml:id="i-803d271bb0ae3b33-0">
            8 § Statsministerns frågestund
          </note>
          <note xml:id="i-06688cd2029b6f51-0">
            Anf. 30 TREDJE VICE TALMANNEN:
          </note>
          <note type="speaker" xml:id="i-90a3938d5d609f13-0">
            Anf. 31 MAUD OLOFSSON (c):
          </note>
          <u who="maud_olofsson_d26899" xml:id="i-0028bb1979e9ad95-0">
            <seg xml:id="i-44ee37d710423910-0">
              Fru talman! Statsministern har lanserat ett nytt begrepp: social
              turism. Det handlar om de nya EU-medborgare som kan tänkas komma
              till Sverige för att snylta på vår välfärd.
            </seg>
            <seg xml:id="i-3936f8891aa80c7b-0">
              För några månader sedan var vi här i kammaren överens om att
              det inte behövdes några nya övergångsregler, men nu hänvisar statsministern
              till nya fakta som har kommit fram. Vilka nya fakta är det som
              har kommit fram?
            </seg>
          </u>
          <note type="speaker" xml:id="i-a3ab87f1605badce-0">
            Anf. 32 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-0">
            <seg xml:id="i-6a057dc3563942c9-0">
              Fru talman! Det är framför allt två saker. Först är det allt
              tydligare erfarenheter från inte minst byggsektorn. Vi ser redan
              nu en kraftig konkurrens med löner som ligger långt under avtalen.
              Dessutom är det fråga om arbetskraft som tvingas leva under omständigheter
              vi aldrig skulle acceptera i Sverige. Det här kan vi inte blunda
              för, och vi tänker inte öppna upp för mer problem av samma slag
              också i andra sektorer av samhället.
            </seg>
            <seg xml:id="i-e57b3b2053577519-0">
              Det andra som har inträffat är att flera av de länder som tidigare
              har sagt att de, precis som vi, hade tänkt att öppna fullt upp
              den 1 maj 2004 har nu valt linjen att gå in för en övergångstid.
              Jag tror inte att de länderna har ett illasinnat anslag, utan
              de gör samma bedömning som också vi nu rimligen bör göra, nämligen
              att när vi nu öppnar upp ska vi se till att försäkra oss om att
              våra regelverk fungerar så att för det första arbetskraften skyddas,
              inte minst de som är sämst utsatta i vårt land, och för det andra
              att vi inte hamnar i ett läge att det blir ett missbruk av våra
              sociala förmåner. Det är bakgrunden, och den är enkel att ta till
              sig.
            </seg>
          </u>
          <note type="speaker" xml:id="i-f9acf43266cefb2b-0">
            Anf. 33 MAUD OLOFSSON (c):
          </note>
          <u who="maud_olofsson_d26899" xml:id="i-0028bb1979e9ad95-1">
            <seg xml:id="i-f774b671d06de9c1-0">
              Fru talman! Vi ska inte blanda bort korten. Att människor kommer
              hit och jobbar för låga löner var inte vad statsministern menade.
              Det är inte det som är social turism.
            </seg>
            <seg xml:id="i-4bb2e89051b27a40-0">
              Social turism syftar till att tala om för människor som ännu
              inte har kommit hit att om de kommer hit tror vi att de kommer
              att leva på stöd och bidrag och inte försörja sig själva. Det
              var precis det det handlade om.
            </seg>
            <seg xml:id="i-8628dd3c792ef969-0">
              Fakta är följande. 8 % av befolkningen i de baltiska länderna
              säger att de skulle kunna tänka sig att röra på sig. Större delen
              av dem säger att det är fråga om kortare tid än ett halvår och
              inte i första hand Sverige. Samma sak gäller Polen. De vänder
              sig till Island, Irland och Norge. Sverige kommer på åttonde plats.
            </seg>
            <seg xml:id="i-5ef82714ebdc88ac-0">
              Rörligheten i Europa är ungefär 1 %, det vill säga att rörligheten
              är för liten. Med tanke på de siffrorna, vad vi har framför oss
              när det gäller att utvidga EU och att länderna vill bidra till
              att Europa ska växa är det på sin plats att statsministern ber
              dessa människor om ursäkt. De har ingenting gjort, och de ska
              inte anklagas för det de inte har gjort.
            </seg>
          </u>
          <note type="speaker" xml:id="i-237c681f7b77921f-0">
            Anf. 34 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-1">
            <seg xml:id="i-dcb82445426e0964-0">
              Fru talman! Vi tänker ta den politiska strid som behöver tas
              för att skydda inte minst dem som redan nu är mest utsatta på
              svensk arbetsmarknad. Det handlar om det. Det nya regelverk som
              vi kan komma att få den 1 maj 2004 möjliggör arbetstillstånd i
              Sverige med tio timmars sysselsättning i veckan och mot naturaersättning.
              Människor som arbetar under sådana villkor ska ändå på något sätt
              leva. Då är det de sociala trygghetssystemen som ska fylla upp.
            </seg>
            <seg xml:id="i-03d091a8dfb47b16-0">
              Jag tror inte att det här är en långsiktigt hållbar väg. Vi måste
              se till att den arbetskraftsinvandring som vi kommer att få kommer
              till vårt land på sådana villkor att man följer avtalsenliga löner
              och lever under anständiga villkor. Det är utgångspunkten. Vi
              söker inte konflikt om detta. Vi söker samling. Vi söker en svensk
              linje som ligger parallellt med övriga EU-länders. Vad är det
              för fel på att gå i takt med Danmark, Norge, Finland, Holland,
              Tyskland och de andra i norra Europa? Det är inte vi som försvarar
              en sjuk sak.
            </seg>
            <seg xml:id="i-87b702b15a06fdf7-0">
              Svenska företags konkurrenskraft
            </seg>
          </u>
          <note type="speaker" xml:id="i-e3d4a5f3fe46e668-0">
            Anf. 35 FREDRIK REINFELDT (m):
          </note>
          <u who="fredrik_reinfeldt_3cbc0d" xml:id="i-6957de3ddd4e0f08-0">
            <seg xml:id="i-82bd6d6f76fab0e8-0">
              Fru talman! I dag når oss beskedet att Electrolux överväger att
              lägga ned sin fabrik i Västervik. 500 personer riskerar att förlora
              jobbet. Produktionen ska flyttas till Ungern. Det handlar om att
              det är för dyrt att bygga dammsugare i Sverige och att konsumenter
              inte är villiga att köpa dyrare varor bara för att det sitter
              en svensk flagga på dem.
            </seg>
            <seg xml:id="i-c9252008f635310c-0">
              Sverige sitter i en rävsax. Vi har å ena sidan inte tillräckligt
              snabbt rört oss uppför kunskapsförädlingstrappan. Andra ser ut
              att komma i kapp. Vi har ett kostnadsproblem. I Göran Perssons
              Sverige försvinner därför jobben.
            </seg>
            <seg xml:id="i-82a57db9a671b552-0">
              Vad är regeringens ansvar för det som nu händer? Vad avser regeringen
              att göra för att förbättra Sveriges läge när det gäller att komma
              uppåt i kunskapsförädlingstrappan och reducera de kostnadsproblem
              som skapar grund för det vi i dag har hört om i Västervik?
            </seg>
          </u>
          <note type="speaker" xml:id="i-d2cb99dee37b123a-0">
            Anf. 36 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-2">
            <seg xml:id="i-fa16033771e99b85-0">
              Fru talman! Det finns ett vedertaget sätt att jämföra de medlemsstater
              som nu finns inne i Europeiska unionen. Det kallas för Lissabonprocessen.
              Där tittar man på de saker som Fredrik Reinfeldt pekar på, nämligen
              hur väl man lyckas utveckla sina länder, inte minst från utgångspunkten
              kunskap, forskning, ny teknik och öppenhet för nya impulser. I
              alla de sammanhangen toppar Sverige.
            </seg>
            <seg xml:id="i-025cc59f0e4954af-0">
              Det innebär inte att vi kommer att skydda och kunna skydda gamla
              arbetsplatser. De kommer att, som alltid, genomgå en förändring,
              och nya växer fram i stället. Jag ser i det sammanhanget egentligen
              inget problem i den utvecklingen, såvida det inte är så att de
              som förlorar arbetena inte hittar nya i nya sektorer.
            </seg>
            <seg xml:id="i-4072295c9996242d-0">
              Västervik är i ett mycket utsatt läge. Den ligger i en del av
              landet som har drabbats av andra problem. Västervik kräver solidaritet,
              och det ska vi ställa upp med. Vi kan ställa upp just därför att
              Sverige klarar sig lite bättre än andra länder just därför att
              vi växer lite snabbare och vi tar till oss ny teknik och ny teknologi.
            </seg>
          </u>
          <note type="speaker" xml:id="i-9676b35d409177c9-0">
            Anf. 37 FREDRIK REINFELDT (m):
          </note>
          <u who="fredrik_reinfeldt_3cbc0d" xml:id="i-6957de3ddd4e0f08-1">
            <seg xml:id="i-e27b7a15444382fa-0">
              Fru talman! Jag tolkar det som att statsministern gav beskedet
              att det här inte är något större problem, en naturlig process.
              Sådan är kapitalismen. Jag vill varna för den typen av attityder.
              Jag tror inte att jobb ersätts lika snabbt som Göran Persson påstår
              och att det går att åtgärda de kostnadsproblem som man bland annat
              upplever i Västervik. Persson gömmer sig bakom EU-dokument. Jag
              reser runt i Sverige, och jag hör många företagare som talar om
              detta. Det finns nog anledning att ta detta på lite större allvar.
            </seg>
            <seg xml:id="i-c043bc518ff04c9d-0">
              Jag såg att Hans Karlsson ska träffa ledningen för Electrolux.
              Här förskräcker en del gamla socialdemokratiska spår. Man börjar
              prata om företagets ansvar för region och för anställda. Det verkar
              aldrig vara så att det politiska ansvaret finns när jobben försvinner.
              Gör inte som Ingela Thalén och Britta Lejon och börja tala om
              bojkott av aktier och produkter. Lyssna till de problem som svenska
              företag har så att jobben kan behållas i Sverige.
            </seg>
          </u>
          <note type="speaker" xml:id="i-188897730fd9e8c4-0">
            Anf. 38 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-3">
            <seg xml:id="i-c7e5ef287a6da25f-0">
              Fru talman! Vi kommer säkert också i framtiden att använda Electrolux
              dammsugare. Det kan jag försäkra Reinfeldt om.
            </seg>
            <seg xml:id="i-7c3ca2f8e07c2e2a-0">
              Det är inget som helst fel att ställa krav på Electrolux. Det
              har vi gjort när Ericsson har genomfört förändringar. Ericsson
              har konstruktivt bidragit till att hitta nya arbetstillfällen
              och kompetensutveckla befintlig personal.
            </seg>
            <seg xml:id="i-02b30313d8f919ba-0">
              Jag blir lite skrämd när jag hör Moderaternas attityd till en
              strukturförändring. Jag är den första att skriva under på att
              gamla jobb försvinner, att nya skapas och att vi måste hjälpa
              människor i det läget. Men att vara rädd för den processen, att
              bita sig fast vid det gamla och inte se det nya som växer fram
              och tro att det handlar om en kostnadsfråga är att vända bort
              blicken från det väsentliga. Det väsentliga är nämligen att kompetensutveckla
              personal, att satsa på forskning och utveckling, att satsa på
              intressant och spännande design och miljövänlig teknik. Där ligger
              framtiden. Där ska vi vara med tillsammans med Electrolux och
              andra företag som vill satsa på detta. Sedan ska vi stötta de
              människor som kommer i kläm. Tro inte för ett ögonblick att vi
              flyr bort från verkligheten! Det är tvärtom. Vi ska möta den och
              också påverka den.
            </seg>
            <seg xml:id="i-c854fde310740ccd-0">
              EU:s tiotimmarsregel
            </seg>
          </u>
          <note type="speaker" xml:id="i-718563a1d98445d5-0">
            Anf. 39 LARS LEIJONBORG (fp):
          </note>
          <u who="lars_leijonborg_b0c418" xml:id="i-743eec711f5a6289-3">
            <seg xml:id="i-338f174eff5458dc-0">
              Fru talman! Jag vill fullfölja den fråga som Maud Olofsson hade
              uppe, som rörde arbetskraftsinvandring, som vi behöver i Sverige.
              Om man ser några problem med det är den rätta vägen att ändra
              regler, så att det gäller alla och inte diskriminerar några.
            </seg>
            <seg xml:id="i-c04c149e208acfe1-0">
              Där har jag intressant information från Bryssel. Det står nu
              klart att den tiotimmarsregel som det har talats så mycket om
              kommer att komma upp i ett utskott nästa vecka. Man kommer att
              votera om ett ändringsförslag som skulle göra att den här tiotimmarsregeln
              kan hanteras på ett bättre sätt.
            </seg>
            <seg xml:id="i-2a56078424d6838a-0">
              Nu skulle jag vilja ställa en fråga till Göran Persson, som ordförande
              i det socialdemokratiska partiet: Råder Göran Persson socialdemokraterna
              i Bryssel att stödja det här förslaget, som gör att tiotimmarsregeln
              försvinner?
            </seg>
          </u>
          <note type="speaker" xml:id="i-9114fd07b52cf100-0">
            Anf. 40 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-4">
            <seg xml:id="i-0840ba4642662933-0">
              Fru talman! Jag känner inte till det förslag som Leijonborg nu
              begär att jag ska ställning till, men om det bara är ett rakt
              och rent förslag utan några andra krokar vill jag säga att det
              är klart att det vore bra om den regeln försvann. Jag vill ha
              heltidsarbete och avtalsenliga löner. Jag vill ha människor som
              betalar skatt i Sverige, som fullt ut deltar när det gäller både
              förmåner och skyldigheter. Det är dit vi ska komma.
            </seg>
            <seg xml:id="i-7364673dc073cafe-0">
              För att vi ska vara säkra på att vi kommer dit kan vi, som övriga
              länder i EU, behöva ha en period då vi ser på utvecklingen, justerar
              en del i lagstiftningen och ändrar vårt eget regelverk. På så
              sätt kan vi undvika en del av de problem som vi annars skulle
              få om vi direkt öppnar upp den 1 maj.
            </seg>
            <seg xml:id="i-843be87f12543cb7-0">
              Om det här bidrar till detta, så gärna för mig, men jag vill
              först se förslaget innan jag slutligt binder mig.
            </seg>
          </u>
          <note type="speaker" xml:id="i-5928aead54cc4b34-0">
            Anf. 41 LARS LEIJONBORG (fp):
          </note>
          <u who="lars_leijonborg_b0c418" xml:id="i-743eec711f5a6289-4">
            <seg xml:id="i-aed8b13d80cccc12-0">
              Fru talman! Ja, men det var ett lovande svar. I EU-parlamentet
              behandlas just nu ett nytt direktiv som handlar om fri rörlighet.
              Det handlar om fri rörlighet för arbetskraft, och frågan är: Hur
              ska arbete definieras?
            </seg>
            <seg xml:id="i-a839160c93a7059a-0">
              Vi har fört fram att den rimliga definitionen är precis den som
              Göran Persson nu talar om, nämligen att arbetet ska räcka till
              ens försörjning. Om man skriver in det i direktivet kommer problemen
              med tiotimmarsregeln, såvitt jag förstår, i varje fall till stor
              del att försvinna. Jag tycker att det är det rätta sättet att
              attackera det här problemet. Vi ska inte diskriminera de nya utan
              i stället se till att vi gör generella regelförändringar som gäller
              alla. Är inte det ett rimligare angreppssätt?
            </seg>
          </u>
          <note type="speaker" xml:id="i-29b5dc475fe11938-0">
            Anf. 42 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-5">
            <seg xml:id="i-fb4251a5bd08eabb-0">
              Fru talman! Det är också vår hållning, men ska vi göra generella
              ändringar i regelverk kan det faktiskt behövas lite tid för detta.
              Det kan behöva utredas, remissbehandlas och lagstiftas. Det görs
              inte i en handvändning. Det här är mycket mer komplicerat. Man
              kan inte bara tro att en ändring i ett direktiv i Bryssel på en
              gång skulle lösa våra problem. Det kan finnas andra saker som
              kvarstår efter detta.
            </seg>
            <seg xml:id="i-e70dd6a8c4600849-0">
              Hur ser man exempelvis på en naturalöneförmån? Är det en betalning
              som är gångbar? Ska det vara någonting som ger rätt till inträde
              i stora delar av vårt trygghetssystem? Och hur hanteras de människor
              som tvingas arbeta mot ersättning in natura? Vill vi ha det så?
              Om sedan arbetstiden är 10 timmar eller 20 timmar i veckan är
              i och för sig viktigt, men i det här sammanhanget är det inte
              avgörande.
            </seg>
            <seg xml:id="i-3c5499aa80aca3bf-0">
              Vi följer det här, och vi försöker påverka det. Men jag måste
              säga att det är en mycket märklig situation om Sverige ensamt
              skulle ta det här steget den 1 maj 2004 och alla andra i Europa
              folkpartistiska, centerpartistiska, kristdemokratiska, konservativa
              och allt de nu är kommer fram till slutsatsen att vi bör ha en
              viss period av övergång innan vi slutligt öppnar upp. Vi bör nog
              göra precis på samma sätt som andra och inte söka konflikt om
              detta.
            </seg>
            <seg xml:id="i-1f90124d4abc6ed0-0">
              Irakiska Kurdistan
            </seg>
          </u>
          <note type="speaker" xml:id="i-2b9d029f32436366-0">
            Anf. 43 ULLA HOFFMANN (v):
          </note>
          <u who="ulla_hoffmann_9ac20f" xml:id="i-3b8d395e58eafe92-0">
            <seg xml:id="i-8b7ea5f21b8d7363-0">
              Fru talman! Eftersom det här är min sista frågestund som partiledare
              vill jag passa på att ställa en fråga direkt från hjärtat och
              utan några självklara partipolitiska intressen.
            </seg>
            <seg xml:id="i-01302e91e8e30e7f-0">
              För snart två år sedan var jag på besök i irakiska Kurdistan,
              i den autonoma zonen, där folket har upprättat ett demokratiskt
              självstyre. Det är en spirande demokrati som man väldigt gärna
              vill se fortsätta.
            </seg>
            <seg xml:id="i-1f2939fba9b5731d-0">
              Kravet från det kurdiska parlamentet, partierna och folket i
              irakiska Kurdistan är en självstyrande federation inom Iraks gränser.
              Den svenska regeringen har på många sätt stött kurderna under
              den demokratiska process som nu pågår. Jag skulle därför vilja
              veta hur den svenska regeringen ställer sig till kravet från befolkningen
              i irakiska Kurdistan på en federation inom Iraks gränser.
            </seg>
          </u>
          <note type="speaker" xml:id="i-3be7aeb25cf24eaa-0">
            Anf. 44 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-6">
            <seg xml:id="i-f2889f1c627a3d58-0">
              Fru talman! Först vill jag tacka Ulla Hoffmann för den här tiden
              som partiledare. Om det är någon fråga som Ulla Hoffmann ska avsluta
              med så är det den här frågan. Det är ett stort engagemang som
              du har visat, och jag har stor respekt för dina kunskaper och
              din vilja.
            </seg>
            <seg xml:id="i-82f6b792dedc6d11-0">
              Irak, Kurdistan, hela grannskapet, FN:s roll, ny författning
              och världspolitik är några rubriker som kommer upp i mitt tänkande
              när jag försöker att svara på den här frågan.
            </seg>
            <seg xml:id="i-2d023e67ccb2194d-0">
              Vi ska göra vad vi kan för att stötta kurderna och deras intressen,
              men det ska också ske på ett sådant sätt att det hålls inom folkrättens
              ramar och bidrar till en utveckling där Irak kan hålla samman
              och få ett legitimt styre med stöttning av hela det irakiska folket.
              Jag säger detta därför att Kurdistans lösning måste ses i det
              stora sammanhanget av Iraks långsiktiga lösning. Där vill vi vara
              med och vara konstruktiva.
            </seg>
          </u>
          <note type="speaker" xml:id="i-f3f8d919789b06c9-0">
            Anf. 45 ULLA HOFFMANN (v):
          </note>
          <u who="ulla_hoffmann_9ac20f" xml:id="i-3b8d395e58eafe92-1">
            <seg xml:id="i-615e7536b9f59008-0">
              Fru talman! Jag tycker att det låter alldeles utmärkt att Göran
              Persson nu säger att man ska fortsätta att stötta kurderna i deras
              kamp för en demokrati, vilket jag inte har tvivlat på, måste jag
              säga.
            </seg>
            <seg xml:id="i-ffc2ddfea040150f-0">
              Det är, som jag sade tidigare, en demokrati som precis har börjat,
              men det är också en demokrati mitt i en väldigt orolig region.
              Hela världen har därför att tjäna på att värna den demokrati som
              finns. Självklart ska det ske inom folkrättens ramar, och det
              gör också en federation. Om det kravet skulle gå igenom kommer
              det alltså självklart att ligga inom folkrättens ramar.
            </seg>
            <seg xml:id="i-c4bd8b3b5c56c099-0">
              Det är också bra att statsministern säger att man på alla sätt
              ska stötta kurderna. Det har ju nu antagits en biståndsstrategi
              på Sida för just det här området. Vad som skulle behövas är ett
              beslut om att detta påskyndas, för det är nu man behöver stöd
              i regionen.
            </seg>
          </u>
          <note type="speaker" xml:id="i-366747941d98113d-0">
            Anf. 46 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-7">
            <seg xml:id="i-2b9670218ab07c13-0">
              Fru talman! Jag tror inte att jag behöver problematisera det
              här ytterligare. Jag har ingen anledning att söka sak med Ulla
              Hoffmann i frågan. Det är dock komplicerat, och innan en federation
              är på plats ska också övriga medborgare i Irak gilla en sådan
              tanke och ge stöd åt en sådan utveckling.
            </seg>
            <seg xml:id="i-c175549b5813f8eb-0">
              Vi kan hjälpa till i opinionsbildningen. Vi kan vara konstruktiva
              när det gäller FN:s ansträngningar att få till stånd en demokratisk
              utveckling i Irak. Där finns vi, och där ska vi vara, och där
              är vi engagerade. Jag hoppas kunna jobba vidare tillsammans med
              Ulla Hoffmann också i denna fråga, även när vi nu skiljs som partiledare
              efter en alldeles för kort tid. Tack, ska du ha!
            </seg>
            <seg xml:id="i-17bdc9f080c03e31-0">
              Värdekommission
            </seg>
          </u>
          <note type="speaker" xml:id="i-1f1da86119067e96-0">
            Anf. 47 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-a2714a989316abd4-0">
            <seg xml:id="i-5c1b12d04bd9808d-0">
              Fru talman! Många människor som jag möter känner en oro på ett
              antal punkter över utvecklingen i vårt land. Man oroas över den
              grova brottsligheten. Man ser hur välbeställda människor skor
              sig på andras bekostnad. Man konstaterar att svartjobb, mutor,
              skattefusk och annan form av egoism tycks breda ut sig.
            </seg>
            <seg xml:id="i-fa052c9ff3126ad1-0">
              Genom lagstiftning och andra beslut kan vi förstås påverka samhällsutvecklingen,
              men allt ska det inte lagstiftas om. Allt kan vi inte lagstifta
              om, utan det handlar om attityder, värderingar och etiska principer,
              som dessutom är långsiktigt verksamma.
            </seg>
            <seg xml:id="i-40108322b515b494-0">
              Statsministern har vid tidigare frågestunder haft en positiv
              attityd till förslaget om en värdekommission, inte för att lösa
              alla problem men för att initiera ett brett samtal omkring värdefrågor
              i vid mening. Vid en frågestund i december sade statsministern
              att han behövde lite tid för reflexion. Jag undrar om statsministern
              i dag har några tankar att delge kammaren i detta ämne.
            </seg>
          </u>
          <note type="speaker" xml:id="i-8add5bf34c2a2238-0">
            Anf. 48 Statsminister GÖRAN PERSSON (s):
          </note>
          <u who="goran_persson_1a0593" next="cont" xml:id="i-4130dc5d0d3eb10b-0">
            <seg xml:id="i-e82fcb31740f5617-0">
              Fru talman! Det är en händelse som ser ut som en tanke att jag
              kramar om en avgående partiledare och sen
            </seg>
          </u>
          <note xml:id="i-83408e3afbb5953d-0">
            (GÖRAN HÄGGLUND (kd): Say no more ! Ligg lågt!)
          </note>
          <u who="goran_persson_1a0593" prev="cont" xml:id="i-f03d078719866c1a-0">
            <seg xml:id="i-223f171d4544e50c-0">
              har vi nästa på väg in.
            </seg>
            <seg xml:id="i-88a1ddd66b510601-0">
              Det här är Kristdemokraternas stora fråga. Företrädaren, åtminstone
              i talarstolen här, Alf Svensson, har drivit den. Jag har fortfarande
              inte slutgiltigt satt ned foten. Jag är lockad av tanken. Samtidigt
              ser vi att det norska exemplet inte är alldeles uppmuntrande.
              Det har inte hänt så väldigt mycket i det norska samhället efter
              den stora värdekommissionen.
            </seg>
            <seg xml:id="i-dceb05b8d0f3601d-0">
              Det innebär inte att det är nej. Jag känner precis samma oro
              som Göran Hägglund. Vi kan uttrycka oro. Vi kan tala om krav på
              familjerna, skolan och oss själva som vuxna. Men det krävs också
              en del samhälleliga insatser.
            </seg>
            <seg xml:id="i-6bec898608b2e7dd-0">
              Vid partiledardebatten talade jag om vikten av att föra över
              resurser från de neddragningar av försvaret som vi ska göra till
              exempelvis polis, mentalvården, psykiatrin, ungdomsgårdarna och
              inte minst missbrukarvården. Det är sådant som rimligen ger ett
              bättre samhällsklimat.
            </seg>
            <seg xml:id="i-843b47bda3ce2ef4-0">
              Värdekommission eller inte, det vore kanske bra om jag fick ge
              svar på den frågan direkt till Alf Svensson eftersom han ställde
              den först.
            </seg>
          </u>
          <note type="speaker" xml:id="i-7332b4f6ac0e8c9d-0">
            Anf. 49 GÖRAN HÄGGLUND (kd):
          </note>
          <u who="goran_hagglund_1439a2" xml:id="i-a2714a989316abd4-1">
            <seg xml:id="i-a84458f403fed1fe-0">
              Fru talman! Jag förnekar självfallet inte att det behövs resurser,
              budgetmedel och lagstiftning på många områden för att komma till
              rätta med de bekymmer som jag nämnde tidigare. Men vi kan inte
              reglera allting och ska inte reglera allting politiskt. Väldigt
              mycket handlar om vilka värderingar som bär upp oss i vårt dagliga
              liv.
            </seg>
            <seg xml:id="i-adc2b58ad8e2a951-0">
              Det finns naturligtvis ingen enkel lösning som tar itu med de
              här bekymren. Men vi har velat belysa värdet av samtal, reflexion
              och begrundan kring vilka värden och värderingar som bör styra
              samspelet människor emellan. Precis på samma sätt som vi när vi
              spelar fotboll bör vara hyggligt överens om vilka regler som gäller
              bör vi i samspelet människor emellan också vara överens om vad
              som är hyggligt rätt och fel. Tillit, hederlighet och moral är
              viktiga begrepp i det här sammanhanget.
            </seg>
            <seg xml:id="i-79968e75031f5251-0">
              Vi kommer att fortsätta att framhärda i den här frågan. Det finns
              ingen enkel lösning, som sagt, men vi tror att ett brett och öppet
              samtal skulle ha ett betydande värde i det samhällsklimat vi lever
              i.
            </seg>
          </u>
          <note type="speaker" xml:id="i-1f164df5b1b25d67-0">
            Anf. 50 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-8">
            <seg xml:id="i-0d04cc41bd0338e6-0">
              Fru talman! Jag utesluter självklart inte det. Frågan är om vi
              behöver skapa ett särskilt organ eller om vi kan ställa krav på
              oss själva som vuxna, samhällsmedborgare, lärare, idrottsledare,
              socialarbetare, opinionsbildare, föräldrar och goda vänner. Det
              finns en liten flykt bort från det självklara ansvar vi alla ska
              ta som vuxna, en flykt bort som består i att vi skapar nya institutioner
              och former för att föra det samtal som egentligen redan nu är
              självklart att föra. Den lilla varningen vill jag lyfta ett finger
              för.
            </seg>
            <seg xml:id="i-ff76fa7ae75dbef8-0">
              I övrigt ska jag inte på något sätt föregripa någon kommande
              nominering i något parti. Visst skulle det vara roligt att få
              svara Alf Svensson på den här frågan. Jag ser fram emot det.
            </seg>
          </u>
          <note xml:id="i-7aaabaf6aec3b25e-0">
            Kungens uttalanden i Brunei
          </note>
          <note type="speaker" xml:id="i-164129e67e158261-0">
            Anf. 51 MARIA WETTERSTRAND (mp):
          </note>
          <u who="maria_wetterstrand_d53b1a" xml:id="i-0d1dbe1839d51551-0">
            <seg xml:id="i-f82a33b8165d72d9-0">
              Fru talman! Den senaste veckan har det varit väldigt mycket diskussioner
              i medierna kring ett uttalande som vår kung gjorde under sitt
              statsbesök i Brunei. Jag tycker att en del har dragit väl höga
              växlar på det. Det har nästan låtit på en del som att det här
              skulle orsaka att man ska avskaffa monarkin den här veckan helst
              och byta statsskick.
            </seg>
            <seg xml:id="i-f4f211d5e18441ae-0">
              Personligen är jag måttligt entusiastisk för monarkin och skulle
              kunna tänka mig att man avvecklade den. Men jag tycker egentligen
              att den mest intressanta frågan i det här sammanhanget, och som
              inte riktigt har fått sitt svar i de samtal som har refererats
              mellan kungen och statsministern i dag, är att de uttalanden som
              har gjorts har utnyttjats av diktaturen i Brunei för att legitimera
              sig själv och sitt eget statsskick. Det tycker jag är väldigt
              allvarligt. Jag skulle gärna vilja se hur statsministern ser på
              det faktumet i det här sammanhanget.
            </seg>
          </u>
          <note type="speaker" xml:id="i-8541c4e0df52d6ae-0">
            Anf. 52 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-9">
            <seg xml:id="i-e69515da45a67045-0">
              Fru talman! Det är väldigt viktigt att det inte råder någon osäkerhet
              omkring synen på grundläggande mänskliga rättigheter och demokrati,
              uttryckt av statschefen eller av riksdag och regering. Vi har
              samma uppfattning och samma inriktning. Kungen understryker det
              i dag i det skriftliga uttalande han har gjort.
            </seg>
            <seg xml:id="i-85ae08b182ceee47-0">
              Det är alltid en risk när man besöker stater som har en annan
              typ av politisk kultur att yttranden som fälls används i internt
              propagandasyfte. Det sker och kommer att ske också i framtiden.
              Det är då desto viktigare att man klargör hur det ligger till.
              Jag tycker att vi har fått ett sådant klargörande i dag. Jag känner
              mig naturligtvis väldigt trygg med detta klargörande.
            </seg>
          </u>
          <note type="speaker" xml:id="i-7a8875f0ebf18324-0">
            Anf. 53 MARIA WETTERSTRAND (mp):
          </note>
          <u who="maria_wetterstrand_d53b1a" xml:id="i-0d1dbe1839d51551-1">
            <seg xml:id="i-8fd587f5a151cbb1-0">
              Fru talman! Jag är naturligtvis också glad över att kungen har
              tydliggjort att han stöder demokratiska fri- och rättigheter.
              Det har inte varit det jag har varit tveksam om i det här sammanhanget.
              Det här uttalandet har heller inte någon betydelse för min syn
              på huruvida monarkin är tidsenlig eller inte. Det är ändå en fråga
              som är viktig att diskutera. Hur hanterar man statsbesök i diktaturer
              där varje uttalande man gör riskerar att tolkas som eller misstolkas
              som, vilket man menar i det här fallet ett stöd för den staten
              och dess styrelseskick? Det är naturligtvis särskilt allvarligt
              när det gäller stater som begår brott mot mänskliga rättigheter
              och har utsatts för kritik.
            </seg>
            <seg xml:id="i-e5c4f15736e5029d-0">
              Finns det någon anledning, tycker statsministern, att ha någon
              förnyad diskussion kring det här, kanske partierna gemensamt och
              kungen, för att se hur vi kan hantera det i framtiden så att vi
              inte riskerar att hamna i en sådan situation en gång till? Jag
              tycker att det är en väldigt viktig fråga hur vi hanterar sådana
              här saker när vi accepterar att man gör statsbesök i diktaturer,
              vilket jag inte har något emot att man gör. Man bör även besöka
              dessa, diskutera demokrati och förklara varför vi i vårt land
              tycker att det är viktigt.
            </seg>
          </u>
          <note type="speaker" xml:id="i-17978c7043a4e157-0">
            Anf. 54 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-10">
            <seg xml:id="i-c513300dd9732471-0">
              Fru talman! Det sista tror jag är centralt. Det vill jag understryka.
              Vi söker naturligtvis också umgänge med stater som vi inte har
              samma synsätt som. Det är också i akt och mening att föra fram
              vår uppfattning, tala om vad vi står för och vad vi tycker är
              en rimlig utveckling. Då ska den naturligtvis föras fram med klarhet
              och utan tvekan.
            </seg>
            <seg xml:id="i-77640ccdb283fa75-0">
              Jag tror inte att det som har inträffat är av ett sådant slag
              att vi har anledning att i grunden ompröva något i våra arbetsmetoder
              eller vårt sätt att förbereda oss. Det är inte där det ligger.
              Det händer ibland att uttalanden inte blir korrekt uppfattade
              eller att man uttrycker sig på ett sådant sätt vi kan bara gå
              till oss själva i denna kammare att det ibland är tveksamt vad
              vi egentligen har menat. Då lägger man det till rätta. Sedan går
              man vidare efter att ha klargjort vad som gäller.
            </seg>
            <seg xml:id="i-9286151567f84586-0">
              Det är väl det som har inträffat i dag. Jag tror att med det
              bakom oss ska vi inte dra vidare slutsatser än att vi kommer att
              fortsätta att hävda den svenska linjen om demokrati, skydd för
              mänskliga rättigheter och öppenhet.
            </seg>
            <seg xml:id="i-e679972bff09415d-0">
              Punktskatter och gränshandel i Norrbotten
            </seg>
          </u>
          <note type="speaker" xml:id="i-9dbd722eeff94443-0">
            Anf. 55 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-1ff556a9f8c2ab24-0">
            <seg xml:id="i-191004e4188fc132-0">
              Fru talman! Min fråga handlar om punktskatter och gränshandel
              uppe i Norrbotten.
            </seg>
            <seg xml:id="i-2f9cd34a9b521875-0">
              Åtminstone tre varuområden har speciella punktskatter. Det gäller
              tobak, alkohol och mineraloljor. Men regelverket för införsel
              av dessa varor är olika. Införsel av dieselolja och villaolja
              begränsas betydligt hårdare och beskattas hårdare än införseln
              av tobak och alkohol. Exempelvis är det tillåtet att föra in 230
              liter alkoholhaltiga drycker till landet utan någon punktskatt,
              jämfört med maximalt 10 liter dieselolja. Varför denna enorma
              skillnad? Och då talar jag om diesel av miljöklass 1, det vill
              säga inte den svavelhaltiga dieseln. Varför denna skillnad?
            </seg>
          </u>
          <note type="speaker" xml:id="i-82c704beab9bc43f-0">
            Anf. 56 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-11">
            <seg xml:id="i-3d610da02fb52bf4-0">
              Fru talman! Jag höll på att säga att det kanske beror på vad
              man ska använda den till. När jag tänker efter är dock det svaret
              kanske inte så lyckat, så det avstår jag från.
            </seg>
            <seg xml:id="i-9b82fe8e7419f54f-0">
              Vad det handlar om är naturligtvis kontrollfrågan. Det går trots
              allt på ett rimligt sätt att kontrollera dieseln, och det görs
              framgångsrikt. Man jagar den typ av brott som det handlar om.
            </seg>
            <seg xml:id="i-565a9c1d9aa12c9c-0">
              Vad sedan gäller alkoholen har vi ju ett europeiskt regelverk
              som nu börjar gälla också i norra Europa. Där har vi inte lagbekymmer
              av samma slag, utan det är ett legitimt sätt att föra varor över
              gränsen. Jag önskar att det inte vore så, för det är ingen bra
              utveckling. Från regeringens sida ska vi göra vad vi kan för att
              framför allt de som för varor över gränsen i syfte att sedan föra
              dem vidare kommersiellt får uppleva samma typ av granskning och
              kontroll som de får som exempelvis transporterar diesel över gränsen.
            </seg>
            <seg xml:id="i-e18cc989bb0cb6c7-0">
              Det är ingen glädje i att se denna tobaks- och alkoholimport
              växa på det sätt som nu sker. Det är ett socialt bekymmer.
            </seg>
            <seg xml:id="i-7960bca606733038-0">
              Insatser för Norrlands inland
            </seg>
          </u>
          <note type="speaker" xml:id="i-e001c150a8df24f9-0">
            Anf. 57 LENNART GUSTAVSSON (v):
          </note>
          <u who="lennart_gustavsson_b81021" xml:id="i-f9496db4ee2235e1-0">
            <seg xml:id="i-836cd18f3fa2078e-0">
              Fru talman! I veckan har statsministern besökt Norrlands inland.
              Bland annat besökte han biltestverksamheten i Slagnäs. Den verksamheten
              bygger liksom många andra näringar på de naturliga förutsättningar
              och naturtillgångar som finns i Norrlands inland. Vi har skogen,
              malmen, vattnet och naturvärdena och också kylan, snön och isen.
              Allt detta kan utvecklas.
            </seg>
            <seg xml:id="i-a0600f8443705b02-0">
              I partiledardebatten den 21 januari talade statsministern om
              särskilda satsningar på Gotland, i Norrbotten och på den södra
              Norrlandskusten. Som norrländsk inlandsbo har jag svårt att förstå
              detta. När det gäller Norrland är det framför allt Norrlands inland,
              oberoende av länstillhörighet, som behöver insatser för att utveckla
              och tillvarata de trots allt goda förutsättningar som finns. Låt
              mig bara nämna potentialen inom gruvverksamheten.
            </seg>
            <seg xml:id="i-38e49f116ea4ca25-0">
              Min fråga till statsministern blir då: Varför inte göra särskilda
              insatser i hela Norrlands inland i stället för att knyta insatserna
              till ett visst län?
            </seg>
          </u>
          <note type="speaker" xml:id="i-96001faaf227d374-0">
            Anf. 58 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-12">
            <seg xml:id="i-671f65358d61cc84-0">
              Fru talman! Det kan man mycket väl göra. Om Lennart Gustavsson
              funderar på hur han ställer frågan inser han att svaret ligger
              redan där. Vi talar ju om södra Norrlandskusten, och det är inte
              länsanknutet. Den går över flera län. Sedan har vi en situation
              i just Norrbottens län som är av det slaget att vi har lätt att
              hålla ihop en samordnad satsning och vill göra det på detta sätt.
            </seg>
            <seg xml:id="i-f5c59492e17b733e-0">
              Det beror inte på att Norrbotten är i kris, för det är inte sant.
              Tvärtom har vi just nu en situation med väldigt goda möjligheter.
              Vår strävan är att inför en uppåtgående konjunktur ge lite extra
              skjuts och lite extra fart. Det innebär självklart inte att vi
              slutar med politik i övriga delar av Norrlands inland. Det kommer
              också åtgärder där i olika sammanhang, och dem får vi säkert anledning
              att presentera.
            </seg>
          </u>
          <note xml:id="i-2e5729c12eed9549-0">
            Folkomröstning om EU:s konstitution
          </note>
          <note type="speaker" xml:id="i-20531abcbdc9c1b8-0">
            Anf. 59 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8dd90f1e246b198f-0">
            <seg xml:id="i-2aec03114736acaa-0">
              Fru talman! I går bildades ett nytt parti inför EU-parlamentsvalet
              i juni. Detta nya parti ska precis som Miljöpartiet vara ett alternativ
              för dem som vill rulla tillbaka EU:s makt, vill stoppa framväxten
              av en EU-stat och tycker att svenskarna likt andra folk i Europa
              ska ha rätt att rösta om den nya EU-konstitutionen. Miljöpartiet
              ser fram emot att ta fajten med dem i dessa frågor och mot dem
              i andra frågor inför EU-parlamentsvalet.
            </seg>
            <seg xml:id="i-8143ec6a02cb90a1-0">
              Jag har dock en fråga till statsministern utifrån bildandet av
              Junilistan, som partiet kallas. Kanske borde det snarare ha hetat
              Septemberlistan. Dess grogrund är ju det faktum att väldigt många
              känner besvikelse utifrån folkomröstningen i september över hur
              nej-segern inte har tagits till vara i politiken, hur den inte
              har lett till en mer EU-kritisk politik, hur den inte har lett
              till en folkomröstning om EU-konstitutionen och så vidare.
            </seg>
            <seg xml:id="i-1077ef75e36ab20d-0">
              Därför vill jag fråga Göran Persson om inte förlorarna i folkomröstningen
              i september borde ha lyssnat mer på dem som faktiskt vann och
              till exempel fört en hårdare linje mot framväxandet av en EU-stat
              och också låta svenskarna rösta om EU:s konstitution.
            </seg>
          </u>
          <note type="speaker" xml:id="i-2de28b836b035e57-0">
            Anf. 60 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-13">
            <seg xml:id="i-e4af33f9ecdbb701-0">
              Fru talman! Jag trodde att vi röstade om EMU-frågan i september.
              Det var åtminstone så vi var överens om att det skulle vara. Vi
              skilde detta från utträde ur EU och EU:s framtida fördrag. Det
              var så vi sade. Det var viktigt, för ordnar man en folkomröstning
              ska frågorna vara tydliga och väl avgränsade.
            </seg>
            <seg xml:id="i-84f15a5c4788283f-0">
              Jag tycker inte att den här typen av glidning som Gustav Fridolin
              gör sig skyldig till stärker förtroendet för folkomröstningar.
              Nu efteråt vidgar han folkomröstningens betydelse till någonting
              helt annat. Av det mycket enkla skälet är vi också principiella
              motståndare till att hålla en folkomröstning omkring EU:s fördrag.
              Det handlar nämligen inte om det. Det handlar om att Gustav Fridolin
              vill gå ur EU, och för det vill han använda om det så passar honom
              folkomröstningarna. Det vill inte vi som tror att EU är nyttigt
              och kan utvecklas ytterligare och som vill vara kvar där. Därför
              tänker vi ta ansvar för EU:s utveckling i den här riksdagen, i
              den här kammaren, efter samtal, dialog och debatt med svenska
              folket i riksdagsval.
            </seg>
          </u>
          <note type="speaker" xml:id="i-f8e3748b3684c3da-0">
            Anf. 61 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-8dd90f1e246b198f-1">
            <seg xml:id="i-0e376dd8368c5b0f-0">
              Fru talman! Men det är ju ändå så att grogrunden för det nya
              parti som har bildats är väldigt stor. På DN.se säger 40 % att
              de kan tänka sig att rösta på Junilistan, så uppenbarligen finns
              det de som känner att Sverige borde driva en tydligare kritisk
              politik gentemot EU och stoppa att mer makt flyttas från det här
              parlamentet till Bryssel.
            </seg>
            <seg xml:id="i-fbf3bc2c4d5af25c-0">
              Återigen är alltså frågan till statsministern: Vore det inte
              lämpligt att Sverige lyssnade mer till folkopinionen och att regeringen
              tydligare tog avstånd till exempel från tankarna på en EU-armé,
              en EU-president och annat som finns i EU-konstitutionen?
            </seg>
          </u>
          <note type="speaker" xml:id="i-7944abc97d613854-0">
            Anf. 62 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-14">
            <seg xml:id="i-95f1a84b9e2e9d81-0">
              Fru talman! Vår syn på EU:s framtida konstitution är väl utvecklad.
              Frågan om en EU-armé som tas upp här är vi också överens om hur
              vi ser på. Men det är ju inte det som Gustav Fridolin talar om.
              Gustav Fridolin talar om att med folkomröstningen som metod också
              i andra sammanhang än EMU-omröstningen vidga diskussionen till
              att faktiskt kliva ur EU. Det är det han vill. Säg då det! Driv
              det kravet! Gör det tydligt! Då kommer det nämligen ganska snart
              att visa sig, till och med på DN.se, att du har en förskräckande
              liten minoritet bakom dig.
            </seg>
            <seg xml:id="i-ce0d1e1ec882f183-0">
              EU:s östutvidgning
            </seg>
          </u>
          <note type="speaker" xml:id="i-c9da2e451407eadd-0">
            Anf. 63 HILLEVI LARSSON (s):
          </note>
          <u who="hillevi_larsson_67e0bc" xml:id="i-cb3170a7075d1355-0">
            <seg xml:id="i-a94ef2b034ef8c44-0">
              Fru talman! Jag tror att det är väldigt viktigt att man inte
              ryggar vare sig för möjligheterna eller svårigheterna när det
              gäller östutvidgningen. Regeringen har nu tagit sitt ansvar och
              förebyggt eventuella problem och svårigheter, framför allt att
              östeuropéer som kommer hit blir utnyttjade. Men vi har inte talat
              mycket om möjligheterna.
            </seg>
            <seg xml:id="i-77c401e0af5e5dfd-0">
              Det är fullständigt felaktigt att tro att Sverige skulle vara
              emot östutvidgningen. Tvärtom har vi varit ett av de mest drivande
              länderna i EU för att denna östutvidgning ska komma till stånd.
              Därför skulle jag nu vilja höra vilka möjligheter regeringen ser
              med utvidgningen för Sverige, för östeuropéerna och för hela EU.
            </seg>
            <seg xml:id="i-b7144bbed40b129b-0">
              Något som jag tror är väldigt viktigt är att stoppa den sociala
              dumpningen, det vill säga att få upp lönerna i Östeuropa. Det
              handlar väldigt mycket om solidaritet.
            </seg>
            <seg xml:id="i-60ccaf8afa8dc174-0">
              Jag skulle vilja att du utvecklade vilka möjligheterna är.
            </seg>
          </u>
          <note type="speaker" xml:id="i-5bbeb27809e76f36-0">
            Anf. 64 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-15">
            <seg xml:id="i-2e55f15149e78024-0">
              Fru talman! Detta är ett historiskt beslut. Det är slutet på
              uppdelningen av Europa i öst och väst. Det är frihet för tiotals
              miljoner människor som förut var förtryckta under kommunismen.
              Det är det vi bevittnar. Det är andra världskriget som slutligen
              raderas bort från den europeiska kartan. Det är den stora segern.
            </seg>
            <seg xml:id="i-7987173e56268bde-0">
              Sedan kan man säga att det också handlar om ett snävt ekonomiskt
              resonemang. Vi behöver dessa unga framväxande ekonomiers vitalitet,
              och de behöver vår mognad och vår styrka. Vi vinner på det båda
              två. Det är också en fråga om att hitta partner, samarbetsländer
              som vi kan driva frågor tillsammans med internationellt i multilaterala
              organ och som har samma uppfattning som vi om handel, mänskliga
              rättigheter och hur vi ska utveckla FN. Det är en lång rad möjligheter.
            </seg>
            <seg xml:id="i-32e3b6eb2e3e237d-0">
              Detta ska dock inte få fördärvas av att vi tar det här klivet
              fullt ut vid ett tillfälle då det skapar problem i Sverige som
              gör att det här knyter sig. Låt oss få en tid för övergång, precis
              som alla andra länder har valt i Europa. Varför ska vi ställa
              oss vid sidan om där? Vi gör gemensam sak med hela unionen.
            </seg>
            <seg xml:id="i-8f1ed2a6a2df23bd-0">
              Narkotikabekämpningen
            </seg>
          </u>
          <note type="speaker" xml:id="i-64b1712544688ecb-0">
            Anf. 65 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-6a69d47c9c47a67d-0">
            <seg xml:id="i-03d1317c41cf278b-0">
              Fru talman! I dag kan vi läsa att narkotikan dödar fyra gånger
              fler människor än 1995. Förra året var det 420 personer som dog
              på grund av sitt narkotikamissbruk. Regeringens egen samordnare,
              Björn Fries, uppskattar att det finns 30 000 tunga narkomaner
              i Sverige. Samtidigt går folkhälsoministern ut och säger att landstingen
              ska kunna dela ut gratis sprutor till narkomaner under vissa förutsättningar.
            </seg>
            <seg xml:id="i-0215749692902e27-0">
              Då vill jag fråga statsministern: Hur går det ihop med Sveriges
              syn på ett narkotikafritt samhälle? Riskerar inte det att leda
              till en mer liberal syn på narkotikan, som vi kan se i våra grannländer,
              till exempel i Norge som en del av oss ska besöka snart? Där har
              man till och med inrättat sprutrum så att narkomanerna får en
              trevlig miljö att injicera i.
            </seg>
          </u>
          <note type="speaker" xml:id="i-bec0d199183b85ce-0">
            Anf. 66 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-16">
            <seg xml:id="i-dbe76fb335bf01dc-0">
              Fru talman! Det som nu beskrevs som en norsk vision är ingenting
              som Morgan Johansson är lockad av, om det nu är det vanliga ens
              i Norge. Det vet jag ingenting om.
            </seg>
            <seg xml:id="i-f15ed22aef61eb62-0">
              Det ligger en målkonflikt i sprututbytesprogrammet. Det är en
              målkonflikt som består i att vi som traditionellt har haft en
              mycket strikt, hård narkotikapolitik tycker att det känns som
              en signal av tillåtande karaktär när vi går in i de här programmen.
              Samtidigt vet de som har erfarenhet, inte minst i Skåne där man
              har haft detta för att få en begränsning i hivspridandet, att
              det inte behöver fungera så.
            </seg>
            <seg xml:id="i-18f37316d4b94409-0">
              Vi har nu öppnat för landstingen att göra det här valet själva
              under vissa bestämda förutsättningar. Det ska då utgå från att
              man också kombinerar med ett aktivt erbjudande om vård till de
              personer som går in i sådana här program.
            </seg>
            <seg xml:id="i-17989370002ff990-0">
              Tanken är att begränsa spridandet av hiv. Tanken är att få bättre
              vårdförutsättningar för dem som är drabbade av detta missbruk.
              Och tanken är att vi på så sätt ska få en bättre situation totalt
              sett.
            </seg>
            <seg xml:id="i-4e30d97cb3bdf4e6-0">
              Jag förutsätter att det kommer att fungera så. Det är inriktningen.
              Men det har inte varit ett lätt beslut att fatta, därför att den
              målkonflikt som ligger i det här är alldeles uppenbar för alla
              som vill se den och försöka problematisera det hela.
            </seg>
            <seg xml:id="i-5cf20ecd59c51211-0">
              Statsfinanserna
            </seg>
          </u>
          <note type="speaker" xml:id="i-c8140de6577688bb-0">
            Anf. 67 CHRISTER NYLANDER (fp):
          </note>
          <u who="christer_nylander_f18ae3" xml:id="i-cde640b41ff0063c-0">
            <seg xml:id="i-9345acc5e8f01a54-0">
              Fru talman! Statsbudgeten för 2003 visar ett underskott på 46
              miljarder kronor. Enligt Ekonomistyrningsverket blir årets budgetunderskott
              70 miljarder. Så fortsätter underskotten de kommande åren, år
              efter år. Det innebär ju att om prognoserna slår in får vi ett
              samlat underskott på 200 miljarder kronor de närmaste åren en
              växande statsskuld, ökade ränteutgifter och försämrad beredskap
              för att klara en svår demografisk utmaning framöver.
            </seg>
            <seg xml:id="i-34359d0c9cd9662a-0">
              Därför är min fråga: Är regeringen bekymrad över de svaga statsfinanserna,
              och vad avser man att göra för att få bättre balans?
            </seg>
          </u>
          <note type="speaker" xml:id="i-174e032ae5c0444c-0">
            Anf. 68 Statsminister GÖRAN PERSSON (s):
          </note>
          <u who="goran_persson_1a0593" xml:id="i-07572086c64b924a-17">
            <seg xml:id="i-28d0eb0156930613-0">
              Fru talman! Vi är inte alls bekymrade. Man får komma ihåg att
              statsfinanser ska ses i samband med den kommunala sektorn, socialförsäkringssektorn
              och pensionssystemet. Vi har fortfarande överskott i våra offentliga
              finanser, trots en urusel konjunktur. Det är första gången som
              jag som politiker är med om en situation då vi går igenom en lågkonjunktur
              utan underskott i våra samlade offentliga finanser.
            </seg>
            <seg xml:id="i-1c3e03db93535bc6-0">
              Vi väljer naturligtvis i en lågkonjunktur att ha underskottet
              i statens del av de offentliga finanserna, därför att där syns
              inkomstbortfallet. Det är ju skatteintäkterna som viker mer än
              vad utgifterna stiger. Det är en naturlig variation över konjunkturcykeln.
            </seg>
            <seg xml:id="i-7d26f4fd29281843-0">
              Vi ska ge hela bilden för att förstå det här. Särskilt om man
              är bekymrad, som frågeställaren, över de framtida demografiska
              utmaningarna ska man vara glad för att vi har valt en modell i
              Sverige där vi lägger överskottet i de offentliga finanserna och
              sparar i pensionssystemet.
            </seg>
            <seg xml:id="i-77072da98e553109-0">
              Sedan tar vi just nu, i en dålig konjunktur, ett underskott i
              statsfinanserna. Det är så det rimligen ska vara. Det är bra ekonomisk
              politik.
            </seg>
            <seg xml:id="i-b3fc693283cecd58-0">
              Äldreomsorgen
            </seg>
          </u>
          <note type="speaker" xml:id="i-b2ee7d4ef3b1cd34-0">
            Anf. 69 VIVIANN GERDIN (c):
          </note>
          <u who="viviann_gerdin_9a9061" xml:id="i-2c578fb665ca956f-0">
            <seg xml:id="i-ef4b355c1a2977d4-0">
              Fru talman! Jag vill ställa en fråga till statsministern angående
              samhällets bemötande av gamla människor. Det blir allt svårare
              för gamla att få en plats inom det särskilda boendet, speciellt
              svårt för gamla människor som lever i par och där den ene har
              ett omvårdnadsbehov men den andre anses för frisk.
            </seg>
            <seg xml:id="i-424e5a9d0364dccd-0">
              Flera kommuner har figurerat i medierna. Man har nekat att ta
              emot båda i sådana här parförhållanden. Jag tycker att det är
              ovärdigt vårt land att man nekar gamla människor att bo tillsammans
              i de fall den ene behöver omvårdnad men inte den andre. För människor
              i hög ålder som har levt en lång tid tillsammans är de sista levnadsåren
              också mycket dyrbara.
            </seg>
            <seg xml:id="i-4d9c8fbe6cd75945-0">
              Jag vill därför fråga statsministern vad han tycker om det här.
              Har vi en bra äldreomsorg för de människor som drabbas, och lever
              kommunerna upp till de beslut som riksdagen tog för fyra år sedan
              vad gäller äldreomsorgen?
            </seg>
          </u>
          <note type="speaker" xml:id="i-a742764db939db82-0">
            Anf. 70 Statsminister GÖRAN PERSSON (s):
          </note>
          <u who="goran_persson_1a0593" next="cont" xml:id="i-4130dc5d0d3eb10b-1">
            <seg xml:id="i-d1080f7da9d38c4f-0">
              Fru talman! Vad jag tycker om det här är ganska lätt att uttrycka.
              Varje gång jag ser den här typen av beskrivning blir jag förtvivlad.
              Jag tycker att det är hemskt. Det är lätt att sätta sig in i den
              situation som utsatta människor har. Det är lätt för oss allihop
              att förstå vad det här handlar om.
            </seg>
            <seg xml:id="i-23dc860d474ff4b6-0">
              Det är den ena sidan av myntet.
            </seg>
            <seg xml:id="i-7f2c647edf36662a-0">
              Den andra sidan har frågorna: Gör kommunerna det här därför att
              de är elaka? Är de ute efter att skapa det här bekymret? Naturligtvis
              inte.
            </seg>
            <seg xml:id="i-afadf9eeae33ea89-0">
              Jag tror att de som lider allra mest är de som arbetar i äldreomsorgen
              och ser det här hända. De jobbar hårt och sliter men ser att resurserna
              inte räcker till. Det finns inte en bostad tillgänglig som fungerar
              med den personaluppsättning man har. Det finns inte en säng just
              nu som gör att man kan bo tillsammans på ett rimligt sätt i ett
              äldreboende de sista åren man har. Man får vänta ett tag därför
              att den säng som skulle stått ledig måste användas av en människa
              som är svårt sjuk.
            </seg>
            <seg xml:id="i-c9a80172d81e5037-0">
              Det är klart att dessa ohyggliga val som ska träffas är svåra.
              Jag kan precis som frågeställaren uppröras över enskilda människor
              som kommer i kläm.
            </seg>
            <seg xml:id="i-2738dfc58703a759-0">
              Men det är ingen tvekan om i vilken riktning vi ska gå. Hjälp
              oss bara att se till att man stoppar skatterevolter och annat
              så får vi resurser till detta. Då kan vi säkert klara det här
              också. Men lätt är det inte.
            </seg>
          </u>
          <note xml:id="i-93cb69a757416a3b-0">
            Anf. 71 TREDJE VICE TALMANNEN:
          </note>
          <u who="goran_persson_1a0593" prev="cont" xml:id="i-f03d078719866c1a-1">
            <seg xml:id="i-7eb6936b0161847c-0">
              Därmed var frågestunden avslutad. Jag tackar statsministern och
              alla frågeställare.
            </seg>
            <seg xml:id="i-621701a9f19b3b49-0">
              Holger Gustafsson
            </seg>
            <seg xml:id="i-967497fe6cd3e41e-0">
              Kerstin Heinemann
            </seg>
            <seg xml:id="i-370a27df5440b26d-0">
              I god tro samhället och nyandligheten
            </seg>
            <seg xml:id="i-7c2f548ad3496405-0">
              Torsten Lindström
            </seg>
          </u>
          <note xml:id="i-07ba38288fc8c175-0">
            9 § Anmälan om frågor för skriftliga svar
          </note>
          <note xml:id="i-6997335a1f8fb661-0">
            Anmäldes att följande frågor för skriftliga svar framställts
          </note>
          <note xml:id="i-443ec850869954fc-0">
            den 11 februari
          </note>
          <note xml:id="i-b0050751b508b4de-0">
            Margareta Andersson
          </note>
          <note xml:id="i-9c12fba34c8982eb-0">
            Maria Hassan
          </note>
          <note xml:id="i-9c12fba34c8982eb-1">
            Maria Hassan
          </note>
          <note xml:id="i-f5a28479878721e1-0">
            Lars-Ivar Ericson
          </note>
          <note xml:id="i-f5a28479878721e1-1">
            Lars-Ivar Ericson
          </note>
          <note xml:id="i-97dd00ac6d25ca3b-0">
            Lars Wegendal
          </note>
          <note xml:id="i-c682f26dec2e4b3c-0">
            den 12 februari
          </note>
          <note xml:id="i-432fb1b862ed21c7-0">
            Mona Jönsson
          </note>
          <note xml:id="i-e0c032579b06ffad-0">
            Frågorna redovisas i bilaga som fogats till riksdagens snabbprotokoll
            tisdagen den 17 februari.
          </note>
          <note xml:id="i-1643f317911bc09f-0">
            10 § Anmälan om skriftliga svar på frågor
          </note>
          <note xml:id="i-c1b17452054f4142-0">
            Anmäldes att skriftliga svar på följande frågor inkommit
          </note>
          <note xml:id="i-443ec850869954fc-1">
            den 11 februari
          </note>
          <note xml:id="i-f5a28479878721e1-2">
            Lars-Ivar Ericson
          </note>
          <note xml:id="i-883f42e7d24c74ce-0">
            Jan Emanuel Johansson
          </note>
          <note xml:id="i-202a2e011b68794b-0">
            Ulla Hoffmann
          </note>
          <note xml:id="i-c5366185acc3fb70-0">
            Jeppe Johnsson
          </note>
          <note xml:id="i-51439a9ad3f3db0a-0">
            Anna Grönlund
          </note>
          <note xml:id="i-3f67e286b14ee87d-0">
            Martin Andreasson
          </note>
          <note xml:id="i-84e2105fddfa430c-0">
            Inger Lundberg
          </note>
          <note xml:id="i-52175a954e025157-0">
            Maria Larsson
          </note>
          <note xml:id="i-84e2105fddfa430c-1">
            Inger Lundberg
          </note>
          <note xml:id="i-9490b93e6d49784d-0">
            Magdalena Andersson
          </note>
          <note xml:id="i-77e7a8e8355dd9f0-0">
            Cecilia Widegren
          </note>
          <note xml:id="i-896a70ee8b422b53-0">
            Yvonne Ruwaida
          </note>
          <note xml:id="i-8b5c4ad3a9784710-0">
            Claes-Göran Brandin
          </note>
          <note xml:id="i-3f67e286b14ee87d-1">
            Martin Andreasson
          </note>
          <note xml:id="i-0f4addc8019d2f52-0">
            Sonja Fransson
          </note>
          <note xml:id="i-0063e62e6cdf1f9b-0">
            Helena Bargholtz
          </note>
          <note xml:id="i-019856e8d3c18e3c-0">
            Gustav Fridolin
          </note>
          <note xml:id="i-42947bb2b35ec412-0">
            Erling Wälivaara
          </note>
          <note xml:id="i-6af50f1d2a18eb6f-0">
            Mikaela Valtersson
          </note>
          <note xml:id="i-e2b76259c61b0012-0">
            Gunnar Nordmark
          </note>
          <note xml:id="i-3f67e286b14ee87d-2">
            Martin Andreasson
          </note>
          <note xml:id="i-79ef4d7401ede2f2-0">
            Inger René
          </note>
          <note xml:id="i-52175a954e025157-1">
            Maria Larsson
          </note>
          <note xml:id="i-765852c4077237e9-0">
            Marietta de Pourbaix-Lundin
          </note>
          <note xml:id="i-765852c4077237e9-1">
            Marietta de Pourbaix-Lundin
          </note>
          <note xml:id="i-765852c4077237e9-2">
            Marietta de Pourbaix-Lundin
          </note>
          <note xml:id="i-f7d39b5d34882756-0">
            Ingegerd Saarinen
          </note>
          <note xml:id="i-e4e433eea9014a11-0">
            Johnny Gylling
          </note>
          <note xml:id="i-0063e62e6cdf1f9b-1">
            Helena Bargholtz
          </note>
          <note xml:id="i-d8225708796c015b-0">
            Hillevi Engström
          </note>
          <note xml:id="i-b97bb6d8c0358e78-0">
            Carina Hägg
          </note>
          <note xml:id="i-77e7a8e8355dd9f0-1">
            Cecilia Widegren
          </note>
          <note xml:id="i-a1a330baf5cc8f7e-0">
            Johan Linander
          </note>
          <note xml:id="i-0f794a98ae616d11-0">
            Kent Härstedt
          </note>
          <note xml:id="i-94d5dc932b78b001-0">
            Karin Thorborg
          </note>
          <note xml:id="i-a3abced366ce7c02-0">
            Elina Linna
          </note>
          <note xml:id="i-8cf86abf8f2aaab4-0">
            Sven-Erik Sjöstrand
          </note>
          <note xml:id="i-7dc1304f5931f25d-0">
            Fredrik Olovsson
          </note>
          <note xml:id="i-f5a28479878721e1-3">
            Lars-Ivar Ericson
          </note>
          <note xml:id="i-18584c082268d5bc-0">
            Gudrun Schyman
          </note>
          <note xml:id="i-4d1321523f541acb-0">
            Niclas Lindberg
          </note>
          <note xml:id="i-9a87b4d670b03fb2-0">
            Kjell-Erik Karlsson
          </note>
          <note xml:id="i-35f5a70e015ce106-0">
            Kerstin Andersson
          </note>
          <note xml:id="i-c5366185acc3fb70-1">
            Jeppe Johnsson
          </note>
          <note xml:id="i-77e7a8e8355dd9f0-2">
            Cecilia Widegren
          </note>
          <note xml:id="i-3631f0f8a44f535d-0">
            Allan Widman
          </note>
          <note xml:id="i-81c085b144e1d09f-0">
            Johan Pehrson
          </note>
          <note xml:id="i-7283b9e7318dd0cd-0">
            Cecilia Wikström
          </note>
          <note xml:id="i-c75b65ea94a71d21-0">
            Anita Brodén
          </note>
          <note xml:id="i-50b4ec5a0baf30e7-0">
            Roger Tiefensee
          </note>
          <note xml:id="i-3c8f60d3f5a98db4-0">
            Svaren redovisas i bilaga som fogats till riksdagens snabbprotokoll
            tisdagen den 17 februari.
          </note>
          <note xml:id="i-95907ce6bd73ba64-0">
            11 § Kammaren åtskildes kl. 14.47.
          </note>
          <note xml:id="i-939818dd855cd2d8-0">
            Förhandlingarna leddes
          </note>
          <note xml:id="i-dfe56cee1d9a6460-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
