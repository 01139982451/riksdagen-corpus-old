<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--102</head>
          <docDate when="2010-01-01">2010-01-01</docDate>
        </div>
      </front>
      <body>
        <div>
          <note xml:id="i-b50746d8342ada89-0">
            ﻿
          </note>
          <note xml:id="i-1081903671c68e05-0">
            Riksdagens protokoll
          </note>
          <note xml:id="i-74803f6916ce83ce-0">
            2010/11:102
          </note>
          <note xml:id="i-fd3ba958d18d29a1-0">
            Fredagen den 13 maj
          </note>
          <note xml:id="i-f6a1c1e685c50dd1-0">
            Kl. 09:00 - 10:57
          </note>
          <note xml:id="i-64f75ab7cb4c8641-0">
            1 § Anmälan om fördröjt svar på interpellation
          </note>
          <note xml:id="i-742805d67cab95d7-0">
            Till riksdagen hade inkommit följande skrivelse:
          </note>
          <note xml:id="i-6a88f64e63f3db27-0">
            Interpellation 2010/11:336
          </note>
          <note xml:id="i-717530877a72e44f-0">
            Interpellation 2010/11:336 Cyniska dyrbara lekapplikationer
          </note>
          <note xml:id="i-91b93f41cfd136fc-0">
            Interpellationen har överlämnats till statsrådet Birgitta Ohlsson
            från statsrådet Anna-Karin Hatt, Näringsdepartementet. Interpellationen
            kommer att besvaras fredagen den 20 maj 2011.
          </note>
          <note xml:id="i-483f00e9c339a648-0">
            Skälet till dröjsmålet är tjänsteresor för statsrådet Ohlsson.
          </note>
          <note xml:id="i-4bcb4aab4cd11b21-0">
            Birgitta Ohlsson
          </note>
          <note xml:id="i-e5591d936a1fe60f-0">
            2 § Svar på interpellation 2010/11:333 om agerande i EU för att
            riva upp datalagringsdirektivet
          </note>
          <note type="speaker" xml:id="i-a3a8456e8a69e30b-0">
            Anf. 1 Justitieminister BEATRICE ASK (M):
          </note>
          <u who="unknown" xml:id="i-74d9b54713d0e4ab-0">
            <seg xml:id="i-4bcc13f7b6947817-0">
              Herr talman! Maria Ferm har frågat mig om jag avser att vidta
              några åtgärder under detta år för att datalagringsdirektivet ska
              rivas upp eller omförhandlas på EU-nivå samt om jag avser att
              vidta några åtgärder mot bakgrund av de integritetsbrister och
              andra tillämpningsproblem som kommissionens rapport indikerar.
              Frågan har ställts mot bakgrund av att kommissionen för några
              veckor sedan lämnat en utvärderingsrapport om datalagringsdirektivet.
            </seg>
            <seg xml:id="i-7c5100258ebd74c5-0">
              Det är bra att en utvärdering av det här direktivet har gjorts
              för att se vilka brister som finns och vilka förändringar som
              kan behövas. En slutsats i rapporten, som jag delar, är att lagrade
              trafikuppgifter i dag är ett nödvändigt verktyg för de brottsbekämpande
              myndigheterna. En annan tydlig slutsats i rapporten är att skyldigheten
              att genomföra direktivet inte förändras.
            </seg>
            <seg xml:id="i-64cd6e934bdc6cf8-0">
              I rapporten pekar kommissionen på en del brister i direktivet.
              Kommissionen kommer nu att närmare analysera vilka förändringar
              som krävs. Vi kan därför förvänta oss att kommissionen kommer
              att lämna förslag till ett antal tillägg till direktivet. Sverige
              kommer självklart att bidra i kommissionens arbete.
            </seg>
            <seg xml:id="i-435fa636b6d5f3dc-0">
              Hur vi ska ställa oss till det som kommissionen tar upp i rapporten
              är för tidigt att säga. Först när förslagen blir mer konkreta
              kan vi analysera och ta ställning till dem. Det är givetvis viktigt
              att alla ändringar i direktivet ska uppfylla högt ställda krav
              på balans mellan de brottsbekämpande myndigheternas behov av trafikuppgifter
              och ett starkt integritetsskydd.
            </seg>
          </u>
          <note type="speaker" xml:id="i-791c6a0e00ecb001-0">
            Anf. 2 MARIA FERM (MP):
          </note>
          <u who="maria_ferm_5a996c" xml:id="i-e772d264f0dbc763-0">
            <seg xml:id="i-ad65a8da1cd99e1e-0">
              Herr talman! Jag vill tacka ministern för svaret på min interpellation.
              Jag konstaterar att svaret innebär att det är tydligt att regeringen
              inte avser att vidta några åtgärder för att omförhandla eller
              riva upp direktivet. Det enda regeringen tänker göra är att avvakta
              och se om kommissionen själv föreslår några förändringar.
            </seg>
            <seg xml:id="i-7a1e485b47e4b072-0">
              Jag ställde alltså en interpellation till justitieministern mot
              bakgrund av att EU-kommissionens utvärdering av direktivet slutligen
              har presenterats. Det visar på integritetsbrister och kommer att
              innebära att förändringar kommer att föreslås. Då Sverige, på
              initiativ från Miljöpartiet de gröna och Vänsterpartiet, inte
              kommer att införa direktivet under det kommande året utan låter
              förslaget ligga vilande anser jag att regeringen bör agera för
              att riva upp eller omförhandla direktivet i EU.
            </seg>
            <seg xml:id="i-454842274677fc57-0">
              Detta är ett ypperligt tillfälle att göra upp med den bild av
              passivitet och likgiltighet som regeringen tidigare utstrålat
              när det gäller att motverka direktivets införande. Tyvärr tolkar
              jag justitieministerns svar som att regeringen snarare har som
              ambition att cementera bilden av att regeringen är likgiltig till
              frågor av övervakningskaraktär som inskränker medborgerliga rättigheter.
            </seg>
            <seg xml:id="i-c42b971854a53bcc-0">
              Herr talman! Jag tycker att det är ett alldeles för passivt agerande
              av Sveriges regering. När datalagringsdirektivet beslutades om
              i EU-parlamentet var alla partier utom Socialdemokraterna mot
              det. Nu säger ändå företrädare för regeringen som tidigare varit
              emot direktivets införande att de inte ens tänker försöker göra
              någonting för att omförhandla eller riva upp direktivet. Jag tycker
              att det är anmärkningsvärt att regeringen inte verkar ha samma
              problembild angående datalagringsdirektivet som Miljöpartiet de
              gröna.
            </seg>
            <seg xml:id="i-a5e48435172fa458-0">
              Jag skulle därför vilja fråga ministern om det inte längre är
              så att Sverige tänker införa direktivet bara för att vi är tvungna
              att göra så av EU utan även så att regeringen har svängt över
              till att vara positiv till datalagring som sådan.
            </seg>
          </u>
          <note type="speaker" xml:id="i-d72be04a851f6d4b-0">
            Anf. 3 JENS HOLM (V):
          </note>
          <u who="jens_holm_9bd66a" xml:id="i-b160556eb3f75e86-0">
            <seg xml:id="i-2fe1a51417464f1a-0">
              Herr talman! Tack till justitieministern för svaret på den här
              viktiga interpellationen!
            </seg>
            <seg xml:id="i-1da466918eab817a-0">
              Datalagring är den selektiva spaningens raka motsats. Datalagring
              innebär att alla som kommunicerar elektroniskt via mejl, mms,
              sms eller ringer på telefon registreras. Datalagringsdirektivet
              innebär att privata företag åläggs att lägga upp databaser där
              personlig information sparas. Det är ett av skälen till att det
              här direktivet har fått så mycket kritik och väckt folk- och proteststormar
              runt om i hela Europa.
            </seg>
            <seg xml:id="i-2819e39152ebb543-0">
              Jag vill påminna justitieministern om att justitieministern själv
              skrev en gemensam reservation år 2005 i justitieutskottet tillsammans
              med oss i Vänsterpartiet, Miljöpartiet och Centerpartiet där justitieministern
              och vi andra konstaterar så här: Det är en allvarlig kränkning
              av den personliga integriteten och de mänskliga rättigheterna.
              Det var alltså datalagringsdirektivet som åsyftades.
            </seg>
            <seg xml:id="i-31e0072f1623566d-0">
              Visst är det så. När justitieministern säger att datalagringsdirektivet
              innebär en allvarlig kränkning av de mänskliga rättigheterna tror
              jag att man åsyftar bland annat artikel 8 i Europakonventionen
              enligt vilken den privata kommunikationen ska vara tryggad. Ingen
              annan ska kunna lägga sig i vem som ringer till vem och vem som
              kommunicerar med vem. Datalagringsdirektivet är ett direktiv som
              är helt i strid med det.
            </seg>
            <seg xml:id="i-497da6450fc371bb-0">
              Ibland framställs det som att det bara är vi i Sverige som ännu
              inte har infört datalagringsdirektivet. Men det är helt fel. Det
              är en mängd länder i EU där datalagringsdirektivet nu har upphävts
              av deras högsta domstolar. Jag tänker till exempel på Tyskland,
              EU:s största land, på Rumänien, på Tjeckien, på Österrike som
              inte har infört datalagringsdirektivet och på Grekland. Nu senast
              var det Cypern där deras högsta domstol den 1 februari sade att
              datalagringsdirektivet i Cypern var i strid med nationell lag.
            </seg>
            <seg xml:id="i-27ee359ab99a2fd8-0">
              I ljuset av den klart försenade utvärdering som kommissionen
              till slut har kommit med tycker jag att det var väldigt klokt
              att den här riksdagen beslutade om en vilandeförklaring av datalagringsdirektivet.
              I EU-kommissionens genomgång konstateras en mängd brister i tillämpningen
              av direktivet. Man säger själv att ifall datalagringsdirektivet
              fortsätter att finnas kvar i sin nuvarande form kommer det att
              leda till övergrepp, eller i alla fall kan riskera att leda till
              övergrepp. Därför var det klokt av oss att inte införa datalagringsdirektivet.
              Jag tycker att justitieministern har ett ansvar att omedelbart
              dra i gång en kommunikation med kommissionen och framföra den
              kritik som ministern åtminstone tidigare hade mot datalagringsdirektivet.
            </seg>
            <seg xml:id="i-7cfbbe315d74bc7a-0">
              Det var regeringens linje i somras att vi skulle införa datalagringsdirektivet.
              Nu har det stoppats här i riksdagen. Jag vill veta vad ministerns
              linje är. Står du fast vid din grundläggande ideologiska kritik
              av datalagringsdirektivet och menar du att vi var tvungna att
              införa det bara på grund av EU? Ifall att din grundläggande kritik
              ligger kvar borde du driva det mot EU, och då kan du samarbeta
              med oss i Vänsterpartiet, Miljöpartiet och en mängd andra politiker.
            </seg>
          </u>
          <note type="speaker" xml:id="i-93b122ddac0e0998-0">
            Anf. 4 Justitieminister BEATRICE ASK (M):
          </note>
          <u who="unknown" xml:id="i-74d9b54713d0e4ab-1">
            <seg xml:id="i-1414c1de7702369c-0">
              Herr talman! Först: Jag behöver inga påminnelser om vilka reservationer
              jag har skrivit under. Jag har inte heller ändrat grundinställning
              om vikten av att balansera brottsbekämpande åtgärder med rättssäkerhet
              och integritetsskydd av olika slag. Men man kan inte göra som
              Miljöpartiet och Vänsterpartiet, att inbilla sig att vi kan ställa
              oss vid sidan av beslut av det här slaget. Det är alldeles tydligt
              i kommissionens rapport att vi är skyldiga att genomföra direktivet,
              och man kommer inte att ändra det i de grundläggande delarna.
            </seg>
            <seg xml:id="i-6d67fa614427aa2c-0">
              Sverige kommer nu att tvingas betala dryga böter de närmaste
              månaderna på grund av vilandeförklaringen. Det belopp som kommissionen
              kommer att yrka på ligger på över 40 miljoner kronor, som vi redan
              i dag är uppe i. Sedan ska vi komma ihåg att när domstolen har
              avgjort frågan om böter kommer de riktigt höga beloppen. Efter
              den andra domen kan vi räkna med att vi blir skyldiga att betala
              runt 370 000 kronor per dag tills vi har genomfört förslaget.
              Det finns heller ingenting som tyder på, vare sig i kommissionsrapporten
              eller i övrigt, att man kommer att vidta några förändringar som
              kommer att träda i kraft innan vilandeförklaringen gäller. Pengar
              som vi skulle kunna använda till att bekämpa brott kommer vi under
              många år att få använda till att skicka som böter till EU. Det
              är ju fullständigt befängt.
            </seg>
            <seg xml:id="i-c100eb067a2ed964-0">
              Min grundinställning är att Sverige ska genomföra den proposition
              som vi föreslog. Och jag kan konstatera att det förslag som alliansregeringen
              lade fram är mer balanserat än det sätt på vilket flertalet medlemsländer
              har genomfört det här.
            </seg>
            <seg xml:id="i-ff69ebad09c0cc07-0">
              Jens Holm säger att det är en mängd stater som inte alls har
              genomfört direktivet. Det är inte sant. Direktivet är genomfört
              i 22 medlemsstater, i 3 medlemsstater har genomförandelagstiftningen
              ogiltigförklarats på lite olika grunder och i Österrike diskuterar
              man utkastet till lagstiftning. Det är så det ser ut i dag. Flertalet
              länder, och det redovisas noggrant i rapporten, har genomfört
              direktivet och infört det. De ligger dessutom betydligt över de
              lagringstider som regeringen i Sverige tycker att vi ska lägga
              oss på.
            </seg>
            <seg xml:id="i-b8711132ec09fd98-0">
              Min bedömning är att den diskussion som man kommer att föra i
              kommissionen inte kommer att leda till regler som innebär att
              vi får kortare lagringstider. Möjligen kommer man att försöka
              harmonisera det hela.
            </seg>
            <seg xml:id="i-19e472cafaaf2945-0">
              Det som jag bekymrar mig över är att i det här arbetet, med tanke
              på hur det ser ut i de övriga medlemsstaterna, är risken stor
              att kommissionen kommer att gå in och försöka styra mer av genomförandet.
              Då är risken stor att vi i Sverige får ännu sämre förutsättningar
              att faktiskt bestämma i eget hus hur vi vill skydda integriteten,
              och det är oerhört väsentligt.
            </seg>
            <seg xml:id="i-4123a638d58fcfe6-0">
              Jag kommer inte att vara särskilt glad om man kommer med mängder
              av regler som innebär att vi ska harmonisera oss hur mycket som
              helst i den här frågan. Det tror jag vore väldigt olyckligt, och
              den risken finns definitivt i det här sammanhanget.
            </seg>
            <seg xml:id="i-ba8f2085590aec19-0">
              Kommer regeringen att agera? Nu är det så att kommissionen har
              ensam behörighet att lägga fram förslag. Det är klart att ett
              land som har ställt sig vid sidan, som är försenat med införandet
              och som är anmält till domstolen för att inte ha varit med i arbetet
              och genomfört ett direktiv kanske inte har så väldigt mycket trovärdighet
              i de kretsarna. Men det är självklart att Sverige deltar i diskussionerna.
              Det är självklart att vi kommer att ha synpunkter på kommissionens
              arbete i de här frågorna. Men min grundinställning är att det
              inte ska regleras i onödan på ett sådant sätt att vi blir bakbundna
              och inte kan åstadkomma den balans mellan integritetsskydd och
              brottsbekämpning som jag tycker är helt nödvändig och som jag
              är övertygad om att också riksdagen anser är nödvändig.
            </seg>
          </u>
          <note type="speaker" xml:id="i-bbdc7e1356f13d37-0">
            Anf. 5 MARIA FERM (MP):
          </note>
          <u who="maria_ferm_5a996c" xml:id="i-e772d264f0dbc763-1">
            <seg xml:id="i-a54b50773d890f17-0">
              Herr talman! Jag måste först och främst säga att jag tycker att
              det är positivt att justitieministern säger att hon inte har ändrat
              grundinställning från reservationen i justitieutskottet, som beskrev
              direktivet som en kränkning av mänskliga rättigheter. Men jag
              tycker att det blir lite märkligt när jag samtidigt hör justitieministern
              säga att direktivet ska införas och att det ska vara en balans.
            </seg>
            <seg xml:id="i-98e1b5b1359433dd-0">
              Något som också kan tyckas märkligt i sammanhanget är att i Sverige,
              trots grundinställningen från Sveriges justitieminister om allvarliga
              kränkningar av mänskliga rättigheter, går Sveriges regering längre
              i propositionen än vad direktivet faktiskt kräver. De kräver till
              exempel att man också ska registrera, samla in och lagra misslyckade
              uppringningar.
            </seg>
            <seg xml:id="i-c418996f52ec10d1-0">
              Jag vill alltså att regeringen ska agera för att omförhandla
              eller riva upp datalagringsdirektivet i EU, inte minst mot bakgrund
              av den utvärdering som har presenterats och de förändringar av
              direktivet som kommer att föreslås. När jag lyssnar på justitieministern
              verkar det tyvärr som att regeringen inte vill agera.
            </seg>
            <seg xml:id="i-13fe0f9bb3bbd84c-0">
              Justitieministern säger att risken är att EU-kommissionen kommer
              att försöka styra och reglera ännu mer vad som ska lagras, och
              jag kan hålla med om att det finns en sådan risk. Just därför
              är det väldigt viktigt att Sveriges regering också agerar för
              att omförhandla eller riva upp direktivet. Även om EU-kommissionen
              inte har någon sådan ambition, att man inte tänker förändra direktivet
              i grunden, står det självklart den svenska regeringen helt fritt
              att ta upp det i diskussionen med kommissionen, som inte minst
              den gröna gruppen i EU-parlamentet har gjort. De har tydligt tagit
              ställning mot direktivet och sagt att det är så allvarligt kränkande
              av medborgerliga rättigheter att det borde tas bort helt och hållet.
              Men regeringen tar inte strid för våra medborgerliga rättigheter,
              som kraftigt kommer att inskränkas.
            </seg>
            <seg xml:id="i-174487f486439195-0">
              Direktivet har ända från början mött mycket kritik och är ett
              av de mest långtgående exemplen på integritetskränkande terrorbekämpningslagar
              som drivits igenom i EU och i nationell lagstiftning sedan elfte
              september.
            </seg>
            <seg xml:id="i-6ee9bd41bd7917fe-0">
              I svaret på interpellationen som jag skrev påpekar justitieministern
              också att EU-kommissionens utvärdering av datalagringsdirektivet
              visar på att trafikdatauppgifter är viktiga för att utreda brott.
              Justitieministern säger sig dela slutsatsen att lagrade trafikuppgifter
              i dag är ett nödvändigt verktyg för de brottsbekämpande myndigheterna.
              Men precis som när all integritetskränkande lagstiftning ska genomföras
              behöver en bedömning göras för att se om det är proportionerligt
              och effektivt. Datalagringsdirektivet svarar inte upp mot något
              av det. Direktivet innebär endast oproportionerlig massövervakning.
            </seg>
            <seg xml:id="i-7617484027e044b7-0">
              Redan i dag har polisen möjlighet att begära ut de uppgifter
              som IT- och telekombolagen har när det gäller misstänkta brottslingar.
              Detta görs redan i dag. Enligt IT- och telekombolagen säger poliserna
              själva att de redan i dag får tillgång till all den information
              som de behöver. Då kan man fråga sig varför det här direktivet
              ska genomföras, om det är så att polisen redan får tillgång till
              all den information som de behöver. Då blir det bara ytterligare
              registrering och övervakning som, precis som alla massiva övervakningssystem
              som byggs upp, kan missbrukas och kommer att missbrukas.
            </seg>
            <seg xml:id="i-bc81259c564bca56-0">
              Jag skulle därför vilja fråga regeringen hur det kommer sig att
              man inte över huvud taget vill ta upp diskussioner om att riva
              upp eller försöka omförhandla direktivet i grunden, när man så
              tydligt har tagit ställning för att det kränker mänskliga rättigheter.
              Varför vill regeringen då inte agera?
            </seg>
          </u>
          <note type="speaker" xml:id="i-6613bb2ebeeec5f4-0">
            Anf. 6 JENS HOLM (V):
          </note>
          <u who="jens_holm_9bd66a" xml:id="i-b160556eb3f75e86-1">
            <seg xml:id="i-1b25fd087aa4181f-0">
              Herr talman! Om justitieministern inte har ändrat grundinställning
              i den här frågan utan anser att massiv datalagring och registrering
              är ett brott mot de mänskliga rättigheterna borde hon väl verkligen
              driva den här frågan mot EU-kommissionen. Även om det kan vara
              svårt och även om man läser mellan raderna och kan se att kommissionen
              föreslår, inte i det här läget, att hela datalagringsdirektivet
              ska rivas upp, måste man väl ändå ta striden om man tycker att
              det här är en viktig fråga, om man fortfarande har samma grundinställning
              som man hade i justitieutskottet för några år sedan. Och så tolkade
              jag Beatrice Asks tidigare anförande, att massregistrering är
              ett problem för de mänskliga rättigheterna.
            </seg>
            <seg xml:id="i-cac8f428c8070c91-0">
              Jag tror att den bästa förhandlingsformen gentemot EU ibland
              är ett tydligt nej. Det är bra ifall det finns länder som står
              upp och säger att det här inte är okej.
            </seg>
            <seg xml:id="i-1abb225f5b62518b-0">
              Beatrice Ask säger att vi står helt utanför nu eftersom vi har
              en vilandeförklaring. Jag tror att det är tvärtom. Vi sänder en
              tydlig signal till Europa att vi tycker att det här inte är förenligt
              med integriteten och vissa grundläggande rättigheter.
            </seg>
            <seg xml:id="i-11a4e22bd213450e-0">
              I propositionen från regeringen går man till och med längre än
              det som EU föreskriver, och det är ju verkligen ett grundfel.
              Man tar upp missade samtal och positioneringsuppgifter. Man låter
              inte små operatörer bli undantagna som de blir i Storbritannien
              och Finland till exempel.
            </seg>
            <seg xml:id="i-504201b7de2139f0-0">
              Jag tycker att minimikravet på regeringen när vi nu har ett år
              av vilandeförklaring är att ta strid för integriteten och de mänskliga
              rättigheterna i Bryssel. Vi har ett bra läge med riksdagen bakom
              oss att driva denna politik. Vi står inte ute i kylan. Tvärtom
              tror jag att man är nyfiken på vad Sverige tycker i frågan och
              det ska vi säga till Bryssel.
            </seg>
          </u>
          <note type="speaker" xml:id="i-dc5ebeec145f96ab-0">
            Anf. 7 Justitieminister BEATRICE ASK (M):
          </note>
          <u who="unknown" xml:id="i-74d9b54713d0e4ab-2">
            <seg xml:id="i-f856f71e8aea9cdb-0">
              Herr talman! Jag tycker att Maria Ferm och Jens Holm ska tala
              med varandra om information och lagring. Maria frågar varför vi
              ska ha ett direktiv när polisen ändå kan få ut uppgifter eftersom
              de finns lagrade, och Jens säger att vi inte lagrar.
            </seg>
            <seg xml:id="i-368a266d9e295362-0">
              Uppgifterna lagras redan i dag. Det lagras uppgifter hos operatörer
              redan i dag som man kan hämta ut, och det finns uppgifter utöver
              dessa. Det finns klara regler i Sverige för att polisen ska få
              begära ut uppgifter och för att man ska lämna ut dem, vilket är
              oerhört viktigt.
            </seg>
            <seg xml:id="i-897c8371d66b81dc-0">
              Ni måste känna till bakgrunden till direktivet eftersom ni samarbetade
              intensivt med Socialdemokraterna som ledde den regering som lade
              fram förslaget från början. Det kämpade vi emot ganska ordentligt,
              för det var ett besynnerligt förslag. Det tog lång tid innan man
              fick viss balans och ordning på regelverket.
            </seg>
            <seg xml:id="i-26db0436612d995a-0">
              Att man lade fram direktivet var för att man misstänkte att operatörer
              över tid kunde börja dra ned på användningen av den typen av uppgifter.
              Man konstaterar att den här typen av uppgifter är synnerligen
              viktiga i brottsutredningar, och jag delar den uppfattningen.
              Ta helikopterrånet, ta våldtäkterna i Örebro, ta en rad andra
              exempel! Om inte polisen kan lägga pussel om vilka som har kommunicerat
              med varandra är det svårt att skapa en bild av vad som har hänt
              och kunna lagföra personer som har begått hemska brott mot andra.
            </seg>
            <seg xml:id="i-837fe86a0c814739-0">
              Här har man anledning att fundera över vilka uppgifter som behövs.
              Det är riktigt att regeringen har sagt att utöver miniminivå är
              också misslyckade uppringningar en information som bör finnas
              med. Skälet är att man annars låter organiserade kriminella bruka
              telefonin på ett sätt där de kommer undan att blotta information.
              Det är lätt att låta bli att svara i telefonen och ändå ha kontakt
              sinsemellan. Vi vill undvika detta och har försökt att vara lite
              praktiska när det gäller att underlätta för de brottsbekämpande
              myndigheterna.
            </seg>
            <seg xml:id="i-a690a17d33dc827f-0">
              Det finns två problem i detta. Det ena är vilka uppgifter som
              ska lagras och på vilka villkor. Där ställer vi upp tydliga krav
              i regeringens proposition. Det andra problemet är hur uppgifterna
              ska få användas.
            </seg>
            <seg xml:id="i-120c4913bb50bd55-0">
              Kommissionsrapporten som är bakgrunden till interpellationen
              berör framför allt konkurrensvillkoren för operatörer och ser
              bekymmer i det. Det finns dock två uppenbara saker. Den ena är
              att det inte ändrar Sveriges skyldighet att införa lagring av
              trafikdata i enlighet med direktivet.
            </seg>
            <seg xml:id="i-97a73454bab3643b-0">
              Den andra är att man kommer att rätta till en del av de skillnader
              som man tycker att medlemsstaterna har åstadkommit genom att göra
              lite olika tillämpning av reglerna vid införandet av direktivet,
              och då tycker man synd om operatörerna.
            </seg>
            <seg xml:id="i-20423e26afbfa81e-0">
              Det är detta rapporten handlar om, inte att det skulle vara oproportionerligt
              eller något annat.
            </seg>
            <seg xml:id="i-cf24bd70bb28c57d-0">
              Det här står inte heller i strid med några viktiga grundprinciper.
              Lagrådet har granskat regeringens proposition och överensstämmelse
              med grundlag och annat och inte haft någon kritik. Vi har nått
              balansen och förenligheten med grundläggande värden på ett bra
              sätt.
            </seg>
            <seg xml:id="i-fe51f04bac96cbf5-0">
              Man kan alltså inte använda kommissionens rapport till intäkt
              för att inte genomföra det vi redan är skyldiga att göra.
            </seg>
            <seg xml:id="i-11f96abdde39910e-0">
              Sverige kommer naturligtvis att delta i de diskussioner som kan
              föras framöver om tilläggsbestämmelser och tilläggsändringar till
              direktivet. Vi har dock en lägre volym när vi framför synpunkter
              på grund av att vi inte kommit längre i vårt eget arbete.
            </seg>
          </u>
          <note type="speaker" xml:id="i-5555e6aaf31617cc-0">
            Anf. 8 MARIA FERM (MP):
          </note>
          <u who="maria_ferm_5a996c" xml:id="i-e772d264f0dbc763-2">
            <seg xml:id="i-31d5c29d90882514-0">
              Herr talman! Under denna interpellationsdebatt har det blivit
              smärtsamt tydligt att regeringen inte självmant vill agera för
              att omförhandla eller riva upp direktivet på EU-nivå. Jag hoppas
              att liberaler som hör till något alliansparti under året trycker
              på regeringen för att ändra ståndpunkt. Jag kommer själv att arbeta
              för att regeringen ska agera.
            </seg>
            <seg xml:id="i-03a7bd231c0a4543-0">
              Även om Sverige inte kan säga blankt nej till att införa direktivet
              har den svenska regeringen alla möjligheter att ta upp detta med
              EU-kommissionen och visa sin kritik mot att detta är allvarligt
              kränkande.
            </seg>
            <seg xml:id="i-55803e51f39c013e-0">
              Tidigare under denna debatt har det låtit som att justitieminister
              Beatrice Ask har hållit fast vid sin tidigare inställning att
              direktivet kränker mänskliga rättigheter. Men nu låter det som
              att justitieministern har svängt och anser att i och med att Lagrådet
              har sagt att direktivet är okej är det inte allvarligt kränkande.
            </seg>
            <seg xml:id="i-006a63a99cb7689e-0">
              Anledningen till att vi står här och debatterar och anledningen
              till att direktivet ännu inte har införts i Sverige är att konstitutionsutskottet
              ansett det vara en sådan allvarligt kränkande lagstiftning mot
              medborgerliga grundläggande rättigheter att det var möjligt att
              låta det vila ett år och skjuta upp införandet. Det är en registrering,
              en lagring som är allvarligt kränkande och som saknar historiskt
              motstycke.
            </seg>
            <seg xml:id="i-eeba7d9b6610d8f1-0">
              Jag vill tacka ministern för att hon kom hit och tog debatten.
              Den utveckling mot ett alltmer omfattande övervakningssamhälle
              som datalagringsdirektivet är en del av skrämmer mig. Jag vill
              inte se att våra medborgerliga rättigheter som är så viktiga för
              ett öppet och demokratiskt samhälle går förlorade genom att vi
              när vi försöker bekämpa dem som vill stänga våra öppna samhällen
              själva stänger våra öppna samhällen. Vi kan inte försvara våra
              fria samhällen genom att inskränka de friheter som de är byggda
              på.
            </seg>
            <seg xml:id="i-44818eb93207cdd6-0">
              Jag vill avslutningsvis fråga ministern: Vad är det egentligen
              som hindrar regeringen från att agera för att omförhandla eller
              riva upp direktivet i EU under detta år?
            </seg>
          </u>
          <note type="speaker" xml:id="i-3c950d1525b1d8e8-0">
            Anf. 9 Justitieminister BEATRICE ASK (M):
          </note>
          <u who="unknown" xml:id="i-74d9b54713d0e4ab-3">
            <seg xml:id="i-2d61b1fc27d7d341-0">
              Herr talman! Jag tycker att Miljöpartiet och Vänsterpartiet är
              tämligen populistiska i denna fråga. Integritetsfrågor är alltid
              känsliga och intressanta när det gäller brottsbekämpande åtgärder,
              men att påstå att detta skulle vara den historiskt allvarligaste
              kränkning som har gjorts av mänskliga rättigheter är att ta i.
            </seg>
            <seg xml:id="i-55b89f70e8c9dc39-0">
              Vi har ett direktiv från EU som ställer krav på operatörer att
              lagra information i stor omfattning. Det kräver att man använder
              direktivet på ett noggrant sätt i respektive medlemsland för att
              se till att man säkrar balansen mellan åtgärder för att skydda
              integritet och rättssäkerhet i förhållande till de uppgifter som
              lagras.
            </seg>
            <seg xml:id="i-849574d826036e01-0">
              Det är oerhört viktigt, och det måste tas med i diskussionen,
              att man har noggranna regler för vad man får använda sådana här
              uppgifter till. Där finns det anledning att arbeta noggrant, och
              det tycker jag att vi har gjort.
            </seg>
            <seg xml:id="i-bd105bf6e5b8e1f1-0">
              Det var inte heller så som Maria Ferm sade att konstitutionsutskottet
              menade att förslaget var kränkande, utan man konstaterade bara
              att paragrafen om vilandeförklaring var tillämplig. Man behöver
              inte har några argument för att besluta om vilandeförklaring.
            </seg>
            <seg xml:id="i-dc16efc587d58e42-0">
              Jag vill påminna riksdagen om att vi skickar i väg ett antal
              miljoner kronor till EU i böter för att vi inte genomför ett balanserat
              förslag som vilar på fast grund vad gäller svensk grundlag och
              annat. Det är pengar som vi skulle kunna ha använt till många
              andra viktiga saker, inte minst inom brottsbekämpningen.
            </seg>
            <seg xml:id="i-e765483b23431a2f-0">
              Jag vill skicka med till Vänsterpartiet och Miljöpartiet: Fundera
              lite över de människor som utsätts för de brott som vi försöker
              utreda! Där är den pusselbit som man kan få av trafikuppgifter
              ofta avgörande för att en utredning ska komma i gång och för att
              vi ska kunna både fälla och fria misstänkta för allvarliga brott.
              Det är viktigt och en trygghetsfråga och säkerhetsfråga för medborgarna.
            </seg>
          </u>
          <note xml:id="i-267ce77b02e0b0ca-0">
            Överläggningen var härmed avslutad.
          </note>
          <note xml:id="i-f053601777a3e348-0">
            3 § Svar på interpellation 2010/11:339 om Öresundstrafiken
          </note>
          <note type="speaker" xml:id="i-f81d2bc0c3ff8b3a-0">
            Anf. 10 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-74d9b54713d0e4ab-4">
            <seg xml:id="i-ecea9b9f6fdfdd10-0">
              Herr talman! Leif Jakobsson har frågat mig vilka initiativ jag
              har tagit eller avser att ta för en långsiktigt hållbar lösning
              så att Öresundsintegrationen kan främjas. Leif Jakobsson anför
              att förutsättningarna för trafiken är instabila på grund av den
              danska kritiken mot Sveriges dåliga järnvägsunderhåll, men främst
              för att utföraren DSB First har stora ekonomiska problem.
            </seg>
            <seg xml:id="i-ad1d91652bcd3337-0">
              Den 15 mars i år besvarade jag en tidigare interpellation från
              Leif Jakobsson om framtiden för Öresundstågtrafiken (ip. 2010/11:252).
              Den hade delvis samma tema, det vill säga brister i underhåll
              och punktlighet på den svenska sidan. I den delen vill jag säga
              att Trafikverket och de samverkande trafikhuvudmännen enligt min
              mening har vidtagit åtgärder så att problemen på den svenska sidan
              har minskat kraftigt.
            </seg>
            <seg xml:id="i-139586d77b4e6333-0">
              Akut nu är problemen på den danska sidan. Jag konstaterar att
              såväl DSB, DSB Sverige AB samt DSB First har fått ny ledning.
              Enligt vissa pressuppgifter vill skotska First Group dra sig ur
              DSB First. Huruvida turbulensen beror på att danska skattepengar
              har använts för att subventionera DSB Firsts vinnande anbud för
              Öresundstågtrafiken vill jag inte uttala mig om. Det är en fråga
              för de danska myndigheterna och, om det skulle vara fråga om ett
              otillåtet statsstöd, även en fråga för kommissionen.
            </seg>
            <seg xml:id="i-e672a0ec855130d1-0">
              Jag tror inte att dessa problem leder till att samarbetet kring
              Öresundstågtrafiken upphör. Jag utgår ifrån att DSB ser till att
              problemen med DSB First får en långsiktigt hållbar lösning. I
              Sverige ligger ansvaret hos de fyra trafikhuvudmän som av regeringen
              år 2007 beviljades ett gemensamt ansvar för Öresundstågtrafiken.
            </seg>
            <seg xml:id="i-4711c94f249ce207-0">
              Jag utgår ifrån att även de gör sitt bästa för att i samverkan
              med Trafikstyrelsen i Danmark se till att Öresundstågtrafiken
              upprätthålls och utvecklas till gagn för resenärer och näringsliv
              på båda sidor om sundet. Svaret på Leif Jakobssons fråga är att
              jag därför inte har för avsikt att ta något initiativ i denna
              fråga.
            </seg>
          </u>
          <note type="speaker" xml:id="i-a068e29f77ca5a8c-0">
            Anf. 11 LEIF JAKOBSSON (S):
          </note>
          <u who="leif_jakobsson_79f517" xml:id="i-ba6eae2e58e84bf4-0">
            <seg xml:id="i-ff298e8314600f1f-0">
              Herr talman! Tack, statsrådet, för svaret! Nu står vi här igen,
              och det är riktigt att det inte var länge sedan vi diskuterade
              den här frågan. Då handlade det om den massiva kritik som den
              danska trafikministern hade mot det svenska underhållet och punktligheten
              när det gäller Öresundstrafiken. Ministern säger i svaret att
              det har vidtagits åtgärder så att det har blivit mycket bättre.
              Det är inte riktigt den erfarenhet som pendlarna har. Det är fortfarande
              stora problem.
            </seg>
            <seg xml:id="i-267ed929cf7b3b0c-0">
              Det är inte huvudtemat i dag. Nu står vi här av en annan anledning.
              Det kommer tydliga signaler från den danska trafikministern om
              att vi nu är vid vägs ände. Man har gett den danska trafikstyrelsen
              i uppdrag att förbereda för att avbryta. De planerna är långt
              gångna. Det innebär att man ersätter trafiken från Sydsverige
              till Roskilde och Helsingör med S-tåg på den danska sidan. De
              kan inte gå på bron vilket innebär att man måste byta tåg och
              att det blir olika biljettsystem. Det är naturligtvis inga beslut
              fattade, men i danska medier har den danska trafikstyrelsen klart
              redogjort för hur det skulle fungera. Det vore hemskt olyckligt.
            </seg>
            <seg xml:id="i-1b2649eaf28b2415-0">
              När man tittar i backspegeln kan man undra om den danska ministern
              hade kännedom om de ekonomiska problemen i DSB First och jämnade
              marken för den här situationen genom att tydligt lägga skulden
              på det svenska dåliga underhållet för att kunna lösa situationen
              inför ett val. Frågan om upphandling och aktörer är ämne för en
              särskild debatt. Det här handlar om att det danska statliga järnvägsföretaget
              vann upphandlingen mot det tyska statliga järnvägsföretaget där
              huvuddelen av trafiken går på svensk mark. Det svenska statliga
              järnvägsföretaget ville inte blanda sig i detta över huvud taget
              eftersom man misstänkte underprissättning. Så kan vi inte ha det.
              Trafiken är högst väsentlig för vår ekonomi och tillväxt.
            </seg>
            <seg xml:id="i-0677bd5e1d99b0e4-0">
              Ministern svarar som förra gången att ministern utgår från att
              det är de regionala huvudmännens ansvar att sköta det här. Det
              slutar med att ministern inte tänker ta några initiativ. Jag menar
              att det här är något annat. Det handlar om två nationer. På den
              ena sidan agerar den danska staten och den danska regeringen väldigt
              högljutt. Nästan varje dag kan man läsa uttalanden i den här frågan
              från den danska regeringen. Den svenska regeringen svarar inte
              på något sätt. Det regeringen säger är att ett regionråd i Skåne
              och några landstingspolitiker på andra håll ska matcha den danska
              regeringen.
            </seg>
            <seg xml:id="i-62345c62ef90d22b-0">
              Det här börjar likna utrikespolitik. Region Skåne har dragit
              in Kastrups flygplats och vidtagit motåtgärder. Det är inte riktigt.
              Sveriges förhållande till andra nationer är endast regeringens
              ansvar. Regeringen är skyldig att jobba med det.
            </seg>
            <seg xml:id="i-87d04168b2931209-0">
              Vi socialdemokrater ser inte utvecklingen av Öresundsregionen
              som en regional fråga utan som en fråga av nationellt intresse.
              Därför säger vi: Nu måste regeringen agera.
            </seg>
          </u>
          <note type="speaker" xml:id="i-e344eeccbb3d7576-0">
            Anf. 12 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-74d9b54713d0e4ab-5">
            <seg xml:id="i-da49d88c3bd83be9-0">
              Herr talman! Jag skulle vilja rikta tillbaka frågan till Leif
              Jakobsson. Vad är det egentliga engagemanget och drivet hos Leif
              Jakobsson i den här frågan? Är det en långsiktigt hållbar utveckling
              av tågtrafiken över sundet så att vi får behålla den integration
              som har vuxit fram under åren och som är viktig för regionen och
              för både Sverige och Danmark? Eller är det något annat?
            </seg>
            <seg xml:id="i-a1c1ad9f85d6f3d8-0">
              På den danska sidan har vi ett klart uttalat ministerstyre. Är
              det vad Leif Jakobsson vill att vi ska ha här i Sverige? Här har
              vi sedan några år tillbaka den ordningen att vi har fyra trafikhuvudmän
              som för sin regions och sitt näringslivs och sina resenärers bästa
              vill integrera en bra tågtrafik. De har tagit på sig ansvaret
              att upphandla trafik och de vill fortsatt göra det. Dessutom jobbar
              de enligt den svenska modellen nära och i tät kontakt med Trafikverket
              och Transportstyrelsen, och det har de gjort på ett bra sätt.
              I de kontakter som jag har med Region Skåne och de olika trafikhuvudmännen
              kommer det inte fram några uttryck för att de vill att jag ska
              gå in och ta över deras roll eller ens återta det ansvar som förut
              låg mer centralt.
            </seg>
            <seg xml:id="i-7d587baa65295b9c-0">
              Nu är det mer angeläget att se hur resenärerna ska känna sig
              trygga i att kunna åka över sundet. Det har blivit betydligt bättre
              sedan vi gemensamt investerade i Citytunneln. Om det ska återgå
              till den situation vi hade tidigare kan vi ur ett nationellt perspektiv
              säga att Citytunneln var en förgävesinvestering. Så vill vi inte
              se det. Vi vill ju snarare att den ska utvecklas.
            </seg>
            <seg xml:id="i-4911c3e443d68ab6-0">
              Det är inte vi i Sverige som har val. Det ska man vara klar över.
              I medierna i Sverige, Danmark och Tyskland pågår det ett tufft
              ordkrig inte bara på trafikområdet. Det gäller gränskontroller
              och annat från den danska sidan. Här handlar det om att vara inriktad
              på att lösa situationen. De fyra trafikhuvudmännen som har upphandlat
              tågtrafiken för diskussioner med DSB. Hur det ser ut ekonomiskt
              är en fråga för den danska sidan.
            </seg>
            <seg xml:id="i-28fcda80369c28d9-0">
              Men är det så att de inte lyckas klara av att köra den trafik
              som de har åtagit sig att göra, då är också trafikhuvudmännen
              beredda att ta in en annan operatör i stället. Det finns flera
              som är intresserade.
            </seg>
            <seg xml:id="i-930fde5ddfa56c1b-0">
              Vi måste ändå på något sätt kunna hålla ihop. Jag tycker att
              det skulle vara en fördel och om möjligt ännu mer klädsamt gentemot
              Danmark, som är en ganska tuff motpart, om vi från den svenska
              sidan, oavsett om det är lokalt, regionalt eller nationellt, gemensamt
              höll ihop. Jag tolkar det i alla fall som att även Leif Jakobsson
              är intresserad av att vi fortsatt ska ha bra tågförbindelser över
              sundet. Någonting annat jobbar inte jag heller för. Då kanske
              vi ska använda dessa krafter gemensamt i stället för att försöka
              hitta någon form av splittring som de facto inte finns.
            </seg>
          </u>
          <note type="speaker" xml:id="i-69fb2feca687a860-0">
            Anf. 13 LEIF JAKOBSSON (S):
          </note>
          <u who="leif_jakobsson_79f517" xml:id="i-ba6eae2e58e84bf4-1">
            <seg xml:id="i-e8d7a7993000fa1a-0">
              Herr talman! Statsrådet säger att den danska regeringen är en
              väldigt tuff motpart, och det är den. Då drar statsrådet slutsatsen
              att hon inte tänker ta några som helst initiativ och tänker lägga
              sig platt för den danska regeringen och hoppas att region- och
              landstingspolitiker i södra Sverige kan matcha den danska regeringen.
            </seg>
            <seg xml:id="i-c0199edf40a9ca1a-0">
              Detta går inte ihop. Jag talar inte om att ministern ska syssla
              med ministerstyre eller ta över de uppgifter som finns. Vad jag
              talar om är att det behövs ett nationellt politiskt stöd för det
              agerande som sker från trafikhuvudmännen där nere i form av tydliga
              uttalanden och att hon naturligtvis ska träffa den danska trafikministern.
            </seg>
            <seg xml:id="i-b030de3edc3e3e4b-0">
              Denna brist på engagemang leder mig naturligtvis till att den
              svenska regeringen inte vill störa den danska regeringen inför
              ett kommande val snart. Ett tydliggörande av den svenska positionen
              skulle störa den inrikespolitiska agenda som den danska regeringen
              har inför valet. Det är hemskt obehagligt om det skulle vara på
              det sättet att valtaktiska överväganden mellan borgerliga regeringar
              gör att man faktiskt inte tar sitt ansvar som minister, för det
              tycker jag inte att ministern gör.
            </seg>
            <seg xml:id="i-4e47e920b89aa847-0">
              Jag tycker att Catharina Elmsäter-Svärd ska bestämma en träff
              med sin danska kollega och se till att föra fram följande nationella
              svenska krav på den danska regeringen.
            </seg>
            <seg xml:id="i-a4f02e222f23e115-0">
              Det första är att den danska regeringen har ansvar för att detta
              avtal ska fullföljas. Det är inte vilken aktör som helst. Det
              är ett dotterbolag i huvudsak ägt av den danska staten, och den
              danska staten kan inte springa ifrån sina åtaganden med hänvisning
              till vilka som helst problem som man har haft i sin interna kontroll,
              i sitt interna regelverk och hur ekonomin ser ut. I grunden har
              de fyra trafikhuvudmännen handlat upp en trafik av den danska
              staten, och Sveriges position gentemot Danmark måste vara att
              de måste fullfölja det som de har åtagit sig. Då talar jag inte
              om företaget, utan jag talar om den danska staten som ägare.
            </seg>
            <seg xml:id="i-673f4dc0d5cec707-0">
              Det andra budskapet som den svenska regeringen borde föra fram
              till den danska regeringen är att Sverige inte accepterar steg
              tillbaka när det gäller den gränsöverskridande trafiken. Den är
              så viktig för att regionen ska kunna utvecklas i framtiden. Rent
              politiskt måste Sverige och Danmark därför vara överens om att
              det är en gemensam uppgift att se till att denna trafik kan fortsätta
              utvecklas. Den är fortfarande inte färdig. Alla tåg är inte på
              plats och så vidare. Det ska bli ännu bättre i framtiden. Det
              måste vara Sveriges nationella uppfattning och inte en uppfattning
              bara från regionala politiska församlingar.
            </seg>
            <seg xml:id="i-7338ca18b6b6adcf-0">
              Eftersom man både ska ge och ta är det tredje budskapet att jag
              tycker att ministern ska säga att vi kanske inte har skött underhållet
              så bra på den svenska sidan men att vi ska ge allt för att några
              förseningar på den danska sidan inte ska uppkomma på grund av
              att vi i Sverige har snålat på underhållet. Åk till Köpenhamn
              eller be trafikministern i Danmark att komma till Helsingfors
              eller träffas hemskt gärna i Malmö och gör upp dessa saker och
              kom överens mellan Sverige och Danmark! Det skulle vara en insats
              av en regering som faktiskt bryr sig.
            </seg>
          </u>
          <note type="speaker" xml:id="i-d87c890d494e9f3c-0">
            Anf. 14 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-74d9b54713d0e4ab-6">
            <seg xml:id="i-f2c12c4d2a756512-0">
              Herr talman! När jag lyssnar på Leif Jakobsson skulle jag själv
              nästan behöva bläddra tillbaka i min egen kalender för att se
              om jag verkligen inte har haft någon träff med min danske kollega
              Hans Christian Schmidt. Men jag kan konstatera att jag har haft
              det ett flertal gånger och kommer även att ha det snart igen.
            </seg>
            <seg xml:id="i-be223b3d86823134-0">
              Men det är bra att Leif Jakobsson har en uttalad ambition om
              vad jag som statsråd borde göra. Flera av punkterna är inte heller
              felaktiga. Det är lite grann i linje med det som det arbetas.
            </seg>
            <seg xml:id="i-b2b1524115b44177-0">
              Leif Jakobsson säger utifrån den första punkten att jag egentligen
              bör ta den danska staten, som är en av parterna, i örat för att
              tala om att man ska hålla sig till sitt avtal. Det är underförstått
              att när det gäller ett avtal som är gjort mellan två parter, där
              den danska staten är en och de trafikhuvudmän som vi har på den
              svenska sidan är den andra, är det i första hand där som diskussionen
              och ansvarsutkrävandet ska ske. Det är där som följderna också
              tas om någonting inte händer. Precis detta ansvar tar våra svenska
              trafikhuvudmän. Jag har en ständig dialog med dem då jag blir
              uppdaterad och informerad.
            </seg>
            <seg xml:id="i-84a61a52ca32b9ef-0">
              Att Sverige inte skulle acceptera att vi tar ett steg tillbaka
              är självklart. Varför skulle vi annars ha diskussioner som snarare
              handlar om hur vi ska utveckla Öresundsintegrationen? Och varför
              pratar vi i så fall över huvud taget om en ny HH-förbindelse om
              vi inte tror på integrationen och behovet av att ha mer, inte
              mindre, förbindelser över Sundet?
            </seg>
            <seg xml:id="i-58a81d4fc8d64f84-0">
              Det tredje handlar om att jag som statsråd borde använda hårdare
              uttryck gentemot den danska sidan utifrån att vi satsar och jobbar
              för att förbättra det svenska järnvägssystemet. Det gör vi uttryckligen
              på den svenska sidan men också i kontakter där det faktiskt redan
              har givit resultat.
            </seg>
            <seg xml:id="i-e966c9d2520b2e77-0">
              Jag tror att de som hänger med i denna diskussion ska komma ihåg
              en sak när det gäller förseningar i trafiken över Sundet. Den
              danska sidan har 6 mil järnväg innan man kommer fram. Den svenska
              sidan har många gånger upp till 50 mil. Det finns många fler sträckningar
              som gör att förseningar kan uppkomma. Men likväl kan det inte
              accepteras. Det är också därför som man på Malmö station har haft
              extratåg att sätta in. Vid minsta misstanke om försening över
              Sundet sätts det in ett extratåg.
            </seg>
            <seg xml:id="i-af4ceee614cd4b3d-0">
              Nu har vi de fyra spåren runt Malmö central i gång. Det kommer
              att bli bättre redan efter hösten, och vi ser redan nu att vi
              har bättre punktlighet från den svenska sidan än man har från
              den danska sidan.
            </seg>
            <seg xml:id="i-c91511b15f6f1d2f-0">
              Det sker alltså saker, och det görs förbättringar. Det är inte
              där som problemet ligger.
            </seg>
            <seg xml:id="i-865cfcbf7683f167-0">
              Just nu tycker jag att det är mycket mer intressant att faktiskt
              följa vad man gör på den danska sidan i sina bolag. Hur fungerar
              diskussionerna mellan trafikhuvudmännen, och vad sker i praktiken?
            </seg>
            <seg xml:id="i-14b2df186b1e8ab6-0">
              Jag har blivit uppdaterad inte minst under denna vecka och inte
              minst efter diskussioner som fördes i regionsamarbetet. Leif Jakobsson
              nämnde själv diskussionerna om Kastrup. Det pågår en hel del där
              nere.
            </seg>
            <seg xml:id="i-a1803c634b9e17ca-0">
              Men min uppfattning är att den som faktiskt har ansvaret, den
              som har efterfrågat och som har fått ansvaret av oss, tar det
              fullt ut. Jag ser ingenting i dagsläget som gör att jag för den
              skull skulle behöva ingripa. Men jag kan tala om för Leif Jakobsson
              att jag redan i nästa vecka med stor sannolikhet kommer att träffa
              min danska kollega igen.
            </seg>
          </u>
          <note type="speaker" xml:id="i-f95011d2fb4a9b8f-0">
            Anf. 15 LEIF JAKOBSSON (S):
          </note>
          <u who="leif_jakobsson_79f517" xml:id="i-ba6eae2e58e84bf4-2">
            <seg xml:id="i-e09940004b80a14a-0">
              Herr talman! Ministern gör detta till en fråga om att tolka ett
              avtal. För mig handlar det faktiskt om utrikes relationer. Jag
              kanske har ställt interpellationen till fel person. Den skulle
              kanske ha ställts till Carl Bildt i stället. Det kanske är Utrikesdepartementet
              som ska hantera detta framöver. Detta är betydligt väsentligare
              än att vara bara en fråga om hur man upprätthåller detta avtal.
              Detta är inte bara en fråga om kommersiella relationer. Detta
              handlar om relationerna mellan Sverige och Danmark.
            </seg>
            <seg xml:id="i-69b79ecb1e359e6b-0">
              Än mer oroad blir jag när regeringen säger att man inte tar något
              ansvar för detta utan låter aktörerna på regional nivå sköta detta
              helt och hållet. Det som oroar mig är att man i debatten börjar
              ta till vapenskrammel på ett sätt som liknar vad två stater gör,
              när det gäller stödet till Kastrup och vilken betydelse Kastrup
              ska ha i framtiden. Det där är utrikespolitik, och det är regeringen
              som ansvarar för den.
            </seg>
            <seg xml:id="i-a939cc4b1d80023b-0">
              Det är min huvudsakliga poäng: Det handlar inte om att gå in
              och ta över ansvaret från de regionala huvudmännen, utan det handlar
              om att ge dem det stöd som behövs när det är fråga om en annan
              nation och en nation, som ministern själv sade, som är väldigt
              duktig på att förhandla. Det stödet kan vi ge genom att göra offentliga
              uttalanden och tala om var den svenska regeringen står, lämpligtvis
              enligt de tre punkter som jag föreslår.
            </seg>
            <seg xml:id="i-9106075f71afa0c1-0">
              För oss socialdemokrater är den här utvecklingen av nationellt
              intresse. Vi kommer tillsammans med våra danska partivänner att
              växla upp de här frågorna rejält. Vi ser en möjlighet till en
              utveckling av en kunskapsbaserad ekonomi i Öresundsregionen, ett
              nav i utvecklingen av riktiga jobb som ger bra löner och bra kvalitet,
              i stället för regeringens luftstickning i fas 3.
            </seg>
          </u>
          <note type="speaker" xml:id="i-a8a82f49c120db62-0">
            Anf. 16 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-74d9b54713d0e4ab-7">
            <seg xml:id="i-c25f17715e635714-0">
              Herr talman! När det gäller huruvida man ska tolka avtal eller
              inte om hela denna process handlar om att tolka avtal är ju oftast
              avtal i grunden till för att man över huvud taget ska veta vad
              man är överens om och framför allt vad man inte är överens om.
              Därför har parter avtal sinsemellan, och följer inte den ena parten
              avtalet finns det konsekvenser för det.
            </seg>
            <seg xml:id="i-8188db4c558371ab-0">
              Det låter här i kammaren som om det skulle finnas mer motstridigheter
              än vad det faktiskt finns, inte minst regionalt nere i Skåne där
              man faktiskt har en rätt enig linje om vad som är viktigt och
              riktigt oavsett vilket parti man företräder. Jag har ingen annan
              uppfattning än att det nu sker ett arbete, med den kraft och den
              förmåga som man har efterfrågat, tagit på sig och också nu har,
              med att se till att ha en bra tågförbindelse över sundet en förbindelse
              som är minst lika viktig för den danska sidan som för den svenska.
            </seg>
            <seg xml:id="i-b40855227c60fccc-0">
              Jag tycker att det vore bättre om vi fokuserade på att stötta
              regionen där nere. Jag gör det på mitt sätt, och jag hoppas att
              Leif Jakobsson också gör det. Men jag tror kanske inte att det
              alltid tjänar sitt syfte att stå och försöka framhålla att regeringen
              ingenting gör. Kom ihåg att det är de olika trafikhuvudmännen
              regionalt som själva har begärt att få ta ansvaret! De har fått
              det, och de gör det väldigt bra. Jag följer frågan väldigt noga
              varje dag, och jag har inget skäl att tro att det inte skulle
              fungera.
            </seg>
            <seg xml:id="i-2a145ad4b0e1b33f-0">
              Till sist när det gäller resenärerna: Skulle det inte fungera
              fortsättningsvis med den avtalspart man har i dag finns det flera
              andra med intresse av att få köra trafiken i stället.
            </seg>
          </u>
          <note xml:id="i-267ce77b02e0b0ca-1">
            Överläggningen var härmed avslutad.
          </note>
          <note xml:id="i-1b110a94de643f71-0">
            4 § Svar på interpellation 2010/11:351 om regeringens tågsatsning
          </note>
          <note type="speaker" xml:id="i-f4b137a8be1c30f3-0">
            Anf. 17 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-74d9b54713d0e4ab-8">
            <seg xml:id="i-2a86614411c7eea0-0">
              Herr talman! Stina Bergström har frågat mig hur regeringens satsning
              för 2011 på 800 miljoner kronor i ökat underhåll och drift till
              järnvägen ska finansieras, om det är min avsikt att Trafikverket
              i år kommer att ha mindre pengar till drift och underhåll än föregående
              år samt vilka åtgärder jag i så fall avser att vidta för att undvika
              problem i tågsystemet kommande vinter.
            </seg>
            <seg xml:id="i-fed77bb4f9f2c11c-0">
              Regeringen beslutade förra våren om en historisk infrastruktursatsning
              på närmare 500 miljarder kronor fram till år 2021. Vidare har
              regeringen den senaste mandatperioden kraftfullt ökat resurserna
              för drift och underhåll av det svenska järnvägsnätet. Sedan 2006
              och fram till i år har anslagen till drift och underhåll av järnvägsnätet
              ökat med ungefär 40 procent i löpande prisnivå. Utöver denna betydande
              satsning presenterade regeringen genom partiledarna den 8 april
              i år en ytterligare satsning på järnvägen med 800 miljoner för
              innevarande år, 2011.
            </seg>
            <seg xml:id="i-68449c2ce00e4050-0">
              De insatser för att stärka järnvägssystemet, inte minst under
              vintertid, som Banverket, numera Trafikverket, påbörjade under
              2010 inom befintliga ekonomiska ramar kommer därmed att kunna
              fortsätta. För att inleda nödvändiga åtgärder redan nu inför kommande
              vinter ska Trafikverket kunna utnyttja sin anslagskredit. Denna
              återställs när medel görs tillgängliga 2012.
            </seg>
            <seg xml:id="i-3bd311fd6970920a-0">
              Regeringens särskilde utredare angående järnvägens vinterberedskap,
              Per Unckel, lämnade slutbetänkandet Förbättrad vinterberedskap
              inom järnvägen under hösten 2010. Utredarens huvudförslag var
              att ett samlat åtgärdsprogram för järnvägens vinterberedskap bör
              upprättas och skötas av Trafikverket. Men det bör tilläggas att
              ansvaret för förbättrad vinterberedskap ligger hos samtliga aktörer
              inom järnvägsbranschen. Endast med ett samarbete mellan alla berörda
              aktörer kan liknande situationer som den gångna vinterns väderproblematik
              motverkas. Regeringen har nu beslutat att Trafikverket ska upprätthålla
              och till regeringen årligen redovisa ett samlat åtgärdsprogram
              för järnvägens störningsberedskap, med särskilt vinterfokus.
            </seg>
            <seg xml:id="i-1c2ea9982ddd5abc-0">
              Jag vill också i sammanhanget nämna att regeringen i mars gav
              Trafikverket i uppdrag att analysera kapacitetsbehoven inom järnvägen.
              Särskilt ska aspekter belysas som kan identifiera flaskhalsar,
              behov av följdinvesteringar i andra delar av transportsystemet,
              i vilken mån ekonomiska styrmedel kan bidra till ett effektivare
              järnvägssystem samt hur drifts- och underhållsåtgärder kan bidra
              till effektivitetsökningar. Förbättringarna ska kunna ske på såväl
              kort som medellång och lång sikt. En första delrapport ska lämnas
              i oktober i år, och slutrapportering ska ske nästa år den 29 februari.
            </seg>
            <seg xml:id="i-9a3fb8b07c172949-0">
              Regeringen har därmed lagt grunden för bättre underhåll och investeringar
              i järnväg de kommande åren. Järnvägen ska, steg för steg, bli
              tillförlitlig och robust. Något annat är inte acceptabelt.
            </seg>
          </u>
          <note type="speaker" xml:id="i-6436320e9a9dd7d3-0">
            Anf. 18 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-bce3fc14ba7485bb-0">
            <seg xml:id="i-68f2701c332ea01b-0">
              Herr talman! Jag vill börja med att tacka statsrådet för svaret
              på min interpellation, även om jag inte tycker att jag har fått
              svar på de tre frågor jag ställde.
            </seg>
            <seg xml:id="i-cbaad08e5c742dc9-0">
              Jag skulle vilja börja med den första frågan om finansieringen
              av de 800 miljonerna. Precis som statsrådet sade presenterades
              regeringens så kallade tågsatsning stort vid en presskonferens
              den 8 april där Alliansens samtliga partiledare deltog. Jag, som
              länge stridit för mer pengar till järnvägen, satt som klistrad
              vid datorn och lyssnade. Jag måste säga att 800 miljoner är en
              början, så jag blev uppriktigt glad över vad jag hörde.
            </seg>
            <seg xml:id="i-9c0a3e83284f67fa-0">
              På frågan var pengarna skulle tas ifrån svarade Göran Hägglund
              och Maud Olofsson: Det är helt nya pengar. Göran Hägglund slog
              också fast att de 800 miljonerna skulle finnas med i det som förut
              kallades tilläggsbudgeten. Döm om min förvåning när jag fick det
              som nu kallas vårändringsbudgeten knappt en vecka senare. I den
              fanns nämligen inte ett ord om dessa 800 miljoner. Vi har därefter
              fått reda på att de 800 miljonerna inte är några nya pengar; de
              är ett lån. Trafikverket får låna pengar ur sin anslagskredit
              till regeringens järnvägssatsning.
            </seg>
            <seg xml:id="i-9a68fb8f9542eab1-0">
              Vid gårdagens möte med trafikutskottet hade vi representanter
              för både Finans- och Näringsdepartementet och Trafikverket hos
              oss. De var där för att svara på samma frågor som jag nu har ställt
              till statsrådet. Vi fick då bland annat veta att trots de extra
              800 miljonerna har Trafikverket 400 miljoner mindre i år till
              drift och underhåll än förra året: 7 miljarder i stället för 7,4
              miljarder.
            </seg>
            <seg xml:id="i-f472d8c4c51926ec-0">
              På det sättet fick jag svaret på min andra fråga den som statsrådet
              inte alls har svarat på och det är en oroande uppgift.
            </seg>
            <seg xml:id="i-a4144d4718b6be83-0">
              Vi fick också veta att Trafikverket i år kommer att ha utnyttjat
              1,6 miljarder av sin anslagskredit. Statsrådet säger i sitt svar
              till mig att Trafikverket får utnyttja sin anslagskredit för att
              inleda nödvändiga åtgärder inför kommande vintrar. Statsrådet
              säger också att denna återställs när medel görs tillgängliga 2012.
            </seg>
            <seg xml:id="i-bdee3661f7cdd563-0">
              Nu undrar jag: Vad innebär detta? Innebär det att Trafikverket
              redan 2012 ska betala tillbaka dessa pengar, eller innebär det
              att regeringen kommer att efterskänka de pengar som Trafikverket
              nu får ta ur krediten? Det hoppas jag att Catharina Elmsäter-Svärd
              kommer att ge mig ett svar på, för det är en viktig upplysning.
              Jag undrar också: Varför finns dessa 800 miljoner inte med i vårändringsbudgeten,
              trots att Göran Hägglund sade det så tydligt vid presskonferensen?
            </seg>
          </u>
          <note type="speaker" xml:id="i-dbf3c5764f8a4b3c-0">
            Anf. 19 LARS TYSKLIND (FP):
          </note>
          <u who="lars_tysklind_527bfb" xml:id="i-c4adf6e73429e308-0">
            <seg xml:id="i-5b12b5e0fcbb7122-0">
              Herr talman! Jag kan börja med att instämma i infrastrukturministerns
              svar. Jag har väl egentligen inget att andra mot det. Jag tycker
              dock att det är viktigt att vi här ser på helheten och det långsiktiga
              perspektivet.
            </seg>
            <seg xml:id="i-c485514152bf697e-0">
              Utan tvekan är det så att regeringen, Stina Bergström och jag
              har en liknande verklighetsuppfattning när det gäller det långsiktigt
              eftersatta underhållet av järnvägsnätet. Det är helt uppenbart
              att regeringen är medveten om och jobbar väldigt långsiktigt och
              konsekvent med detta. I det sammanhanget är grunden och det som
              är viktigt naturligtvis det långsiktiga. Anslagsnivån för drift
              och underhåll har höjts betydligt. Den ligger nu på 5,2 miljarder
              i stället för som tidigare 3,8 miljarder.
            </seg>
            <seg xml:id="i-4e8583817124382c-0">
              Stina Bergström refererade till processen som pågår i trafikutskottet
              kring vårändringsbudgeten. Vi hade som sagt en dragning i trafikutskottet
              i går med representanter för både regeringen och Trafikverket.
              Att det finns skillnader mellan år när det gäller drift- och underhållspengar
              till järnväg var helt uppenbart, och man visade väldigt tydligt
              vad det berodde på. Det var ett tydligt stapeldiagram, där man
              såg att den höjda anslagsnivån låg som en trygg och säker grund
              i botten. Att det sedan blev skillnader berodde på och det kunde
              man tydligt se att det görs extrasatsningar. Det är naturligtvis
              en följd av att regeringen verkligen jobbar seriöst med frågan
              för att långsiktigt komma till rätta med det eftersatta underhållet.
            </seg>
            <seg xml:id="i-40b6f76625e99cfe-0">
              Vidare redovisades väldigt tydligt detta med att arbeta med anslagskredit
              och att det är ett helt naturligt sätt att arbeta. Det beror mycket
              på att man inom just detta område är väldigt beroende av flexibilitet
              och att kunna göra insatser. Man visade hur anslagskrediterna
              varit både minus och plus över tid. Det kändes alltså väldigt
              tryggt. Det är så man arbetar, och man har arbetat så under en
              lång tid. Detta är ingen ny företeelse. Som generaldirektören
              för Trafikverket sade har det ur verksamhetens synpunkt ingen
              betydelse hur man administrerar pengarna och var de kommer ifrån.
            </seg>
            <seg xml:id="i-a94e0e8e20e2b883-0">
              Herr talman! Sedan blir det väldigt mycket diskussion om anslagsnivåer.
              Jag skulle nog vilja framhålla en annan del av arbetet som jag
              tror är minst lika viktig och där regeringen verkligen jobbar
              brett, och det är att få det till system så att de pengar som
              finns används effektivt. Vi har fått en del rapporter från Riksrevisionen
              som har visat att det historiskt har funnits brister.
            </seg>
            <seg xml:id="i-7f7d73b8bf98ce1a-0">
              Samtidigt, när vi har haft diskussioner i riksdagen i dessa sammanhang,
              har vi kunnat redovisa att regeringen jobbar väldigt brett för
              att få till en bättre uppföljning, en bättre analys och även en
              bättre återrapportering till riksdagen för att vi ska kunna veta
              att pengarna används effektivt. Det är alltså en delad frågeställning.
              Det handlar dels om att tillföra de resurser som krävs och dels
              om att använda dem effektivt.
            </seg>
            <seg xml:id="i-8ddf9cf493f58166-0">
              Nu blir det mer en diskussion om pengarnas väg fram till verksamheten,
              men som sagt: Generaldirektören var väldigt tydlig med att det
              ur verksamhetens synpunkt inte hade någon betydelse på vilken
              sätt pengarna togs fram. När spaden sattes i jorden märktes inte
              det.
            </seg>
          </u>
          <note type="speaker" xml:id="i-ba4bcb61bdb5f6be-0">
            Anf. 20 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-74d9b54713d0e4ab-9">
            <seg xml:id="i-1583d8acb56608fd-0">
              Herr talman! Jag tror att vi alla egentligen söker hur och på
              vilket sätt vi kan få mer infrastruktur för pengarna, och ännu
              hellre hur mycket tidigare vi kan få infrastruktur. Det gäller
              nog över hela landet, och särskilt har vi haft fokus inte minst
              på järnvägen.
            </seg>
            <seg xml:id="i-5eb16f152bb09f74-0">
              När det gäller anslagen, som är det som regeringen förfogar över
              och som också riksdagen fattar beslut om, är det en del och det
              redovisade också Lars Tysklind som Trafikverket har att disponera.
              Sedan har Trafikverket, precis som andra myndigheter, andra typer
              av resurser som de har möjlighet att förfoga över. När det gäller
              Trafikverket har de dels anslaget, som år efter år har höjts.
              De har även banavgifterna att ta in, som också används till drift
              och underhåll. Det har dessutom funnits särskilda, tillfälliga
              satsningar. Sedan har vi detta med anslagskrediten. Det finns
              ett visst utrymme, just för att kunna ha flexibiliteten över åren.
            </seg>
            <seg xml:id="i-a534ec3fda28f358-0">
              Då ingår dock också att när en myndighet precis som Trafikverket
              använder sig av den jag skulle kunna säga som Stina Bergström;
              man lånar lite av sig själv ska det återställas och återbetalas.
              I fallet med de 800 miljonerna har det tydligt sagts från regeringen
              att Trafikverket för att redan under innevarande år kunna förbereda
              sig, inte bara för vintern utan för att bygga upp robustheten,
              kan arbeta med detta nu och använda sig av anslagskrediten. När
              höstbudgeten kommer blir man dock kompenserad via anslaget. Det
              är inte tänkt så att de 800 miljonerna på så sätt ska återbetalas,
              vilket man annars gör när man använder sig av anslagskrediter.
            </seg>
            <seg xml:id="i-9c989fa4aaf89e9d-0">
              Detta är det inget konstigt att Trafikverket gör; det tidigare
              Banverket har gjort precis likadant över åren. Vi kan särskilt
              tydligt se att man åren 20022004 använde sig väldigt mycket av
              anslagskrediten. Detta görs inte minst för att man har oerhört
              många olika projekt som går, men också för att vädret har en tendens
              att variera extra kraftigt särskilt de två senaste vintrarna.
              Jag tycker att detta är viktigt att ha med.
            </seg>
            <seg xml:id="i-1ecdde510aa41299-0">
              Jag tror egentligen att Stina Bergström hade sina förhoppningar
              när dessa extrapengar presenterades. Vi ska vara väldigt noggranna
              med att vi när vi tillför pengar också vet att de kan komma att
              effektivt användas. I den dialog som inte minst jag har med min
              myndighet Trafikverket kunde vi konstatera att så väldigt mycket
              mer än detta har de heller inte förmåga att göra av med under
              innevarande år.
            </seg>
            <seg xml:id="i-328c6a4b46f7686f-0">
              Däremot har vi nu ett underlag där de redan har kommit in med
              en egen analys av hela järnvägssystemet och hur tillståndet ser
              ut. Det ligger på längre sikt. Tillsammans med vårt uppdrag om
              kapacitetsökningen är det ett bra underlag för att se vad som
              behöver komma till utöver detta under de kommande åren. Nu pratar
              vi egentligen bara innevarande år.
            </seg>
            <seg xml:id="i-b5dd73c5cfb2840e-0">
              Då kommer vi också att ha möjlighet att följa, både på Trafikverkets
              hemsida och genom att få det redovisat, hur man faktiskt har tänkt
              använda dessa 800 miljoner. Det tror jag också är väldigt intressant,
              att se hur man kan gå vidare med underhåll och trimningar i Helsingfors
              och Mälardalen. Det gäller till exempel Malmbanan som har haft
              stora problem, inte bara på grund av vintern utan också för att
              det är trångt på spåren.
            </seg>
            <seg xml:id="i-045215a0a916706a-0">
              Svaret på den fråga Stina Bergström ställde är alltså att man
              normalt sett ska återställa anslagskrediten från sitt eget sparande.
              I detta fall kommer regeringen att fatta beslut för att kompensera
              så att man inte ska behöva göra det på samma sätt.
            </seg>
          </u>
          <note type="speaker" xml:id="i-19b4264d665b3d46-0">
            Anf. 21 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-bce3fc14ba7485bb-1">
            <seg xml:id="i-6a9f0f8017a83116-0">
              Herr talman! Jag tackar Catharina Elmsäter-Svärd för svaret på
              en av de två frågor jag ställde i mitt förra inlägg. Nu förstår
              jag lättare och känner mig lugnare. 800 miljoner kronor har Trafikverket
              fått låna ur sin egen kredit med löfte om att inte behöva betala
              dem. Så kan man säga. Men jag förstår fortfarande inte varför
              regeringen har valt att göra på det här sättet.
            </seg>
            <seg xml:id="i-f0f7981f64c064f5-0">
              Statsrådet pratade om Trafikverkets februarirapport, Situationen
              i det svenska järnvägsnätet . Vi är många som har studerat den.
              Den visar att de nivåer på underhåll och investeringar som vi
              har i dag kommer att leda till fortsatta försämringar i tågtrafiken.
              Trafikverket slår fast att det för att undvika ytterligare försämringar
              behövs minst 1,3 miljarder till under 2011. Det sade man redan
              i februari. Av dessa behövs 500 miljoner till reinvesteringar,
              300 miljoner till trimningsåtgärder och 500 miljoner till ökat
              underhåll. Det handlar alltså om 1,3 miljarder för att underhålla
              de spår vi har.
            </seg>
            <seg xml:id="i-3f71eb9fae39db8d-0">
              Miljöpartiet föreslår den summan i vår tilläggsbudgetmotion för
              2011. Vi föreslår också att regeringen tillför mer pengar till
              järnvägsinvesteringar redan under 2011, så att vi kan bygga mer
              järnväg redan i år och så att vi kan återuppta planeringen av
              höghastighetsbanorna.
            </seg>
            <seg xml:id="i-da54bcf8ad378c8a-0">
              Jag vet att både Trafikverkets generaldirektör Gunnar Malm och
              statsrådet har sagt att 800 miljoner kronor är nog och att det
              inte skulle gå att hinna underhålla för mer pengar i år. Jag tillåter
              mig att tvivla på att detta verkligen stämmer. Men om det nu skulle
              vara så, om Trafikverket för att kunna genomföra underhåll behöver
              ha en framförhållning på ett eller ett och ett halvt år, är det
              väl ännu viktigare att regeringen tar ett snabbt beslut om hur
              mycket pengar man är beredd att satsa på järnvägen om ett år och
              ett och ett halvt år. På presskonferensen den 8 april lät det
              som om regeringen gjort det, men jag känner att vi blev lurade
              där. De besluten är inte tagna.
            </seg>
            <seg xml:id="i-298ad522f5a7669a-0">
              I regeringens vårproposition kan vi läsa att regeringen inte
              ens har tagit beslut om årets pengar. Regeringen kommer att under
              2011 fatta nödvändiga beslut för att skapa det utrymme som krävs
              för att öka insatserna för banhållning med 800 miljoner kronor.
              Så står det i vårpropositionen. Jag vill fråga Catharina Elmsäter-Svärd:
              Vad är det för beslut som ska fattas, och varför kunde de besluten
              inte fattas innan regeringen gick ut och slog på stortrumman den
              8 april?
            </seg>
          </u>
          <note type="speaker" xml:id="i-df29b58ba7f5db72-0">
            Anf. 22 LARS TYSKLIND (FP):
          </note>
          <u who="lars_tysklind_527bfb" xml:id="i-c4adf6e73429e308-1">
            <seg xml:id="i-0d5c70ea5c63f90b-0">
              Herr talman! Jag har egentligen inte så mycket att tillägga.
              Men jag tycker att det är väldigt bra att infrastrukturministern
              ger ett så tydligt besked om att det är 800 miljoner och att det
              de facto är nya pengar. Man har från Trafikverkets sida konstaterat
              att det är ett viktigt stöd i det långsiktiga arbetet för att
              öka järnvägsnätets tillförlitlighet.
            </seg>
            <seg xml:id="i-b9748b87529d5695-0">
              Att Trafikverket nu på sin hemsida redovisar detta objekt för
              objekt gör det väldigt konkret. Det är naturligtvis ett utslag
              av det arbete som regeringen och myndigheterna har gjort för att
              effektivisera användningen av pengar. Man visar svart på vitt
              vart pengarna går. Lite kopplat till den föregående interpellationsdebatten
              kan man utläsa till exempel att Öresund och väst skulle få ungefär
              170180 miljoner. Man kan se vart pengarna går, och det blir väldigt
              konkret.
            </seg>
            <seg xml:id="i-c09c9abeb512d084-0">
              Som sagt är det viktiga beskedet att det är nya pengar. Det är
              ett väldigt tydligt svar på frågan. Anslagskredit är ett naturligt
              sätt att arbeta. Det har vi också fått besked om.
            </seg>
          </u>
          <note type="speaker" xml:id="i-2aa3b1dde1ff502b-0">
            Anf. 23 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-74d9b54713d0e4ab-10">
            <seg xml:id="i-05762e2756074abb-0">
              Herr talman! Stina Bergström säger att regeringen borde fatta
              ett snabbt beslut och snabbt tala om hur mycket pengar som borde
              tillföras. Det kan vara en aspekt som är helt okej, men samtidigt
              väldigt farlig. Ska vi verkligen mena allvar med att bygga upp
              en robusthet i järnvägen tror jag att det är minst lika viktigt
              att veta vad det är som behöver göras, när det kan göras och vad
              det kommer att kosta. Då är Trafikverkets rapport som kom i februari
              ett bra underlag. Man tittar på livslängden på det vi redan har
              i systemet med signalsystemen, bärigheten och så vidare. Det är
              faktisk kunskap som till vissa delar är ny. Man fångar även in
              kunskap om vad det är som gör att driften och underhållet inte
              fungerar på det sätt som vi har tänkt oss. Hur ser det ut med
              forskningen och kunskaperna? Det finns en hel del tomma luckor
              även där.
            </seg>
            <seg xml:id="i-235bee8a56ccd094-0">
              Vad som också kan vara bra att känna till är att vi hur snabbt
              vi än fattar beslut har den ständiga kampen med tiden. Bara som
              ett exempel: Om vi har 6 000 växlar som skulle behöva åtgärdas
              och kan klara av 200 per år tar det 30 år att gå igenom alla växlar.
              Det är på tok för långsamt, men det är samtidigt en verklighet
              som vi ska förhålla oss till. Det kan vara ganska intressant,
              herr talman, med ett perspektiv på hur lång tid det tar att vidta
              åtgärder i järnvägssystemet eller bygga nya järnvägsbanor och
              räls.
            </seg>
            <seg xml:id="i-e17d74cb8c80a08a-0">
              Det är väldigt intressant att den myndighet som har ansvar för
              att tala om vad man behöver ha in också kommer med bra information.
              När tidningen Riksdag &amp; Departement tittar tillbaka kan vi konstatera
              att det dåvarande Banverket under åren 20002006 fick betydligt
              mindre när de äskade av den socialdemokratiska regeringen. Men
              de facto har man under åren 20072011 sammantaget fått mer än man
              äskat. Det här kan man hålla på och raljera hur mycket man vill
              om, men det sätter också fingret på det som är problematiskt.
            </seg>
            <seg xml:id="i-985cff3778a00d26-0">
              Nu har vi tagit ett krafttag, för vi ser betydelsen av vad som
              händer när trafiken ökar. Allt fler människor tar tåget och fler
              inom näringslivet vill transportera med tåget. Då ökar trycket.
              Då ökar också naturligtvis behovet av att reinvesteringar, underhåll
              och drift kommer i kapp. Därför har vi höjt anslaget med över
              40 procent de senaste åren.
            </seg>
            <seg xml:id="i-0a1454a40313bcd6-0">
              Sedan kan man alltid fundera på om det är tillräckligt. Vi har
              nu konstaterat att vi redan i år tillför ytterligare pengar i
              dialog med Trafikverket utifrån vad de faktiskt mäktar med att
              kunna göra av med. Vi säger också i den skrivning som kom i våras
              att vi kommer att fatta fler beslut om det som behöver göras sedan
              utifrån de uppdrag som vi nu har givit och som ganska snart ska
              komma tillbaka till regeringen. Hur och på vilket sätt kan vi
              öka kapaciteten i järnvägssystemet? Det är jätteviktigt. Hur och
              på vilket sätt kan vi ta hänsyn till behovet av den arbetspendling
              som sker inte minst i våra storstadsregioner? Detta är ett stort
              behov som vi har.
            </seg>
            <seg xml:id="i-a365b0f3ef0db288-0">
              Om vi inte skulle göra någonting från regeringens sida utifrån
              den åtgärdsplan för de kommande tolv åren som vi beslutat om vet
              vi i dag att kapacitetsproblemen och flaskhalsarna skulle kvarstå.
              Det är precis det vi vill undvika. Stina Bergström och jag har
              möjligtvis ett gemensamt intresse av att järnvägen ska bli bättre.
              Jag tror att vi är något på spåren!
            </seg>
          </u>
          <note type="speaker" xml:id="i-dc6310bf7fa0b88a-0">
            Anf. 24 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-bce3fc14ba7485bb-2">
            <seg xml:id="i-bad1d524c036c48e-0">
              Herr talman! Jag tror också att vi har ett gemensamt intresse.
            </seg>
            <seg xml:id="i-d338ab4314a222a7-0">
              I sitt interpellationssvar säger statsrådet en viktig sak som
              jag vill ta upp avslutningsvis. Det gäller järnvägens vinterberedskap.
              Statsrådet säger att ansvaret för förbättrad vinterberedskap ligger
              hos samtliga aktörer inom järnvägsbranschen, och det är sant.
              Det är ett ansvar som delas mellan Trafikverket, de underentreprenörer
              som sköter underhållet av spåren, alla de bolag som bygger de
              nya spåren samt de olika operatörer som kör på spåren.
            </seg>
            <seg xml:id="i-d6d9611c8c4b2bfb-0">
              Vi vet också att delat ansvar kan bli ingens ansvar. Vi har diskuterat
              detta tidigare här i kammaren, Catharina Elmsäter-Svärd och jag.
              I en fråga är vi rätt överens, har jag känt: Det handlar inte
              bara om att anslå mer pengar till järnvägen. Det handlar också
              om att se till att de används så effektivt som möjligt.
            </seg>
            <seg xml:id="i-4065360c464b2c0d-0">
              Jag vill därför avslutningsvis återkomma till min tredje fråga
              om vilka åtgärder statsrådet tänker vidta för att undvika problemet
              i tågsystemet kommande vintrar och också alla andra årstider.
              Vem ska få huvudansvaret för att tågen kommer i tid?
            </seg>
            <seg xml:id="i-d6399f90496e5d6c-0">
              För att tala klarspråk: Är det inte dags att nu stoppa avregleringen,
              Catharina Elmsäter-Svärd? Är det inte dags att se till att järnvägen
              fungerar innan vi släpper in fler aktörer som ska dela på ansvaret?
            </seg>
          </u>
          <note type="speaker" xml:id="i-89e93d8ea543e591-0">
            Anf. 25 Statsrådet CATHARINA ELMSÄTER-SVÄRD (M):
          </note>
          <u who="unknown" next="cont" xml:id="i-15648c0d04e46ab4-0">
            <seg xml:id="i-22fad3370091403f-0">
              Herr talman! När jag lyssnar på flera av aktörerna som varit
              med i den marknadsöppning eller avreglering som skett när det
              gäller godstrafiken sedan 1988 är det inte många som ställer sig
              upp och säger att de vill gå tillbaka till hur det var förr. Det
              har utvecklats väldigt många mer nya koncept.
            </seg>
            <seg xml:id="i-70561d5408ebd78b-0">
              När det gäller marknadsöppningen på persontågssidan är vi ännu
              inte riktigt där. Däremot har vi kunnat se viss upphandlad trafik
              som har givit ett utbud för resenärerna i både pris och tider
              så att de har fått ett val. Det är egentligen grunden som vi ser.
            </seg>
            <seg xml:id="i-9164ae489e24f40b-0">
              Oavsett ambitionen med en marknadsöppning från ett resenärsperspektiv
              har vi det grundläggande problemet med kapacitetsbristen. Den
              är den som vi nu successivt bygger bort, men det tar tid. Vi koncentrerar
              oss på att vårda det vi har.
            </seg>
            <seg xml:id="i-36f89d5b7a095428-0">
              Vi har ett kraftigt eftersatt underhåll inte minst på reinvesteringssidan.
              Det är därför som vi har höjt anslagen. Det gör det också möjligt
              att kunna gå vidare i snabbare takt.
            </seg>
            <seg xml:id="i-fef307050e7a6738-0">
              Problem i vinter när det gäller tågen är de facto inte ett vinterproblem.
              Men det blir desto mer besvärligt när det är kallt och mycket
              snö.
            </seg>
            <seg xml:id="i-d16e5d7e8520568c-0">
              Jag hade för inte så länge sedan en ny träff med alla aktörer
              där vi nu fokuserar på: Hur och på vilket sätt kan information
              till resenärer bli mycket bättre och informationen sinsemellan?
            </seg>
            <seg xml:id="i-8a77c915a5f4fe82-0">
              Det handlar också om att de som kör tågen har god tillgång till
              fordon. Det är inte heller så lätt. I går var jag och provåkte
              SJ:s nya Reginatåg som ska ersätta X2000-tågen. De kommer successivt
              in. Man räknar med att ha 20 nya tåg efter sommaren. Det finns
              en hel del som vi gör.
            </seg>
          </u>
          <note xml:id="i-267ce77b02e0b0ca-2">
            Överläggningen var härmed avslutad.
          </note>
          <note xml:id="i-498adffd28f540dc-0">
            Ajournering
          </note>
          <note xml:id="i-a2362b4aef8a06d3-0">
            Kammaren beslutade kl. 10.23 på förslag av andre vice talmannen
            att ajournera förhandlingarna i cirka tio minuter i väntan på
            att finansminister Anders Borg (M) skulle infinna sig i kammaren
            för att lämna svar på interpellation 2010/11:296.
          </note>
          <u who="unknown" prev="cont" xml:id="i-860474394d405c45-0">
            <seg xml:id="i-e20bc3d1947f79e4-0">
              Återupptagna förhandlingar
            </seg>
            <seg xml:id="i-e20bc3d1947f79e4-1">
              Återupptagna förhandlingar
            </seg>
          </u>
          <note xml:id="i-ac5035c08ea8ede4-0">
            Förhandlingarna återupptogs kl. 10.30.
          </note>
          <note xml:id="i-498adffd28f540dc-1">
            Ajournering
          </note>
          <note xml:id="i-d55db603582e2bc4-0">
            Kammaren beslutade kl. 10.30 på förslag av andre vice talmannen
            att ajournera förhandlingarna i ytterligare fem minuter i väntan
            på finansminister Anders Borg (M).
          </note>
          <note xml:id="i-31b8c2d4786e15d7-0">
            Förhandlingarna återupptogs kl. 10.35.
          </note>
          <note xml:id="i-4d2094a2a8e62c6e-0">
            5 § Svar på interpellation 2010/11:296 om stimulans av bilpooler
          </note>
          <note type="speaker" xml:id="i-a0b1653154f59129-0">
            Anf. 26 Finansminister ANDERS BORG (M):
          </note>
          <u who="unknown" xml:id="i-74d9b54713d0e4ab-11">
            <seg xml:id="i-0f520292e300e48d-0">
              Herr talman! Jonas Sjöstedt har frågat mig vilka åtgärder jag
              avser att vidta för att stimulera bilpoolernas verksamhet. Han
              föreslår att bilpoolernas fordon ska undantas från trängselskatt.
            </seg>
            <seg xml:id="i-6285dbfb748b5c84-0">
              Huvudsyftet med trängselskatten är att minska trängseln i trafiken.
              Utgångspunkten är därför att samtliga bilar som passerar betalstationerna
              också ska betala trängselskatt. Alla bilar som kör i det skattebelagda
              området ger upphov till trängsel. De bidrar också till att försämra
              luftkvaliteten. Detta gäller även för bilar som ingår i en bilpool.
              Regeringen har därför inte några planer på att undanta bilar som
              ingår i en bilpool.
            </seg>
            <seg xml:id="i-becb4cdf3d4e4065-0">
              Jonas Sjöstedt föreslår även att momsen på bilpoolernas verksamhet
              ska sänkas till 6 procent. Momsreglerna är harmoniserade inom
              EU. I EU:s momsdirektiv finns en lista över vilka varor och tjänster
              som medlemsstaterna får ha en reducerad moms på. Bilpoolernas
              verksamhet finns inte med på listan. Därför kan vi inte sänka
              momsen på bilpoolerna.
            </seg>
            <seg xml:id="i-664b4ef76d79c182-0">
              Jonas Sjöstedt föreslår också ökade möjligheter att ge bidrag,
              garantier eller riskkapital till poolerna när de startar upp.
              Jag ser inga skäl till att staten skulle särbehandla bilpooler
              ekonomiskt på detta vis. De flesta svenska bilpooler har dessutom
              tillkommit och verkar helt utan offentligt stöd.
            </seg>
            <seg xml:id="i-19eecbdac4be618d-0">
              Mot denna samlade bakgrund avser jag inte att vidta några åtgärder
              i frågan.
            </seg>
          </u>
          <note type="speaker" xml:id="i-5bc08cec10d1afbd-0">
            Anf. 27 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-060a68ee7b98a582-0">
            <seg xml:id="i-3d7ba65e2a9bd4c0-0">
              Herr talman! Jag tackar finansministern för svaret. Jag frågade
              i min interpellation vilka åtgärder finansministern avser vidta
              för att stimulera bilpoolernas verksamhet. Även om jag tackar
              för svaret måste jag medge att det var lite tunt med åtgärder
              när det gäller vad man tänker göra för att stimulera bilpoolerna.
              Närmare bestäms var det ingen åtgärd alls som föreslogs i svaret.
            </seg>
            <seg xml:id="i-fa551240df595a1c-0">
              Jag beklagar det eftersom bilpoolerna spelar en positiv roll
              ur miljösynpunkt. Det har gjorts rätt omfattande studier som visar
              att den som väljer att vara med i en bilpool i stället för att
              ha en egen privatbil kör mindre bil. Det leder dessutom till att
              man behöver mindre parkeringsutrymme i städerna. Man använder
              också nästan alltid miljöfordon i bilpoolerna. Det finns alltså
              starka miljöskäl och klimatskäl till att gynna bilpoolernas verksamhet.
            </seg>
            <seg xml:id="i-5d23c9ce23e0a38a-0">
              En studie från Vägverket visar att en familjemedlem som är med
              i en bilpool i stället för att ha privatbil släpper ut 400 kilo
              mindre koldioxid per år. Räknat per bil i bilpoolerna blir det
              7 ton mindre koldioxid per år. Med tanke på att så mycket som
              var fjärde svensk kan tänka sig att vara med i en bilpool kan
              detta vara ett utrymme för en ganska betydande minskning av utsläpp
              av växthusgaser. Det är bakgrunden till min fråga. Jag tycker
              att detta är aktuellt.
            </seg>
            <seg xml:id="i-5f7d1943473b3aea-0">
              Jag skulle vilja ifrågasätta några av de argument som finansministern
              för fram. Minskar inte trängseln med bilpooler? Jo, om man minskar
              sitt bilåkande med 30 procent minskar rimligen också trängseln.
              Om det krävs betydligt färre bilar som ska parkeras inte minst
              i innerstäderna minskar också trängseln. Jag menar att det finns
              ett argument med bärighet för att man ska kunna behandla bilpoolerna
              på ett särskilt sätt när det gäller trängselavgifter, inte minst
              om det också handlar om miljöfordon.
            </seg>
            <seg xml:id="i-c7cf1f7554e2c86c-0">
              När det gäller momsen kan det naturligtvis vara så att EU inte
              tillåter detta. Men har finansministern och Finansdepartementet
              hört med EU? Har man sett på andra länder om det finns ett sätt
              att lösa detta? Det låter ganska rimligt att kunna ha samma moms
              på ett taxiföretag eller på kollektivtrafik som på en bilpool.
            </seg>
            <seg xml:id="i-056cf754974a88b1-0">
              När det gäller ekonomiska garantier är det inte ovanligt att
              man väljer att stimulera saker ekonomiskt i ekonomisk politik.
              Vi kan se på både ROT- och RUT-avdragen och diskutera dem länge.
              Det är egentligen en sorts stimulans av hela branscher. Varför
              då inte kunna stimulera en bransch som gör uppenbar ekologisk
              nytta i stället för någon som kanske inte gör det i samma omfattning?
            </seg>
            <seg xml:id="i-946d76907d9220b1-0">
              Som helhet, herr talman, tycker jag att detta visar på någonting
              som är en svaghet i den svenska budgetpolitiken frånvaron av klimatperspektiv.
              Nästan varje budgetåtgärd man vidtar kan räknas om i klimatpåverkan.
              Här finns ett tydligt samband. Ökad privat konsumtion har en mycket
              större klimatpåverkan än ökad samhällelig konsumtion har. Det
              finns en rad beräkningar som visar att sambandet kan vara så mycket
              som tre gånger starkare. Det regeringen gör i sitt budgetförslag
              är att kraftigt öka möjligheterna till privat konsumtion, framför
              allt för de grupper som har relativt goda inkomster. Det är de
              som redan utgör den tyngsta klimatbelastningen sammantaget.
            </seg>
            <seg xml:id="i-164faab2c6d70b4c-0">
              Jag undrar hur Finansens klimatanalys ser ut. Gör man någon klimateffektanalys
              av sina olika skatteförslag över huvud taget?
            </seg>
            <seg xml:id="i-de85958792d6be5d-0">
              När jag ser på politiken får jag intrycket att man verkar vara
              mer intresserad av kolhydrater än av koldioxider på Finansdepartementet
              med tanke på att man sänker restaurangmomsen. Det är också en
              ganska tveksam fördelningspolitisk åtgärd.
            </seg>
            <seg xml:id="i-2bf1a91290f4f839-0">
              Det kan jämföras med Vänsterpartiets budgetförslag som innebär
              ganska massiva offentliga investeringar. Det är något som jag
              tycker att det finns för lite av i Sverige dag när det gäller
              ett modernt järnvägsnät, alternativ energi och energisanering
              av fastigheter.
            </seg>
            <seg xml:id="i-9d96b9d7a96d79b0-0">
              På det sättet har den ekonomiska politiken ett ansvar för klimatpolitiken.
              Först när den ekonomiska politiken väger in klimateffekterna får
              man också en verklig effekt på reduktionen av växthusgaser. Man
              kan säga att bilkooperativ och bilpooler är en liten fråga i sammanhanget
              men ändock en symbolisk sådan.
            </seg>
          </u>
          <note type="speaker" xml:id="i-128b419e3c139430-0">
            Anf. 28 Finansminister ANDERS BORG (M):
          </note>
          <u who="unknown" xml:id="i-74d9b54713d0e4ab-12">
            <seg xml:id="i-5e0b2e94e10f14c4-0">
              Herr talman! Jag har inte för avsikt att föra en generaldebatt
              om ekonomisk politik med Jonas Sjöstedt med anledning av en interpellation
              om bilpooler utan tänker hålla mig lite snävare till frågeställningarna
              om bilpoolerna.
            </seg>
            <seg xml:id="i-9337d927f9ce03e7-0">
              Det är naturligtvis bra med bilpooler. Vill folk lösa sitt bekymmer
              med att köpa bil genom att ingå i en bilpool och därmed slippa
              kostnaden, stora avskrivningar och räntor på en bil är det säkert
              klokt. Många människor konsumerar säkert alldeles för mycket bil
              relativt vad de har råd med.
            </seg>
            <seg xml:id="i-013e656da5ab9cde-0">
              Det är följaktligen redan ekonomiskt lönsamt att ingå i en bilpool.
              Man delar på en del fasta kostnader för att äga en bil. Huruvida
              detta leder till att man åker mer eller mindre bil är däremot
              relativt oklart. I de genomgångar jag har fått av mina tjänstemän
              säger de att internationella studier pekar på relativt osäkra
              effekter, och det är inte så konstigt. Det mest rimliga är att
              tro att de människor som har för avsikt att åka väldigt lite bil
              är de som kan tänkas gå in i en bilpool. Ska detta ha en effekt
              ska det naturligtvis vara så att de dessutom åker mindre bil än
              vad de annars skulle ha gjort. Om det är ett antal personer som
              inte hade tänkt åka bil i någon större utsträckning som väljer
              att ha en bilpool och där inte heller åker bil i någon större
              utsträckning är effekten naturligtvis mycket begränsad.
            </seg>
            <seg xml:id="i-8ce134ed48c60723-0">
              Vi har också vidtagit en del åtgärder på det här området. Vägverket
              har haft i uppdrag att informera om fördelarna, inte minst de
              ekonomiska, med detta. Det tycks ha fungerat.
            </seg>
            <seg xml:id="i-5a1b8ff007ad467f-0">
              Låt oss anta att vi tar Jonas Sjöstedts fundering på allvar och
              säger: Vad är det vi vill uppnå här? Ja, vi vill uppnå mindre
              trängsel och mindre CO2. Som ekonom vet man att man alltid ska
              gå på den mest näraliggande åtgärden för att korrigera den brist
              eller den externalitet vi har här. Då är det rätt uppenbart att
              Jonas Sjöstedt i stället borde föreslå höjda biltullar respektive
              höjd CO2-skatt. Det skulle direkt åtgärda de två problem han vill
              komma åt. Att i stället välja subventioner till bilpooler, som
              har en relativt tveksam effekt och som med mycket stor sannolikhet
              har mindre effekt än höjda tullar respektive höjd CO2-skatt, verkar
              konstigt.
            </seg>
            <seg xml:id="i-1d6f6149454ac7a8-0">
              Ur det perspektivet skulle jag föreslå att Jonas Sjöstedt funderar
              på om han inte i stället ska föreslå höjda biltullar och höjd
              CO2-skatt givet vad hans utgångspunkt är.
            </seg>
            <seg xml:id="i-9a31c23711948b61-0">
              Ur mitt perspektiv är Sverige ett av de mest klimatambitiösa
              länderna i världen. Vi har varit pådrivande i EU och också tagit
              på oss egna åtaganden som är mycket långtgående. Det här följer
              vi upp med en omfattande arsenal av egna instrument som är bättre
              och mer välavvägda än praktiskt taget alla andra länders. Vi deltar
              i EU:s handelssystem, men vi har också en mycket hög egen CO2-skatt.
              På sikt får vi kanske en gemensam europeisk CO2-skatt via kommissionens
              förslag till energidirektiv. Det ligger på en femtedel av den
              svenska nivån. En femtedel av den svenska nivån är så långt som
              de mer ambitiösa länder EU kan tänka sig att gå.
            </seg>
            <seg xml:id="i-0c96ad8b3537f7eb-0">
              Vi ska göra en avstämning 2015. Vi har minskat nedsättningarna
              i den icke-handlande sektorn. Det kan vi gärna fortsätta att göra.
              Det finns inget skäl att göra ett stopp vid 15. Vi har en hög
              CO2-beskattning. Vi har aktiva insatser internationellt för att
              globalt minska CO2-utsläppen. Det är viktiga åtgärder som jag
              gärna står upp för och som jag tycker fungerar väldigt väl i grund
              och botten.
            </seg>
            <seg xml:id="i-0c1ceb93551e37ca-0">
              När vi gör avstämningen 2015 får vi bedöma om det behövs mer
              insatser eller inte. Finansdepartementets bedömning har varit
              att det inte behövs i dagsläget givet att vi under den förra mandatperioden
              fattade viktiga beslut, till exempel om beskattningen av biodrivmedel
              och nedsättningarna utanför den handlande sektorn.
            </seg>
            <seg xml:id="i-04b8a9ef3b500f8c-0">
              Jag vill också påpeka att vi för någon vecka fattade beslut om
              att förstärka KI:s uppdrag att utvärdera den ekonomiska politiken
              och miljöpolitiken utifrån samhällsekonomisk effektivitet och
              de mål för hållbarhet som riksdagen har ställt upp. Jag föreställer
              mig att den rätt betydande resursöverföring som då också sker
              till KI kommer att ge oss bättre beslutsunderlag på sikt i linje
              med vad Jonas Sjöstedt efterfrågade.
            </seg>
          </u>
          <note type="speaker" xml:id="i-5153d181c2838644-0">
            Anf. 29 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-060a68ee7b98a582-1">
            <seg xml:id="i-70e3743626be5f50-0">
              Herr talman! Det stämmer att det är en ekonomiskt bärkraftig
              verksamhet att ha bilpooler i olika former. Samtidigt bygger de
              klassiska bilkooperativen på idealism. Människor arbetar på sin
              fritid för att bära upp de här kooperativen, och de gör det av
              miljömedvetenhet. De vill ha gemensamma lösningar som är bättre
              för miljön. Jag menar att det är någonting som statsmakten kan
              och bör stimulera. Jag beklagar avsaknaden av konkreta förslag
              i den riktningen.
            </seg>
            <seg xml:id="i-bf14c0e5b2054cd5-0">
              Det är riktigt att siffrorna är osäkra när det gäller hur mycket
              bilåkandet minskar. Vägverket har gjort en studie där man också
              understryker att det finns en betydande osäkerhet, men man hamnar
              på siffran 30 procent. Det är en ganska betydande minskning. Det
              finns de som ersätter att ha egen bil med att vara med i en bilpool
              och de som ersätter en andra bil med att vara med i en bilpool.
            </seg>
            <seg xml:id="i-84f0d928ff0f267b-0">
              Det finns säkert betydligt effektivare åtgärder när det gäller
              CO2-utsläppen från bilar. Dit hör både biltullar och CO2-skatt.
              Det är någonting som vi är varma förespråkare av, till och med
              varmare än Moderaterna skulle jag vilja påstå. Men det goda måste
              ju inte vara det bästas fiende. Ett batteri av åtgärder kan ofta
              vara det bästa, och man kan angripa ett problem från många olika
              håll.
            </seg>
            <seg xml:id="i-a5d37e0e3bd7ed14-0">
              Jag menar att ambitionsnivån i klimatpolitiken är helt otillräcklig.
              Vi släpper ut fem eller sex gånger så mycket per person som den
              här planeten tål. Kyotoprotokollet ligger tyvärr långt under det
              som krävs om vi ska klara detta. Jag menar att Sverige ska vara
              en ekonomi som förenar en ansvarsfull hållning i klimatfrågan
              med att vara en industrination och en välfärdsstat. Då krävs det
              att vi gör betydligt mer. Det krävs stora kvalitativa steg, inte
              minst vad gäller offentliga investeringar.
            </seg>
            <seg xml:id="i-1d425aed34c22bc8-0">
              Den svenska koldioxidskatten har mycket riktigt varit en lyckträff.
              Den var också väldigt förutseende. Den har varit en viktig del
              av politiken, men den rår inte på detta att vi släpper ut fem
              eller sex gånger så mycket växthusgaser per person som den här
              planeten tål. Vi kan inte ha något annat mål än att ligga på det
              som är globalt hållbart. Därför är det obegripligt att regeringen
              är så nöjd.
            </seg>
            <seg xml:id="i-206d3a8ced939d51-0">
              Dessutom vilar en väldigt stor del av de svenska utsläppsreduktionerna
              på CDM-åtgärder. Vi köper ganska tvivelaktiga åtgärder i andra
              länder. Många vetenskapsmän säger att detta har en mycket vag
              eller svårverifierbar effekt för att minska utsläppen av växthusgaser.
              Vi har en helt otillräcklig politik på hemmaplan. Vi har en järnväg
              som förfaller, ett investeringsstöd till bostäder som inte inriktas
              på energisanering i tillräcklig grad och otillräckliga satsningar
              på alternativ energi till exempel. Här spelar den ekonomiska politiken
              en avgörande roll.
            </seg>
            <seg xml:id="i-e5c85f848920ca17-0">
              Jag menar att regeringen saknar trovärdighet i den här frågan.
              Det ultimata beviset på det är planerna på att sälja Sveriges
              överskott på utsläppsrätter. Om den här regeringen gör det slänger
              man bort det svenska folkets ansträngningar på klimatområdet under
              många år. Det kommer till exempel att eldas upp, kanske bokstavligen,
              i ett polskt kolkraftverk. Om ni väljer att sälja överskottet
              av utsläppsrätter eller inte är ett test på om ni har någon trovärdighet
              i klimatfrågan.
            </seg>
            <seg xml:id="i-1ed6783cbe0c618c-0">
              Sammantaget tycker jag inte att det finns någon grund för den
              här nöjdheten. Det finns en väldigt dålig koordinering mellan
              ekonomisk politik och klimatpolitik. Jag vågar säga att det inte
              finns någon koordinering alls när man ser vad som föreslås i statsbudgeten.
              Det här behöver vi. Ska vi klara klimatproblemen, ska Sverige
              bli en föregångare som visar att det här går att kombinera, måste
              vi ha en helt annan ekonomisk politik i Sverige som väger in effekterna
              av påverkan på klimatet.
            </seg>
          </u>
          <note type="speaker" xml:id="i-4127b5c0ff2afd3d-0">
            Anf. 30 Finansminister ANDERS BORG (M):
          </note>
          <u who="unknown" xml:id="i-74d9b54713d0e4ab-13">
            <seg xml:id="i-5d5d775189f9ba3f-0">
              Herr talman! Jonas Sjöstedt och jag har väldigt olika grundläggande
              syn på politik. Jag ser politik som en övning i att hitta samförstånd,
              kompromisser och gemensamma lösningar. Jonas Sjöstedt tycker att
              vi ska hitta skillnader, nagelfara och driva upp dem så att vi
              kan skapa bilden av att det finns väldiga motsättningar.
            </seg>
            <seg xml:id="i-aea9a302c714ce99-0">
              Det är naturligtvis inte så att regeringens politik är helt otillräcklig.
              Låt oss till att börja med se detta lite realistiskt. Vi är ensamma
              om ett 40-procentigt mål för reduktioner. Vi är de starkaste anhängarna
              av att EU ska gå vidare och ta bort 8090 procent av sina utsläpp.
            </seg>
            <seg xml:id="i-2f9f7ffaed20896f-0">
              Vi har varit pådrivande i möte efter möte för att få fram effektiva
              EU-åtgärder, till exempel nu en gemensam CO2-skatt. Vi lade all
              energi som över huvud taget kunde uppbådas på att driva frågan
              internationellt under ordförandeskapet och inför Köpenhamn. Statsministern
              har i praktiskt taget varje internationellt sammanhang drivit
              denna fråga på ett helt annat sätt än någon annan stats- eller
              regeringschef, med undantag av våra nordiska grannländer. Bedömningen
              att det är helt otillräckligt är en beskrivning som står i kontrast
              till den bild vi har. Vi har en bred enighet i Sverige om att
              vi ska vara ett föregångsland i miljöhänseende. Ska vi vårda den
              enigheten eller låtsas att vi är oense? Min uppfattning är att
              vi ska vårda den enigheten.
            </seg>
            <seg xml:id="i-50f2da80a6f7accb-0">
              Finansdepartementets bedömningar är att vi är på god väg att
              uppnå de mål vi har för minskade CO2-utsläpp. Man kan göra andra
              bedömningar, men då får man redovisa dem och på vilka grunder
              beräkningarna görs. Våra opolitiska tjänstemän har gjort så goda
              bedömningar de kunnat, och deras slutsats är att vi är på god
              väg att uppnå detta. Det bygger bland annat på att vi under förra
              mandatperioden vidtog viktiga kompletterande åtgärder. Vi har
              till exempel haft noll CO2-skatt via den drivmedelsåterbetalning
              av diesel som Jonas Sjöstedts partivänner i riksdagen var med
              och röstade igenom under Göran Persson-åren. Den avtrappar vi
              nu så att det i stället blir CO2-skatt där.
            </seg>
            <seg xml:id="i-7dfe966be20a90be-0">
              Hela den icke-handlande sektorns nedsättningar har vi tittat
              igenom. Vi har lagt en plan fram till 2015 om hur de ska fasas
              ut, och man kan naturligtvis enkelt gå vidare med det. Vad är
              poängen med det? Jo, poängen är förstås att vi där får utsläppsreduktioner
              för 2030 öre, inte 1 krona som för den generella CO2-skatten,
              och definitivt inte de 3, 4, 5 kronor som man kan uppnå genom
              mer ineffektiva åtgärder.
            </seg>
            <seg xml:id="i-a491da6ddc72275a-0">
              Låt oss se vad som sker med Sverige nu. Enligt de redovisningar
              jag har fått har vi en vindkraftsutbyggnad på den nordiska elmarknaden,
              mellan Sverige och Norge, på 27 terawattimmar. Senast i dag har
              vi fått rapporter om att SCA planerar ett nytt vindkraftverk på
              2 terawattimmar. Här har vi alltså vindkraft som har lägre styckkostnader
              för att byggas än de finska kärnkraftverken, och de byggs ut i
              mycket snabb takt. Det är naturligtvis en väldig fördel om en
              större del av Sveriges energiförsörjning kan ske i ett så genuint
              hållbart energislag som vindkraft.
            </seg>
            <seg xml:id="i-63ae0024879f0293-0">
              Då är frågan: Vad gör vi politiskt? Lite av varje lite överallt?
              Nej, vi gör det som är mest effektivt eftersom vi alltid ska vårda
              skattebetalarnas pengar; det finns alltid andra viktiga ändamål
              som vi kan använda resurser till. Låt oss ställa det i kontrast
              till internationella insatser där vi naturligtvis ska göra vad
              vi kan. Vi har både i Världsbanken och i FN-sammanhang varit drivande
              för att dessa insatser ska kvalitetssäkras. Många andra länder
              har en motsatt syn, men det har varit en mycket tydlig svensk
              position.
            </seg>
            <seg xml:id="i-09719706e1daf6b7-0">
              Om vi kan hjälpa länder med en svår ekonomisk utveckling att
              få ett mer hållbart energisystem har det självklart dramatiskt
              mycket större effekt på utsläppen än om vi till exempel väljer
              att subventionera bilpooler. Vi vet egentligen inte ens om dessa
              bilpooler leder till mindre bilåkande.
            </seg>
          </u>
          <note type="speaker" xml:id="i-eddcd9a3aa8a1757-0">
            Anf. 31 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-060a68ee7b98a582-2">
            <seg xml:id="i-5dfb45ed2322802c-0">
              Herr talman! Jag delar inte finansministerns syn på ambitionsnivå.
              Sverige har en stor del av sina utsläppsminskningar i CDM-åtgärder
              och har också drivit att EU ska ha detsamma. Sverige har gått
              emot att EU ska höja ambitionsnivån på reduktion till 30 procent
              inom Europeiska unionen medan andra länder är för det. Storbritannien,
              som har en högerregering, har annullerat sitt överskott på utsläppsrätter.
              Sverige överväger att sälja dem, en bankrutt i så fall i klimatpolitiken.
            </seg>
            <seg xml:id="i-bf39abfab970f613-0">
              Ja, man kan göra mycket genom ekonomiska styrmedel genom handel
              med utsläppsrätter, genom skatter men inget tyder på att vi kan
              komma ned till det som är globalt hållbart, ett och ett halvt
              ton per person, om vi inte även gör strukturella investeringar,
              till exempel i järnvägsnät, hur vi bygger, hur vi renoverar, hur
              vi satsar på energin. Här är det tomt vad gäller regeringens politik,
              menar jag. Man satsar i stället på sänkt restaurangmoms och ett
              femte jobbskatteavdrag. Vi behöver investera, inte konsumera i
              första hand om vi ska lösa klimatfrågan.
            </seg>
            <seg xml:id="i-21180dda8fe851f5-0">
              Ser vi på vindkraften ligger vi mil efter länder som Spanien
              och Tyskland. Vi skulle kunna göra betydligt mer genom ganska
              enkla åtgärder som nettoinmatning och genom att gynna vindkraftskooperativ,
              vilket man dröjt med under väldigt lång tid. Sedan behövs också
              en större satsning på certifikatsystemet. Det som Anders Borg
              säger är intressant, nämligen att vindkraften i dag är konkurrenskraftig
              gentemot kärnkraften. Vi behöver ingen kärnkraft. Vi behöver bygga
              ut alternativen i stället.
            </seg>
            <seg xml:id="i-31c221b57b75fbbf-0">
              Att ställa om samhället i miljövänlig riktning menar jag är nödvändigt
              av miljöskäl, men det är också god ekonomisk politik. Alla kommer
              att tvingas göra det. Gör vi det först har vi en fördel, inte
              minst med tanke på oljepriset som kan rusa i höjden från dagens
              redan mycket höga nivå. En liten men ändå en del av det är att
              ge människor ett alternativ till bilen. Det kan man göra på många
              sätt. Ett av dem är att stimulera bilpooler. Jag menar att ointresset
              för att göra det, avsaknaden av konkreta förslag, tyvärr är ytterligare
              ett bevis på att vi har en regering som i grunden är nöjd med
              att göra alltför lite i klimatfrågan.
            </seg>
          </u>
          <note type="speaker" xml:id="i-e3dbbcc5fe07c432-0">
            Anf. 32 Finansminister ANDERS BORG (M):
          </note>
          <u who="unknown" next="cont" xml:id="i-15648c0d04e46ab4-1">
            <seg xml:id="i-aec95e4011ab1597-0">
              Herr talman! Frågan om bilpoolerna är det som står i centrum
              för den här diskussionen. Vår uppfattning är att vi inte kan göra
              den nedsättning av momsen som efterfrågas här eftersom listorna
              från EU beträffande den gemensamma momslagstiftningen är mycket
              tydliga på den punkten. Vi anser inte heller att det är en effektiv
              åtgärd för att minska trängsel eller klimatutsläpp eftersom det
              inte finns några entydiga eller starka belägg för att det har
              några dramatiska effekter på bilåkandet och utsläppen.
            </seg>
            <seg xml:id="i-a1bdad59d2f20413-0">
              Jag kan dela Jonas Sjöstedts entusiasm för bilpooler utifrån
              en mer allmänekonomisk synvinkel. Det är bra att människor vårdar
              sina pengar och inte konsumerar mer bil än nödvändigt. Det är
              klart att det är positivt när människor driver saker av idealism.
              Ett bra samhälle präglas av att vi driver saker av idealism, men
              all form av idealism behöver inte ha statsstöd eller kommunsubventioner
              i botten. I idealismen ligger just att man gör det ändå.
            </seg>
            <seg xml:id="i-8b9e15ee95013e2c-0">
              När det gäller CDM:en, alltså de klimatmekanismer vi har, flexibla
              mekanismer utanför Sveriges gränser, vill jag påpeka att de har
              två mycket positiva egenskaper. För det första ger de stora klimateffekter,
              och det här är ett globalt problem. För det andra är det en solidaritetshandling
              för Sverige. Vi är redan världens mest ambitiösa land när det
              gäller bistånd, och det är alldeles självklart att vi också när
              vi diskuterar klimatpolitik ska göra det utifrån en solidarisk
              utgångspunkt. Det finns fattiga länder som behöver få växa. Det
              är enda sättet att utrota fattigdom bland miljarder människor.
              Då måste de få energisystem som gör att de kan få en vettig levnadsstandard.
            </seg>
            <seg xml:id="i-51af5ff4cde7547c-0">
              Klimatfrågan kan givetvis lösas. Det är inte svårt att veta hur
              vi skulle göra för att få en hållbar klimatpolitik. Redan vid
              30, 40, 50 eller 60 öre i global CO2-skatt, eller för den delen
              enbart i USA och Kina, skulle vi förmodligen komma ned i utsläppsnivåer
              som ledde till hållbarhet. Om vi fick en global skatt som närmade
              sig den svenska skulle jag säga att detta med stor sannolikhet
              kunde lösas.
            </seg>
            <seg xml:id="i-e043514e085682b6-0">
              Som sagt delar vi inte, herr talman, uppfattningen om bilpooler,
              men jag tackar Jonas Sjöstedt för en mycket trevlig debatt.
            </seg>
          </u>
          <note xml:id="i-267ce77b02e0b0ca-3">
            Överläggningen var härmed avslutad.
          </note>
          <note xml:id="i-6d3fb8b8adf2bf0a-0">
            6 § Hänvisning av ärende till utskott
          </note>
          <note xml:id="i-339166163ba2fd87-0">
            Föredrogs och hänvisades
          </note>
          <note xml:id="i-b24ec26c8674f06c-0">
            7 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-5ec936b85d93fe09-0">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="unknown" prev="cont" xml:id="i-860474394d405c45-1">
            <seg xml:id="i-9f13f089ed0bd961-0">
              KOM(2011)162
            </seg>
          </u>
          <note xml:id="i-32bc74673b87448b-0">
            KOM(2011)211
          </note>
          <note xml:id="i-e17528814e526023-0">
            KOM(2011)177
          </note>
          <note xml:id="i-8e546e2d399aec5f-0">
            8 § Bordläggning
          </note>
          <note xml:id="i-99a561ce7b549e14-0">
            Anmäldes och bordlades
          </note>
          <note xml:id="i-c123d12dbb5f0f9b-0">
            9 § Kammaren åtskildes kl. 10.57.
          </note>
          <note xml:id="i-2da488f166b5d9a1-0">
            Förhandlingarna leddes
          </note>
          <note xml:id="i-895c6f22baa06e29-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
