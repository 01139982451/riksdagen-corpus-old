<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--67</head>
          <docDate when="2013-02-07">2013-02-07</docDate>
        </div>
      </front>
      <body>
        <div>
          <note xml:id="i-f6a263b28f2141dc-0">
            ﻿
          </note>
          <note xml:id="i-235e60a8c7b26022-0">
            Riksdagens protokoll
          </note>
          <note xml:id="i-0b925a2bcfbb1918-0">
            2013/14:67
          </note>
          <note type="date" xml:id="i-650e83f4a3d13da6-0">
            Fredagen den 7 februari
          </note>
          <note xml:id="i-752fd8ae2822d024-0">
            Kl. 09:00 - 09:17
          </note>
          <note xml:id="i-f2c965d9c5095b76-0">
            1 § Anmälan om återtagande av plats i riksdagen
          </note>
          <note xml:id="i-1f5ef013311087ca-0">
            Förste vice talmannen meddelade att Fredrik Lundh Sammeli (S)
            skulle återta sin plats i riksdagen från och med den 16 februari,
            varigenom uppdraget som ersättare skulle upphöra för Tomas Nilsson
            (S).
          </note>
          <note xml:id="i-50c6ed0dbce32e69-0">
            2 § Anmälan om kompletteringsval
          </note>
          <note xml:id="i-db66508afe0a3f74-0">
            Förste vice talmannen meddelade att Centerpartiets riksdagsgrupp
            på grund av uppkommen vakans anmält Karin Östring Bergman som
            suppleant i kulturutskottet under Rickard Nordins ledighet.
          </note>
          <note xml:id="i-06ab79a838519a55-0">
            Förste vice talmannen förklarade vald under tiden den 3 mars–3
            april till
          </note>
          <note xml:id="i-0ddcaaa7dc339478-0">
            suppleant i kulturutskottet
          </note>
          <note xml:id="i-064588a5bd39b615-0">
            3 § Anmälan om fördröjda svar på interpellationer
          </note>
          <note xml:id="i-2a66c4cc3fefe7e8-0">
            Följande skrivelser hade kommit in:
          </note>
          <note xml:id="i-84526b949e4025af-0">
            Interpellation 2013/14:247
          </note>
          <note xml:id="i-76ce68d1d0820e2d-0">
            Interpellation 2013/14:247 Arbetsvillkor och upphandling inom
            taxibranschen
          </note>
          <note xml:id="i-b20c35350de79b21-0">
            Statsrådet Elisabeth Svantesson besvarar interpellationen fredagen
            den 28 februari.
          </note>
          <note xml:id="i-7578fb6ec1095cf2-0">
            Skälet till dröjsmålet är att frågan kräver ytterligare utredning.
          </note>
          <note xml:id="i-89bccd81b2e06526-0">
            Monica Rodrigo
          </note>
          <note xml:id="i-212a1a206c83170a-0">
            Interpellation 2013/14:253
          </note>
          <note xml:id="i-576d0f775ed55754-0">
            Interpellation 2013/14:253 Skattesänkningar och jobb
          </note>
          <note xml:id="i-d53bab53d8a4fa51-0">
            Interpellationen kommer att besvaras tisdagen den 25 mars 2014.
          </note>
          <note xml:id="i-1467aeaf054b22bc-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-dc41c882ea39d6c0-0">
            Rikard Jermsten
          </note>
          <note xml:id="i-43d29eaff4ad277c-0">
            4 § Ärenden för hänvisning till utskott
          </note>
          <note xml:id="i-d4454f48334398f4-0">
            Följande dokument hänvisades till utskott:
          </note>
          <note xml:id="i-bc4d3a5b34d3c916-0">
            den 2 april
          </note>
          <note xml:id="i-824c5e51233abe6c-0">
            den 31 mars
          </note>
          <note xml:id="i-73ba91a0b874b23a-0">
            5 § Svar på interpellation 2013/14:245 om omhändertagna svenska
            barn i Norge
          </note>
          <note type="speaker" xml:id="i-a615407100307c7e-0">
            Anf. 1 Statsrådet MARIA LARSSON (KD):
          </note>
          <u who="nina_larsson_698017" xml:id="i-db6bfd1acf07b8c7-0">
            <seg xml:id="i-6ba010e32d0eb6a2-0">
              Fru talman! Jonas Gunnarsson har frågat mig om jag har för avsikt
              att vidta några åtgärder för att få till stånd ett förfarande
              i situationer som den han beskriver i sin interpellation avseende
              omhändertagande av svenska barn i Norge.
            </seg>
            <seg xml:id="i-e94bea6df91e0ae8-0">
              Som Jonas Gunnarsson är väl medveten om kan jag som minister
              varken kommentera eller försöka påverka enskilda ärenden.
            </seg>
            <seg xml:id="i-0c11682ebdeb8e32-0">
              När barn omhändertas av sociala myndigheter i Sverige gäller
              svensk lagstiftning oavsett vilket land barnet kommer från. På
              samma sätt är norsk lagstiftning gällande i Norge och ligger till
              grund för omhändertaganden i Norge oavsett vilket land barnet
              kommer från. Det norska rättssystemet liknar det svenska, och
              reglerna är ofta likartade i social- och familjerättsliga frågor.
            </seg>
            <seg xml:id="i-cc6f65c6c7b98b85-0">
              Jag vill gärna lyfta fram att Sverige i januari 2013 anslöt sig
              till 1996 års Haagkonvention om behörighet, tillämplig lag, erkännande,
              verkställighet och samarbete i frågor om föräldraansvar och åtgärder
              till skydd för barn. Konventionen syftar till att stärka skyddet
              för barn i internationella situationer. Den ger till exempel myndigheter
              i ett konventionsland formella möjligheter att samarbeta i ett
              ärende gällande barn i ett annat konventionsland, inklusive ärenden
              som gäller placering av barn. Norge har ännu inte ratificerat
              denna konvention.
            </seg>
            <seg xml:id="i-380be4306e6b86e8-0">
              Både Norge och Sverige har dock ratificerat barnkonventionen.
              Det innebär att ansvariga myndigheter i både Norge och Sverige
              ska säkerställa det enskilda barnets rätt att få sina grundläggande
              rättigheter och behov tillgodosedda.
            </seg>
            <seg xml:id="i-9a3d2baa899714f4-0">
              Barnkonventionen sätter barnet i centrum och uttrycker barnets
              behov som rättigheter. En röd tråd i konventionen är barnets behov
              av och därmed rätt till båda sina föräldrar. Flera av barnkonventionens
              artiklar syftar till att ge barnet ett särskilt skydd i situationer
              där vuxenvärlden på olika sätt kränker barnet och brister i respekt
              för det. Barnet får inte skiljas från sina föräldrar mot deras
              vilja, om det inte är nödvändigt för barnets bästa. I barnkonventionen
              görs det också klart att barnets och vårdnadshavarnas intressen
              inte alltid sammanfaller. I avvägningen mellan barnets intressen
              och föräldrarnas har barnets företräde.
            </seg>
            <seg xml:id="i-aa521e429562bcb1-0">
              Jag vill avsluta med att betona att insatser som genomförs mot
              föräldrars vilja alltid är förenat med svårigheter, även om det
              för barnet kan vara nödvändigt.
            </seg>
          </u>
          <note type="speaker" xml:id="i-57fa7df1bde87ba8-0">
            Anf. 2 JONAS GUNNARSSON (S):
          </note>
          <u who="jonas_gunnarsson_a35317" xml:id="i-d39da1edd06cbaf4-0">
            <seg xml:id="i-044422eaf7b4672f-0">
              Fru talman! Jag börjar med att tacka statsrådet för att hon har
              tagit sig tid att försöka ge svar på min fråga. Frågan jag ställt
              är egentligen ganska enkel till sin natur. Jag undrar om regeringen
              och statsrådet kommer att agera för att få till stånd någon form
              av förfarande för att fall där svenska barn är omhändertagna i
              ett annat land ska överföras till svenska myndigheter.
            </seg>
            <seg xml:id="i-6433edcf9ef47aa5-0">
              Jag pekar i min fråga på Norge, ett land som många svenskar av
              och till bor i för att arbeta, studera eller annat. Det är också
              ett land som vi har goda kontakter med och ofta samarbetar med
              i många olika sammanhang.
            </seg>
            <seg xml:id="i-804672f42a76de96-0">
              Just det faktum att vi i många avseenden är sammansvetsade och
              välintegrerade med varandra kan skapa en illusion av att vi kan
              förvänta oss samma sak där som här. Men jag vet att så inte är
              fallet. Jag kommer från ett gränslän och kan vittna om många som
              har hamnat mellan stolarna eller fått problem efter att ha rört
              sig fram och tillbaka över gränsen för arbete eller annat.
            </seg>
            <seg xml:id="i-d06dee75671b5c74-0">
              Just det problem som jag har tagit upp i min fråga till statsrådet
              kan kanske tyckas lite perifert, men det är ett stort problem
              för många familjer och framför allt barn. Situationen jag berör
              handlar om familjer som bott en tid i Norge där ett omhändertagande
              av familjens barn har inletts. Föräldrarna har sedan av olika
              anledningar flyttat tillbaka till Sverige, men de omhändertagna
              barnen behålls i Norge i stället för att föras över till svenska
              myndigheter.
            </seg>
            <seg xml:id="i-133cef5fd2f233ce-0">
              För mig ter sig detta lite underligt, och det är förvånande hur
              lite stöd och engagemang berörda föräldrar har fått från svenska
              myndigheter när det gäller att åstadkomma en överflyttning.
            </seg>
            <seg xml:id="i-eba01fae6a6f05d4-0">
              Statsrådet och jag är överens om det viktiga i att respektera
              barnkonventionen och garantera barns behov och rätt till sina
              föräldrar. Med denna inställning till barns rätt borde vi som
              land göra allt vi kan för att omhändertagna barn ska hanteras
              av myndigheter nära föräldrarna och där barnen har sin största
              anknytning. Jag hoppas att statsrådet även delar denna uppfattning.
              Det är dock lite otydligt med tanke på att jag upplever att statsrådet
              inte har svarat på min fråga utan i stället räknat upp olika tillämpliga
              konventioner och hur man kan se på dem.
            </seg>
            <seg xml:id="i-82c61f519ec03159-0">
              Jag vet att det är många föräldrar och barn som precis som jag
              väntar på ett svar. Jag förstår samtidigt att det är klurigt och
              svårt att komma framåt. Jag vill ändå höra om inte statsrådet
              kan se dessa problem och försöka hitta ett sätt att lösa dem.
            </seg>
          </u>
          <note type="speaker" xml:id="i-959e6e9b93bcc324-0">
            Anf. 3 Statsrådet MARIA LARSSON (KD):
          </note>
          <u who="nina_larsson_698017" xml:id="i-db6bfd1acf07b8c7-1">
            <seg xml:id="i-019e0a4e2ae9c14f-0">
              Fru talman! Precis som interpellanten säger har Sverige och Norge
              goda förbindelser och ett rikt utbyte av varandra på många områden.
            </seg>
            <seg xml:id="i-9aacb4b82b975900-0">
              Norge har ett aktivt arbete för barns rättigheter varför vi också
              på det området har haft mycket utbyte. Inte minst har vi från
              Sverige på senare tid frågat Norge om fördelarna med att införliva
              barnkonventionen i lagen, vilket Norge har gjort. Som Jonas Gunnarsson
              säkert känner till har vi en utredning som tittar på och analyserar
              konsekvenserna av ett sådant förfarande också i Sverige. Det finns
              alltså ett gott samarbete på alla sätt mellan vårt grannland Norge
              och Sverige.
            </seg>
            <seg xml:id="i-92614f38a4ca14ee-0">
              Men precis som jag sade i mitt interpellationssvar gäller norsk
              lagstiftning i Norge och svensk lagstiftning i Sverige. De har
              många likheter, men svenska myndigheter har ingen möjlighet att
              överpröva ett utländskt domstolsbeslut. Rättsväsendet är självständigt
              i Norge, precis som i Sverige, och ett annat lands myndighet kan
              som sagt inte överpröva.
            </seg>
            <seg xml:id="i-6d12dc2c2a4a6c51-0">
              Den svenska medborgare som är bosatt i Norge är hänvisad till
              den myndighet som har fattat beslutet, till det norska rättssystemet.
              När medborgaren åter är bosatt i Sverige kan denne också vända
              sig till den kommun där man bor i Sverige. Det är de legala förhållandena.
            </seg>
            <seg xml:id="i-8d5a091b0822e84f-0">
              Att jag nämner Haagkonventionen i mitt svar beror på att den,
              när båda länderna har ratificerat den, ger formella möjligheter
              att samarbeta i ett särskilt ärende gällande barn. Det gäller
              också ärenden som rör placering av barn.
            </seg>
            <seg xml:id="i-a87af999c01b2d35-0">
              Sverige har nyligen ratificerat konventionen, och jag vet att
              ett sådant arbete pågår även i Norge. De förbereder en proposition
              till sitt parlament och en ratificering. I framtiden kan detta
              innebära utökade möjligheter att samarbeta i enskilda ärenden,
              men det är fortfarande så att norsk lag gäller i Norge och svensk
              lag gäller i Sverige. Vi har inte möjlighet att överpröva varandras
              domslut.
            </seg>
          </u>
          <note type="speaker" xml:id="i-d54de92c721d94e1-0">
            Anf. 4 JONAS GUNNARSSON (S):
          </note>
          <u who="jonas_gunnarsson_a35317" xml:id="i-d39da1edd06cbaf4-1">
            <seg xml:id="i-6ec92f714a77847b-0">
              Fru talman! Det är klart att Sverige inte ska kunna överpröva
              norska domslut och tvärtom. Det skulle vara väldigt konstigt.
              Men det är inte det jag frågar om, utan jag frågar om ett förfarande
              och om ministern är beredd att agera för det.
            </seg>
            <seg xml:id="i-411b01852c4ff8fe-0">
              Precis som ministern säger tror jag också att Haagkonventionen
              skulle kunna lösa vissa problem. Men Norge har inte ratificerat
              konventionen – den finns inte på plats där. Det skapar vissa problem.
            </seg>
            <seg xml:id="i-8c28845f8d41fa05-0">
              Om jag tittar i barnkonventionen, som är lag i Norge och som
              Sverige också är bunden av, står det i 8 §: Konventionsstaterna
              åtar sig att respektera barnets rätt att behålla sin identitet,
              innefattande medborgarskap, namn och släktförhållanden såsom dessa
              erkänns i lag, utan olagligt ingripande. Om ett barn olagligt
              berövas en del eller hela sin identitet, skall konventionsstaterna
              ge lämpligt bistånd och skydd i syfte att snabbt återupprätta
              barnets identitet.
            </seg>
            <seg xml:id="i-2e7e1a4912eb6387-0">
              Nu är det inget olagligt som händer i Norge, men de förfaranden
              som finns i Norge innebär att man kan adoptera bort barn ganska
              snabbt. Det innebär att man adopterar bort svenska medborgare
              i ett annat land. Jag tycker att det är angeläget att man som
              svensk minister agerar för att få till stånd ett förfarande där
              vi kan föra över sådana här fall till Sverige och hantera dem
              här så att barnen kan behålla sitt medborgarskap.
            </seg>
          </u>
          <note type="speaker" xml:id="i-a60a78e30db13caf-0">
            Anf. 5 Statsrådet MARIA LARSSON (KD):
          </note>
          <u who="nina_larsson_698017" xml:id="i-db6bfd1acf07b8c7-2">
            <seg xml:id="i-ceac7bd757f2c897-0">
              Fru talman! Återigen, jag kan inte kommentera enskilda ärenden.
              Men när det gäller norsk lag och norska beslut är det fortfarande
              så att barnkonventionen har införlivats i lagstiftningen, och
              jag liksom alla andra förväntar mig att hänsyn tas till dess stadgande
              när beslut fattas som berör barn i Norge. Men det är norsk lag
              som gäller när barn vistas i Norge och blir föremål för beslut
              där.
            </seg>
            <seg xml:id="i-dc9c3cce60bfe309-0">
              När Haagkonventionen har ratificerats av båda länderna ger det
              en utökad möjlighet till samarbete, men det är fortfarande inte
              möjligt att överpröva beslut. Det är en annan rättsordning Jonas
              Gunnarsson efterfrågar, och den är dess värre inte möjlig att
              uppnå.
            </seg>
            <seg xml:id="i-8a032282449ca089-0">
              UD kan bistå familjer där svenska barn blir strandsatta på olika
              sätt, exempelvis när de har övergetts av sina föräldrar utomlands
              eller har bortförts eller kvarhålls i ett annat land. Där har
              UD möjlighet att gå in. Men här handlar det om att norsk lag har
              tillämpats i ett beslut där hänsyn till barnkonventionen har tagits.
              Det gäller ett av våra grannländer, och de legala förutsättningarna
              är inte de som Jonas Gunnarsson önskar sig.
            </seg>
            <seg xml:id="i-9bb3744e53651f4b-0">
              Om man skulle överpröva ett domstolbeslut så som Jonas Gunnarsson
              begär skulle en helt annan rättsordning skapas. Den möjligheten
              finns inte.
            </seg>
          </u>
          <note type="speaker" xml:id="i-e74e150338f8c39a-0">
            Anf. 6 JONAS GUNNARSSON (S):
          </note>
          <u who="jonas_gunnarsson_a35317" xml:id="i-d39da1edd06cbaf4-2">
            <seg xml:id="i-53d9b33dd8b1bc8f-0">
              Fru talman! Jag begär inte att man ska överpröva domstolsbeslut
              utan att man ska fundera på om vi inte ska försöka få till ett
              förfarande så att fallen kan hanteras så nära föräldrarna som
              möjligt. Det är där barnen har sin anknytning. Jag vill att vi
              ska ha ett utbyte i dessa frågor.
            </seg>
            <seg xml:id="i-2f573e1ad186b5de-0">
              Det innebär såklart inte ett ensidigt svenskt förfarande utan
              att man måste ha kontakt med Norge för att försöka lösa denna
              fråga.
            </seg>
            <seg xml:id="i-7044ce27958a68f7-0">
              Som redan nämnts i diskussionen och i svaret har vi ganska goda
              relationer med Norge och de övriga nordiska länderna. Vi kan förvänta
              oss att människor rör sig mycket över gränserna. Detta är säkerligen
              inte ett problem bara mellan Sverige och Norge och för familjer
              som rör sig över den gränsen, utan även för andra.
            </seg>
            <seg xml:id="i-ee340344f4487ef7-0">
              Jag tycker fortfarande inte att ministern har svarat på själva
              frågan om hon är beredd att ta initiativ till ett sådant förfarande
              och försöka få till stånd en ordning som innebär att sådana här
              fall prövas nära barnets föräldrar så att det finns en rimlig
              möjlighet till återanknytning.
            </seg>
            <seg xml:id="i-3c90bb6ca4e9003b-0">
              I dag separerar man medvetet barn från sina föräldrar för att
              i slutändan – i Norge – kunna adoptera bort dem. Jag tycker att
              detta är orimligt. Det är ändå svenska medborgare det handlar
              om.
            </seg>
          </u>
          <note type="speaker" xml:id="i-02515909d01050f8-0">
            Anf. 7 Statsrådet MARIA LARSSON (KD):
          </note>
          <u who="nina_larsson_698017" xml:id="i-db6bfd1acf07b8c7-3">
            <seg xml:id="i-2c8ebeae768197a7-0">
              Fru talman! Jag har stort förtroende för att man har en väl fungerande
              lagstiftning och ett väl fungerande förfaringssätt när man fattar
              beslut i Norge, liksom som i Sverige, och att hänsyn tas till
              barnkonventionen och barnets bästa. Detta stadgas tydligt, och
              jag har ingen anledning att tro att man inte tillämpar detta i
              Norge. Låt mig säga detta först. Sedan är det ganska få barn det
              handlar om. Omständigheterna skiljer sig mycket åt mellan barnen,
              och därför kan man inte dra några generella slutsatser.
            </seg>
            <seg xml:id="i-44ec1541ab613e52-0">
              Om jag har rätt bild finns det relativt väl upparbetade kontaktvägar
              i gränskommunerna, och redan i dag finns det fungerande samverkan
              och informationsutbyte. Det som kan tillkomma när Haagkonventionen
              ratificeras är ett formaliserat samarbete mellan myndigheter.
            </seg>
            <seg xml:id="i-b543928788ddc1ce-0">
              De svar Jonas Gunnarsson önskar sig är inte möjliga att ge i
              dagsläget. Låt mig dock återigen säga att kontaktvägarna mellan
              Sverige och Norge är väl utbyggda och fungerar väldigt bra. Ett
              ömsesidigt ratificerande av Haagkonventionen skulle vara ytterligare
              ett steg på vägen.
            </seg>
          </u>
          <note xml:id="i-0b3ce78c79490f3b-0">
            Överläggningen var härmed avslutad.
          </note>
          <note xml:id="i-bb820b5334eb156b-0">
            6 § Bordläggning
          </note>
          <note xml:id="i-daf8970af8205035-0">
            Följande dokument anmäldes och bordlades:
          </note>
          <note xml:id="i-cadff4c607921f61-0">
            7 § Kammaren åtskildes kl. 9.17.
          </note>
          <note xml:id="i-949cdf41df26e23a-0">
            Förhandlingarna leddes av förste vice talmannen.
          </note>
          <note xml:id="i-7054bc37f44f6857-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
