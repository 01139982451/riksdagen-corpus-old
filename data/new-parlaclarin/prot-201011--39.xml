<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--39</head>
          <docDate when="2010-12-21">2010-12-21</docDate>
        </div>
      </front>
      <body>
        <div>
          <note xml:id="i-aa2ccc7026d045b2-0">
            ﻿
          </note>
          <note xml:id="i-459d65527c1ca766-0">
            Riksdagens protokoll
          </note>
          <note xml:id="i-49a9a379ab2c807d-0">
            2010/11:39
          </note>
          <note xml:id="i-bc3f0aaff33b1688-0" type="date">
            Tisdagen den 21 december
          </note>
          <note xml:id="i-7ec28fb11ddaec9c-0">
            Kl. 09:00 - 16:35
          </note>
          <note xml:id="i-910e1ca15011da75-0">
            1 § Justering av protokoll
          </note>
          <note xml:id="i-2b5fb49ea9c0fc69-0">
            Justerades protokollet för den 15 december.
          </note>
          <note xml:id="i-681b91556b31dd2f-0">
            2 § Anmälan om kompletteringsval till trafikutskottet
          </note>
          <note xml:id="i-fb842dd616d7e24c-0">
            Förste vice talmannen meddelade att Socialdemokraternas riksdagsgrupp
            på grund av uppkommen vakans anmält Krister Örnfjäder som suppleant
            i trafikutskottet.
          </note>
          <note xml:id="i-70acece383abd546-0">
            Förste vice talmannen förklarade vald till
          </note>
          <note xml:id="i-76725b74ef34c6bc-0">
            suppleant i trafikutskottet
          </note>
          <note xml:id="i-4a0be70b3a785b94-0">
            3 § Ledighet
          </note>
          <note xml:id="i-5d5c9d587b64c081-0">
            Förste vice talmannen meddelade att Jonas Jacobsson (M) ansökt
            om ledighet under tiden den 4 april 201122 juni 2011.
          </note>
          <note xml:id="i-625a0e1766f38d52-0">
            Kammaren biföll denna ansökan.
          </note>
          <note xml:id="i-8eb37134b572ef44-0">
            Förste vice talmannen anmälde att Mats Sander (M) skulle tjänstgöra
            som ersättare för Jonas Jacobsson.
          </note>
          <note xml:id="i-11f9f3958d8e4816-0">
            4 § Anmälan om fördröjt svar på interpellation
          </note>
          <note xml:id="i-4c16f8c773764159-0">
            Till riksdagen hade inkommit följande skrivelse:
          </note>
          <note xml:id="i-e57949fc0af42826-0">
            Interpellation 2010/11:127
          </note>
          <note xml:id="i-b331835850ce5415-0">
            Interpellation 2010/11:127 Användandet av överskottet av de svenska
            utsläppsrätterna
          </note>
          <note xml:id="i-f433439b13889875-0">
            Interpellationen kommer att besvaras fredagen den 28 januari
            2011. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note xml:id="i-76d5eee2be5b9fb1-0">
            Lena Ingvarsson
          </note>
          <note xml:id="i-0659c2cd188809db-0">
            5 § Hänvisning av ärenden till utskott
          </note>
          <note xml:id="i-7eaef0169d9b1db7-0">
            Föredrogs och hänvisades
          </note>
          <note xml:id="i-539d76750beafa97-0">
            14 februari 2011.
          </note>
          <note xml:id="i-b60df1345bce2a92-0">
            11 februari 2011.
          </note>
          <note xml:id="i-a07e793c6d5fb4cb-0">
            14 februari 2011
          </note>
          <note xml:id="i-9835ba83f0e94f26-0">
            6 § Kommunikationer
          </note>
          <note xml:id="i-14a0b781204566c4-0">
            Föredrogs
          </note>
          <note type="speaker" xml:id="i-464df1735503e504-0">
            Anf. 1 LOTTA FINSTORP (M):
          </note>
          <u who="lotta_finstorp_9c7765" next="cont" xml:id="i-9c2dd467db0db8fc-0"/>
          <note xml:id="i-fb0443de602fb528-0">
            Fru talman! I detta betänkande behandlas regeringens förslag
            i budgetpropositionen för 2011 avseende utgiftsområde 22 Kommunikationer.
          </note>
          <u who="lotta_finstorp_9c7765" prev="cont" xml:id="i-5c3fa11fe8ceaf54-0">
            <seg xml:id="i-17bd5c0e2f769baf-0">
              Ramen omfattar 40 miljarder 125 miljoner kronor, varav 39,7 miljarder
              avser anslag för det transportpolitiska området, och 361 miljoner
              anslås till området för politiken för informationssamhället.
            </seg>
            <seg xml:id="i-c6dac24af14da808-0">
              Det övergripande målet för transportpolitiken ska enligt tidigare
              riksdagsbeslut även fortsättningsvis vara att säkerställa en samhällsekonomiskt
              effektiv och långsiktigt hållbar transportförsörjning för medborgarna
              och näringslivet i hela Sverige. Propositionen innehåller två
              mål avseende transportpolitiken, dels ett funktionsmål avseende
              tillgänglighet, dels ett hänsynsmål som avser säkerhet, miljö
              och hälsa.
            </seg>
            <seg xml:id="i-921c3cdadf189a3a-0">
              Resultatet för trafiksäkerheten visar en tydlig och glädjande
              tendens att antalet omkomna och svårt skadade minskar. Det kan
              även konstateras att under 2009 minskade utsläppen från inrikes
              transporter, liksom från vägtrafiken, med 1 procent.
            </seg>
            <seg xml:id="i-3f50ff5997b6f096-0">
              Resultatet för målet för elektronisk kommunikation är enligt
              regeringens bedömning att Post- och telestyrelsens arbete tillsammans
              med berörda myndigheter har bidragit till att systemet är robustare.
            </seg>
            <seg xml:id="i-2c214e27ee836cb8-0">
              I propositionen anmäls att Rikstrafikens verksamheter i sin helhet
              bör föras över till Trafikverket. De verksamheter som förs över
              är bland annat transportpolitiskt motiverad kollektiv persontrafik,
              viss flygtrafik samt linjetrafik till Gotland. Det är regeringen
              som inrättar och avvecklar statliga myndigheter. Men eftersom
              Rikstrafiken nämns i en proposition i samband med dess bildande
              kommer riksdagen att fatta beslut även i detta ärende.
            </seg>
            <seg xml:id="i-c9996bc7352ec937-0">
              Regeringen föreslår att riksdagens tidigare ställningstaganden
              om betalnings- och avgiftsvillkor för järnvägstrafiken på Öresundsbron
              ska upphöra att gälla. Samtidigt föreslår utskottet att riksdagen
              riktar ett tillkännagivande till regeringen om att återkomma till
              riksdagen med en konsekvensbeskrivning av de planerade avgiftsändringarna.
            </seg>
            <seg xml:id="i-af7e593227aeb0c3-0">
              Med denna inledning överlämnar jag detta betänkande till kammaren
              för debatt.
            </seg>
          </u>
          <note type="speaker" xml:id="i-de7f4dbf5bde0d56-0">
            Anf. 2 ANDERS YGEMAN (S):
          </note>
          <u who="anders_ygeman_d54639" xml:id="i-da1dcf7398b78d95-0">
            <seg xml:id="i-fe8457d84c37ca33-0">
              Fru talman! Infrastrukturen är själva blodomloppet i det moderna
              samhället. Genom att bygga ut och förfina infrastrukturen kan
              vi växa som nation, skapa fler jobb och nya möjligheter.
            </seg>
            <seg xml:id="i-eeeab0465dab0079-0">
              Vill vi som en relativt liten nation långt upp i norr hävda vår
              plats i den globala konkurrensen räcker det inte med en hyfsad
              infrastruktur, halvhjärtade satsningar eller tåg som bara oftast
              kommer i tid. Det krävs en infrastruktur i toppklass, en snabb,
              effektiv och modern infrastruktur som underlättar för människors
              vardag, skapar nya regioner, nya möjligheter och ny utveckling.
            </seg>
            <seg xml:id="i-32229229d84d5ee5-0">
              Tyvärr ser verkligheten annorlunda ut.
            </seg>
            <seg xml:id="i-a4050c0daef1d664-0">
              Vintern har knappt börjat, ändå möts vi redan av tidningar och
              tv-bilder om en järnväg med stora problem. Det är förseningar,
              inställda tåg och människor som evakueras ut på snöfyllda banvallar.
            </seg>
            <seg xml:id="i-0d55464c268ea1ee-0">
              De snölok som krävs för att ploga spåren rena saknas, de flesta
              av dem kommer efter vintern. Växlarna ska vara snösäkrade, men
              materielen ligger omonterad bredvid växlarna. Regeringens vinterövningar
              visar sig vara grupparbeten på något mysigt konferenshotell, långt
              borta från frusna resenärer.
            </seg>
            <seg xml:id="i-fe5ab95d674c8ef0-0">
              Kritiken har varit hård och samstämmig. Riksrevisionen, Trafikverket
              och inte minst regeringens egen utredare Per Unckel pekar alla
              på behovet av ökade investeringar för att komma till rätta med
              tågkaoset.
            </seg>
            <seg xml:id="i-4a80603835c817e0-0">
              I stället för att tillföra nya medel till förbättrat underhåll
              och nya investeringar i järnväg flyttar det moderata statsrådet
              2,2 miljarder kronor från järnvägen till väg. Under den kommande
              budgetperioden mer än halverar regeringen anslaget till nyinvesteringar
              i järnväg.
            </seg>
            <seg xml:id="i-dec625f12cea3ad4-0">
              Lika obegripligt är regeringens agerande för chockhöjda avgifter
              på Öresundsbron. Alliansens egen gruppledare i Region Skåne, folkpartisten
              Mats Persson, kallar regeringens avgiftshöjningar för ett dråpslag.
              Region Skåne har i ett gemensamt yttrande över partigränserna
              konstaterat att avgiftshöjningen kommer att försvåra Öresundsintegrationen
              och försämra södra Sveriges konkurrenskraft.
            </seg>
            <seg xml:id="i-7a24bdcf30ad9324-0">
              Fru talman! Öresundsbron har kommit att bli väldigt viktig för
              såväl Skåne som övriga Sverige. Det är många människor, i både
              Sverige och Danmark, som dagligen pendlar över bron för att ta
              sig från sin bostad till sitt arbete.
            </seg>
            <seg xml:id="i-5548c223592377a3-0">
              Förutom de generella avgiftsökningar som läggs på tågtrafiken
              i hela landet vill regeringen lägga extra höga avgifter på Öresundstrafiken.
              Avgifterna ska enligt trafikverkets beräkningar 18-dubblas i det
              korta perspektivet och 100-faldigas i det långa perspektivet.
              Det kommer enligt Region Skåne att leda till prishöjningar på
              40 procent och ett minskande av tågresandet med 16 procent. Detta
              kommer att öka bilresandet på tågets bekostnad. Är det så Alliansen
              ska klara klimathotet?
            </seg>
            <seg xml:id="i-d04f55614e036bb4-0">
              Fru talman! Trafikverket har larmat om den förda politikens konsekvenser,
              Riksrevisionen har riktat allvarlig kritik, SJ:s ordförande, den
              förra moderatledaren Adelsohn, har kallat järnvägen i Sverige
              för museal. Ändå ökar inte nyinvesteringarna i järnväg under mandatperioden.
              De sjunker, och de sjunker dramatiskt. Hur kan det vara möjligt?
            </seg>
            <seg xml:id="i-11c526ead9848ad5-0">
              En förklaring kan vara den moderate finansministern Anders Borg
              som menar att vi överinvesterat i järnväg. Jag citerar från tidningen
              Sydsvenskan den 6 november 2007: En investering i väg är fyra
              fem gånger viktigare än i järnväg. Vi har överinvesterat i järnvägar.
              Med den synen blir kanske regeringens nedskärningar på järnvägsområdet
              något mer begripliga.
            </seg>
            <seg xml:id="i-68d5fafeee4b4536-0">
              Konsekvenserna av den synen tvingas resenärerna nu att ta när
              de tvingas stå hoppackade på toaletten på vägen mellan Uppsala
              och Helsingfors, när deras tåg från Karlstad som vanligt är försenat
              eller när vartannat tåg från Malmö ställts in.
            </seg>
            <seg xml:id="i-dc24cade40caacf4-0">
              Vad svarar ministern på den här kritiken? Jo, i den särskilda
              riksdagsdebatten om vinterkaoset tycker hon oppositionens kritik
              är för hård. Hon säger: De flesta tågen är i tid. Det är alltså
              ministerns besked till dem som står och huttrar på perrongerna
              och till dem som tvingas bli evakuerade genom krossade fönster
              på X 2000-tåg.
            </seg>
            <seg xml:id="i-8f5c2b0bb871ca8e-0">
              I stället för att öka investeringarna har regeringens viktigaste
              insats mot förseningar blivit att ställa in tåg. Blir den här
              vintern lika snörik som den förra planerar regeringen att ställa
              in över hälften av all tågtrafik med X 2000-tågen.
            </seg>
            <seg xml:id="i-39fc0a5e5e68a80c-0">
              Regeringens insats har nu prövats i Malmö. För att undvika förseningar
              ställdes hälften av alla X 2000-tåg in. Man kan undra vad nästa
              insats från regeringen blir. Ställer man in alla tåg har man ju
              med ett enkelt klubbslag utraderat alla förseningar. I stället
              för att planera för inställda tåg borde regeringen planera och
              investera för en utbyggd och pålitlig tågtrafik. Sveriges resenärer
              har rätt att kräva en punktlig tågtrafik årets alla månader.
            </seg>
            <seg xml:id="i-dc9139d19392d4a2-0">
              Ibland blir konsekvenserna av regeringens tågelände rent tragikomiska,
              som när Moderaternas förstenamn i trafikutskottet, Jan-Evert Rådhström,
              missar det utskottsmöte där vi ska behandla regeringens neddragningar
              av järnvägen på grund av att hans tåg är försenat eller när Nina
              Larsson, nyvald som Folkpartiets partisekreterare och i många
              år partiets trafikpolitiska talesman, kungör att hon slutat åka
              tåg och börjat flyga på sträckan KarlstadHelsingfors. Det är en
              sträcka som tar två och en halv timme med tåg, snabbare än flyget,
              men enligt Nina Lundström går tåget inte längre att lita på. Efter
              fem år med borgerlig regering vågar alltså inte ens de borgerliga
              trafiktalesmännen lita på tåget. Hur ska då resenärerna kunna
              göra det?
            </seg>
            <seg xml:id="i-e6df814558f43bd2-0">
              Järnvägskrisen har en rad orsaker, men bristande spårkapacitet
              får framstå som den enskilt viktigaste förklaringen. Ett järnvägssystem
              som har slagit i kapacitetstaket saknar förmåga att hantera störningar.
              Minsta avvikelse från ideala förhållanden riskerar att leda till
              kaosartade förhållanden i hela järnvägsnätet. Trots detta är regeringens
              plan för investeringar i transportinfrastrukturen fram till 2021
              kliniskt ren på kapacitetshöjande åtgärder längs den södra och
              den västra stambanan, det vill säga ryggraden i det svenska järnvägssystemet.
              I det övriga järnvägsnätet ökar dubbelspåren med 5 procent samtidigt
              som resandet förväntas öka med 40 procent, eller, annorlunda räknat,
              regeringen tillför mindre än två mil dubbelspår per år fram till
              2021.
            </seg>
            <seg xml:id="i-8e1976fa90b02dd0-0">
              Men det saknas inte projekt. Tittar vi i stället i det socialdemokratiska
              förslaget hittar vi bland annat TomtebodaKalhäll, dubbelspår,
              Västlänken, första etappen av Norrbotniabanan, fyrspår MalmöLund,
              Västkustbanan och HallsbergMjölby, dubbelspår på Nynäsbanan. Alla
              är satsningar som saknas i regeringens förslag och som skulle
              kunna avhjälpa delar av det tågkaos vi ser i dag. Sanningen är
              att regeringen inte vill göra något åt Södra stambanan och Västra
              stambanan, ryggraden i svensk järnväg, medan vi i oppositionen
              vill dra de första höghastighetsbanorna just där för att frigöra
              kapacitet för godstrafiken.
            </seg>
            <seg xml:id="i-355352bc817b55da-0">
              Fru talman! För 46 år sedan fick Japan sin första höghastighetsbana.
              Det var fyra år innan vi fick färg-tv i Sverige. Till dags dato
              har det främst i Europa byggts 13 000 kilometer höghastighetsbana.
              Inte en enda meter av dem har byggts i Sverige.
            </seg>
            <seg xml:id="i-33d74ea8eea23f11-0">
              Just nu pågår byggandet i världen av 11 000 kilometer höghastighetsbana,
              inte en enda kilometer av dem byggs i Sverige.
            </seg>
            <seg xml:id="i-923a16d7fd5953ae-0">
              Just nu projekteras 18 000 kilometer höghastighetsbana. Inte
              en enda meter av dem projekteras i Sverige.
            </seg>
            <seg xml:id="i-6840397d161f606f-0">
              Om den här regeringen får fortsätta att bestämma kommer det inte
              att byggas en enda meter höghastighetsbana före år 2021. När länder
              som Ryssland, Marocko och Algeriet projekterar för höghastighetsbanor
              projekterar regeringen för inställda tåg.
            </seg>
            <seg xml:id="i-2334078aa3d8742d-0">
              Fru talman! I det här budgetbetänkandet dras tydliga skillnader
              upp mellan regeringen och Socialdemokraterna. Socialdemokraterna
              står för konkurrenskraftiga villkor för tågen, medan regeringen
              chockhöjer avgifterna på Öresundsbron. Socialdemokraterna presenterar
              konkreta åtgärder för att rusta järnvägen för vintern så att tågen
              kan gå i tid, medan regeringen nöjt utropar att de flesta tågen
              faktiskt går i tid. Socialdemokraterna vill investera 101 miljarder
              kronor i nya järnvägar, medan regeringen mer än halverar nyinvesteringar
              i järnväg.
            </seg>
            <seg xml:id="i-525e006ed77c2957-0">
              Så mycket tydligare än så här kan inte de politiska alternativen
              bli.
            </seg>
          </u>
          <note xml:id="i-d45a52b6e74f6417-0">
            Jag yrkar bifall till de socialdemokratiska reservationerna.
          </note>
          <note type="speaker" xml:id="i-08cc87d55ed236ea-0">
            Anf. 3 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-7f028f994c810b33-0">
            <seg xml:id="i-c50be7411def6e02-0">
              Fru talman! I torsdags hade jag ännu en strapatsrik tågresa med
              X 2000 från Helsingfors hem till Värmland. Julpysslet med familjen
              brann inne. Alla sov när jag äntligen kom hem.
            </seg>
            <seg xml:id="i-f4068729ecd3f20a-0">
              Först råkade vi ut för en frusen växel, sedan ett signalfel,
              sedan hamnade vi bakom ett godståg och avslutningsvis dumpades
              vi av i Karlstad, flera mil hemifrån.
            </seg>
            <seg xml:id="i-8a7704f7cfa25891-0">
              Ersättningsbussarna som skulle ta oss vidare dök aldrig upp.
              Till slut fick jag tag i en taxi. Taxichauffören var förstås glad
              över kvällens alla körningar av frusna tågresenärer och den saftiga
              fakturan han skulle skicka till SJ. Men han gjorde ändå en bra
              analys av dagens situation. Han sade så här: Det är många som
              ska tjäna pengar på din resa. Det är många som tjänar pengar på
              att systemet inte fungerar, men det är resenärerna som får betala.
              Det fick mig att än en gång fundera över var de pengar, var de
              skattemedel som vi i dag ska debattera och besluta om hamnar och
              hur de kan användas mer effektivt, så att anslagen till vägar
              och järnvägar verkligen leder till ett bättre sammanhållet och
              långsiktigt hållbart transportsystem.
            </seg>
            <seg xml:id="i-f230c162f9efe4d2-0">
              Fru talman! Det är glädjande att persontrafiken på järnvägen
              sedan mitten av 90-talet mer än fördubblats och att godstrafiken
              på järnväg under samma tid har ökat med 2030 procent. Att människor
              och företag vill använda järnvägen står klart. Nu är det upp till
              oss att se till att det blir möjligt i ännu högre grad i framtiden.
            </seg>
            <seg xml:id="i-fcd1b2713ef8f691-0">
              Miljöpartiet vill ha en bred politisk uppgörelse kring järnvägen.
              Vi vill möjliggöra för fler att åka tåg tillförlitligt och snabbt.
              Vi vill också göra det möjligt att föra över mer godstransporter
              från väg till järnväg. Men för att komma dit är det en rad viktiga
              saker vi behöver göra.
            </seg>
            <seg xml:id="i-d0a5dd30ac1217c6-0">
              Först och främst måste vi fördubbla järnvägens kapacitet, för
              trots att tågtrafiken ökar så ökar inte längden spår. Det är helt
              enkelt för trångt på spåren. Ökad kapacitet uppnår vi genom snabba
              investeringar i flera mellanblock och mötesspår, till exempel
              på banan mellan Helsingfors och Värmland, genom att göra helt
              nya spår, till exempel Norrbotniabanan, och genom att börja bygga
              höghastighetsbanor, till exempel Ostlänken, så att mer kapacitet
              frigörs på stambanorna för regionala tåg och godstrafik.
            </seg>
            <seg xml:id="i-f0f66b8f6a27365e-0">
              Vi måste också satsa på de lågtrafikerade banorna, till exempel
              Inlandsbanan, Bohusbanan och Stångadalsbanan, i stället för att
              nedrusta dem. En anledning är att redan i dag startar 10 procent
              av godstrafiken på de här banorna.
            </seg>
            <seg xml:id="i-dfa87509e6b1b860-0">
              Fru talman! Det räcker inte att investera i nytt, vi måste också
              underhålla det vi har i dag. I dag är Sverige bland de sämsta
              länderna i Europa på att anslå pengar till underhåll och reinvesteringar
              i järnvägar. Den genomsnittliga åldern på till exempel spårväxlarna,
              som ju är en kritisk faktor, har ökat med fyra år under tiden
              20022009, enligt underlag från Trafikverket.
            </seg>
            <seg xml:id="i-cbccc920a86da97e-0">
              Men det handlar inte bara om pengar. Det handlar också om att
              använda pengarna rätt och ompröva fattade beslut, för dagens avregleringar
              har lett till ökade kostnader för administration och färre personer
              som jobbar direkt på spåren med underhåll.
            </seg>
            <seg xml:id="i-0b64a1c6d50a371c-0">
              Andra länder i världen har redan dragit lärdom av sådana här
              misstag. I Nya Zeeland återfördes skötseln av spår till offentlig
              regi efter att privata företag maximerade vinst till aktieägare
              i stället för att underhålla järnvägssystemet. Låt oss följa deras
              exempel. Låt Trafikverket utföra underhållet i egen regi!
            </seg>
            <seg xml:id="i-670eaa259136e0c8-0">
              Det är även andra beslut i avregleringens spår som behöver omprövas.
              Visst är det positivt med privata tågoperatörer som framgångsrikt
              i dag kör både gods- och persontrafik. På ett järnvägsnät med
              hög kapacitet kan det fungera bra med flera aktörer som sporrar
              varandra och håller nere priserna. Men Miljöpartiet är övertygat
              om att med resenären i centrum måste vi ha en aktör som har huvudansvaret
              för den nationella tågtrafiken.
            </seg>
            <seg xml:id="i-451d9497727c6873-0">
              Även här tycker jag att vi ska lyfta blicken och dra lärdom av
              andra länder. I Storbritannien har man backat och åter börjat
              reglera vissa sträckor.
            </seg>
            <seg xml:id="i-3197ecb15169a07f-0">
              Vi bör ge SJ huvudansvaret för nationell trafik och slopa det
              10-procentiga avkastningskravet på SJ. Det bör ersättas med ett
              krav på att upprätthålla och utveckla tågtrafiken. Med ett sådant
              krav på SJ tror jag att resenärerna i framtiden slipper att vara
              med om det jag och mina medresenärer var med om i torsdags att
              bli dumpade på en kall station flera mil hemifrån, utan någon
              information och utan någon ersättningsbuss.
            </seg>
            <seg xml:id="i-193bf672738db082-0">
              Fru talman! Att bygga framtidens järnväg är inte gratis; det
              kostar mycket pengar. Det är vi medvetna om.
            </seg>
            <seg xml:id="i-8f00911373f43940-0">
              Schweiz, som är ett föregångsland vad gäller kollektivtrafik,
              satsar tre gånger så mycket pengar på järnvägen per person jämfört
              med Sverige. Över hälften av järnvägens finansiering i Schweiz
              kommer från lastbils-, väg- och miljöavgifter. Här har vi mycket
              att lära.
            </seg>
            <seg xml:id="i-f1223ce89c8722c2-0">
              Ett snabbt sätt för regeringen att hitta mer pengar till järnvägssatsningar
              är att prioritera järnväg framför väg. Så gjordes i den förra
              infrastrukturplanen där förhållandet var 1 krona till vägen och
              2:50 till järnvägen. I regeringens investeringsplan för den här
              mandatperioden är förhållandet det omvända. Investeringar i järnväg
              minskar från 14,5 miljarder i år till 5,0 miljarder 2014 medan
              väginvesteringar ligger på samma nivå under perioden. Tänk om!
            </seg>
            <seg xml:id="i-92ff8ed54b2db194-0">
              Jag tror att vi i framtiden måste vara beredda att betala mer
              för våra resor och varutransporter oavsett om de går på väg eller
              järnväg. I dag råder det dock ett ojämlikt förhållande mellan
              väg och järnväg, till vägens fördel, och mellan privatbilisten
              och den som åker kollektivt.
            </seg>
            <seg xml:id="i-ef2c641947fde4bb-0">
              När det föreslås att bensinpriset ska höjas några procent blir
              det ramaskri från bland andra företrädare för Alliansen. Märkligt
              nog tycker samma personer att det är helt okej att höja priset
              på kollektivtrafiken med det mångdubbla utan att ens fundera över
              konsekvenserna.
            </seg>
            <seg xml:id="i-4bf3850376e618f3-0">
              Regeringens förslag på höjda banavgifter på Öresundsbron är ett
              exempel på detta. Det är ett förslag som enligt Region Skåne i
              ett första steg skulle öka priset på en biljett över Sundet med
              7 procent och i ett andra steg med 40 procent. Priset på ett månadskort
              skulle öka från 1 900 i månaden till 2 700 medan kostnaden för
              att ta bilen över bron ligger fast. Vad detta skulle få för konsekvenser
              är inte svårt att räkna ut.
            </seg>
            <seg xml:id="i-c752fb3b407e9f87-0">
              För Miljöpartiet är detta inte okej. Vi tycker inte att höjda
              taxor i kollektivtrafiken utan någon standardhöjning eller motsvarande
              avgiftshöjning för privatbilismen är en hållbar väg att gå.
            </seg>
            <seg xml:id="i-8b90baa27c709404-0">
              Fru talman! Det är inte heller hållbart att bygga motorvägar
              som genererar mer biltrafik och missgynnar kollektivtrafiken.
              Planerna på Förbifart Helsingfors är exempel på detta. Det ska
              läggas 28 miljarder på en väg som planeras stå färdig 2020. Miljöpartiet
              tycker inte att det är att bygga för framtiden. Att bygga för
              framtiden skulle vara att satsa de 28 miljarderna på spårbunden
              trafik och cykelbanor i Helsingfors.
            </seg>
            <seg xml:id="i-865c5fbda1ac1d4e-0">
              Fru talman! Jag står förstås bakom alla de reservationer och
              motioner som lämnats in av mig och mina partikamrater, för tids
              vinnande nöjer jag mig med att yrka bifall till reservationerna
              2, 4 och 5.
            </seg>
          </u>
          <note type="speaker" xml:id="i-db22a1a3f2ef83f1-0">
            Anf. 4 SIV HOLMA (V):
          </note>
          <u who="siv_holma_218997" xml:id="i-74eb138b77f74941-0">
            <seg xml:id="i-24f4d904075088f0-0">
              Fru talman! Jag delar i allt väsentligt det som Anders Ygeman
              från Socialdemokraterna och Stina Bergström från Miljöpartiet
              har anfört.
            </seg>
            <seg xml:id="i-b5d848caac607a5c-0">
              Betänkandet behandlar regeringens budgetförslag till utgiftsområde
              22 Kommunikationer för nästa år 2011. På regeringens förslag har
              de rödgröna oppositionspartierna, Vänsterpartiet, Miljöpartiet
              och Socialdemokraterna, lämnat in ett alternativt förslag på vad
              vi menar måste göras under det kommande året. Dessutom behandlas
              flera motionsförslag om nya infrastruktursatsningar.
            </seg>
            <seg xml:id="i-8766f7043964db9f-0">
              Vi fullföljer alltså det arbete som vi påbörjade i våras med
              en gemensam vårmotion som följdes av en gemensam regeringsplattform
              där vår politik för en ny färdriktning för Sverige utmejslades.
              Målet för vår politik är att Sverige ska vara ett jämlikt land.
              Kommunikationer är en oumbärlig komponent i att göra vårt land
              jämlikt. Det behöver göras stora investeringar i kollektivtrafik
              och järnväg. Det är två viktiga faktorer för att möta klimatutmaningarna
              som också får positiva följdeffekter i form av jobb och ekonomisk
              utveckling.
            </seg>
            <seg xml:id="i-20760fa1d85486be-0">
              Fru talman! På luciadagen hade riksdagen en aktuell debatt om
              situationen för tågtrafiken. Där framhöll allianspartiernas företrädare
              med statsrådet Catharina Elmsäter-Svärd i spetsen att alliansregeringen
              satsar mer på järnvägen än de föregående S-regeringarna.
            </seg>
            <seg xml:id="i-76ad1a0407bb8761-0">
              När statsrådet Elmsäter-Svärd säger detta jämför hon äpplen med
              päron. För att få en korrekt jämförelse måste man jämföra vad
              S-regeringen satsade under mandatperioden 20022006 med vad de
              borgerliga partierna föreslog i riksdagen under samma period.
            </seg>
            <seg xml:id="i-ef1634c140a70fdf-0">
              När de borgerliga partierna var i opposition föreslog Moderaterna,
              Centerpartiet och Folkpartiet aldrig högre nivåer på banunderhåll
              än vad de socialdemokratiska regeringarna gjorde. Tvärtom finansierade
              både Centerpartiet och Folkpartiet vid ett antal tillfällen ökade
              vägsatsningar genom att dra ned på anslaget till banhållning där
              banunderhåll ingår.
            </seg>
            <seg xml:id="i-496ef732c97919f1-0">
              Kristdemokraterna föreslog under ett enda år blygsamma 200 miljoner
              mer till banhållningen. Året efter sänkte Kristdemokraterna detta
              anslag med 300 miljoner kronor, alltså i realiteten en reducering
              med 100 miljoner jämfört med vad dåvarande S-regering anslog.
            </seg>
            <seg xml:id="i-c1dfc345f769585c-0">
              Mot denna bakgrund är allianspartierna minst lika skyldiga till
              de brister i underhåll och reinvesteringar som den S-regering
              som man under de senaste fem åren gett skulden för de brister
              vi har i dag.
            </seg>
            <seg xml:id="i-771e9522426d9de3-0">
              Fru talman! Till majoritetspartierna vill jag bara säga: Låt
              bli att kasta sten i glashus. Ni har inte speciellt mycket att
              vara stolta över.
            </seg>
            <seg xml:id="i-ea95d191c6509dea-0">
              Dessutom kan jag inte stillatigande låta påståenden passera okommenterade
              om att det bara var svarta hål som den dåvarande centerpartistiska
              infrastrukturministern möttes av när hon klev in på Näringsdepartementet
              efter valet 2006. Jag har sagt det tidigare och jag säger det
              igen: Hennes påstående saknar all trovärdighet. Förtroendet för
              politiken skulle öka om man visade mer intellektuell hederlighet.
            </seg>
            <seg xml:id="i-afd8cb4ba8e386dd-0">
              När alliansregeringen tog över 2006 redovisade statsbudgeten
              ett överskott på 70 miljarder. Hade alliansregeringen inte valt
              att sänka skatter med nästan 100 miljarder under föregående mandatperiod
              hade det funnits uppemot 170 miljarder att använda till att finansiera
              infrastrukturplanen under de närmaste åren. Med detta sagt förordar
              jag givetvis inte att alla 170 miljarder skulle användas till
              järnvägen.
            </seg>
            <seg xml:id="i-ef04cfa68b7a7fab-0">
              I Vänsterpartiets infrastrukturplan satsar vi 15,9 miljarder
              på spår. Det ska jämföras med regeringens 8,6. De rödgröna lägger
              100 miljarder mer än regeringen på infrastruktur, och vi har finansierat
              allt till sista kronan.
            </seg>
            <seg xml:id="i-ee2439d00d7fa11d-0">
              Fru talman! Catharina Elmsäter-Svärd varnade i nämnda debatt
              för lyxfällan för att vi vill lånefinansiera investeringar. Det
              är ABC i ekonomi att man brukar låna till investeringar som har
              lång livstid. I kommunala sammanhang, jag har en tjänst som kommunalekonom,
              säger man att det är rättvist att fördela kostnaderna under hela
              livslängden och inte låta kostnaderna belasta investeringsåret.
            </seg>
            <seg xml:id="i-32c8fd45f584c1fe-0">
              Fru talman! Ett ännu viktigare skäl till kaos och förseningar
              är bristande underhåll av järnvägen. Genom att sänka banunderhållet
              sänker regeringen järnvägar. Avregleringar leder oss in på fel
              spår, som föregående talare har varit inne på. Banverket, numera
              Trafikverket, säger att om man vill minska tågförseningarna med
              50 procent och öka godskapaciteten med 50 procent måste 7,6 miljarder
              kronor per år läggas på banunderhåll. Det är därför som vi föreslår
              denna nivå. Regeringen avsätter 5,3 miljarder per år under planperioden
              20102021. Det är på tok för lite. Regeringens låga ambitioner
              under de kommande tolv åren kommer alltså inte att leda till minskade
              tågförseningar.
            </seg>
            <seg xml:id="i-36a22ffccfd8e335-0">
              Fru talman! I betänkandet finns fem reservationer som Vänsterpartiet
              står bakom, men för att vinna tid i voteringen i dag yrkar jag
              bifall till två av dem. Den ena är nummer 7, Andra särskilda infrastrukturåtgärder
              m.m. Betänkandet behandlar särskilt höghastighetsbanor och Förbifart
              Helsingfors. När jag i utskottet föreslog att man också skulle
              behandla malmtransporter på järnväg som en likvärdig nationell
              angelägenhet blev det avslag. Infrastruktur runt storstäderna
              är en nationell fråga. Hållbara malmtransporter har tydligen inte
              samma dignitet, vilket jag anser vara en helt felaktig uppfattning.
            </seg>
            <seg xml:id="i-c957d9a9948a81ec-0">
              Norrbotniabanan, järnväg från Kaunisvaara och en ökning av kapaciteten
              på Malmbanan är viktiga komponenter för att man inom en mycket
              snar framtid ska kunna klara de ökade behoven av hållbara malmtransporter.
              Norrbotten kommer under överskådlig tid att vara ett framgångsrikt
              län för gruv- och stålindustrin. Länets malmtillgångar finns till
              största delen i malmfälten, men nya stora fyndigheter finns även
              i östra Norrbotten. Det har gjorts och kommer under de närmaste
              åren att göras mycket stora investeringar i Kiruna, Malmberget,
              Aitik i Gällivare och Kaunisvaara i Pajala. Det är de framgångsrika
              gruvbolagen som står för framtidssatsningarna. Det är LKAB och
              Boliden, och nu har också Northland Resources kommit med i den
              gruppen.
            </seg>
            <seg xml:id="i-d3267ea73d14ad85-0">
              Fru talman! I går togs det första spadtaget för de nya gruvorna
              i Kaunisvaara. Vid årsskiftet 2012/13 planeras starten av själva
              gruvverksamheten i Kaunisvaara komma i gång. Drygt 400 personer
              kommer att anställas. Northland Resources menar att man till att
              börja med ska frakta järnsligen på lastbil till Svappavaara. Det
              är en sträcka på 1516 mil. Företaget vill ha dispens för att få
              köra 120 tons lastbilar. Man behöver inte vara någon Einstein
              för att förstå att den här vägen inte har den hållbarheten. I
              denna fråga bör regeringen och infrastrukturministern visa större
              offensiv handlingskraft. Det behövs en snabbutredning om hur mycket
              en järnväg från Kaunisvaara till Svappavaara skulle kosta. Det
              finns ett gammalt förslag om att investera i en järnvägsbro till
              spåret på finska sidan, men efter att ha besökt gruvan i Kaunisvaara
              har man räknat ut att det alternativet inte har tillräcklig kapacitet.
              Det finska alternativet klarar bara malmtransporter från den tredje
              gruvan som finns på finska sidan. För de två svenska fyndigheterna
              behövs järnväg från Kaunisvaara till Svappavaara.
            </seg>
            <seg xml:id="i-8f7e8c8257885a1b-0">
              Anser infrastrukturministern att fungerande malmtransporter är
              en nationell angelägenhet? Kan infrastrukturministern i dag redovisa
              om regeringen har någon uppfattning om Kaunisvaaras behov av hållbara
              malmtransporter?
            </seg>
            <seg xml:id="i-390e23342b0ae2ad-0">
              Vänsterpartiet vill förstärka den positiva utvecklingen av gruvbrytningen
              genom att bygga nya järnvägar. Vi ser dessutom två ytterligare
              komponenter i framgångsreceptet och det är att Norrbotniabanan
              byggs och att kapaciteten på Norra stambanan och Malmbanan höjs.
            </seg>
            <seg xml:id="i-f6f83f97bc850e36-0">
              Fru talman! I fredagens länstidning, Norrländska Socialdemokraten,
              säger LKAB:s ledning sig vara påtagligt irriterad över bristerna
              på Malmbanan. Vidare säger man: Den statliga vinstmaskinen är
              därför beredd att medverka till en ekonomisk lösning.
            </seg>
            <seg xml:id="i-60077b8432ea42f4-0">
              LKAB är alltså berett att förskottera pengar till Trafikverket
              för att snabba på nödvändiga investeringar. Kapacitetsbrister
              på Malmbanan har utvecklats till en sårbar flaskhals i LKAB:s
              transportsystem, från gruvan till kunden. I våras, när signalställverket
              i Torneträsk station slogs ut av åskan, tappade LKAB 20 procent
              av sina leveranser. Det inverkar på LKAB:s anseende som säker
              leverantör och förorsakade LKAB en intäktsförlust på hundratals
              miljoner. LKAB lyfter upp problemet med att de ska samsas på samma
              bana som persontrafiken en trafik som havererar med jämna mellanrum.
              Förra veckan var det totalstopp i fem timmar. LKAB ser Malmbanan
              som sin pulsåder. Man efterlyser fler mötesplatser, fungerande
              signalsystem och dubbelspår där det är lämpligt. LKAB säger att
              det är viktigt att dessa järnvägsinvesteringar håller jämn takt
              med LKAB:s planerade produktionsökningar. Det är viktigt att ha
              ett transportsystem som inte hämmar industrins malmtransportbehov
              från Kaunisvaara. Behovet av att höja kapaciteten ökar dramatiskt.
            </seg>
            <seg xml:id="i-721b0d59750c02c4-0">
              Catharina Elmsäter-Svärd sade i en interpellationsdebatt att
              hon var infrastrukturminister för hela Sverige och inte bara för
              Helsingfors. Min fråga till infrastrukturministern är: Anser statsrådet
              att hållbara malmtransporter är en nationell angelägenhet, och
              vad är statsrådet beredd att göra för att skapa förutsättningar
              för hållbara malmtransporter på järnväg?
            </seg>
            <seg xml:id="i-504a111e52953746-0">
              Fru talman! Jag yrkar bifall till reservation 2, Avgiftssättningen
              på Öresundsbron. Den 13 december beslutade samtliga partier i
              Region Skånes fullmäktige att uppmana riksdagsledamöterna att
              rösta nej till förslaget om Trafikverkets höjda banavgifter på
              Öresundsbron. Om förslaget genomförs kommer priset för pendlarkortet
              över Öresundsbron att öka från 1 900 till nästan 2 700 kronor
              i månaden. Även priset på enskilda biljetter skulle öka dramatiskt.
              Det slår hårt mot tågtrafiken över bron. Eftersom de rödgröna
              partierna här i riksdagen ger stöd åt partierna i Skåne vill jag
              fråga utskottsmajoritetens företrädare: Kommer ni att vara lyhörda
              för era partivänner i Region Skåne? Om ni väljer att inte hörsamma
              deras uppmaning, hur förklarar ni det för dem?
            </seg>
          </u>
          <note type="speaker" xml:id="i-324699f8a2b02d97-0">
            Anf. 5 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f825039da3d0ad77-0">
            <seg xml:id="i-b1a7de0b4754ea8c-0">
              Fru talman! Jag vänder mig först till Siv Holma med anledning
              av de frågor hon ställde om malmtrafik och Norrland. I morgon
              kommer vi att ha en ganska lång interpellationsdebatt där samtliga
              de frågorna berörs. Jag avstår därför från att beröra dem i dag
              och tar i stället de övriga frågorna.
            </seg>
            <seg xml:id="i-9d67c89c058238f0-0">
              Anders Ygeman inledde med att säga att infrastrukturen är som
              ett blodomlopp. Det är precis vad det är. Det är livsnerven för
              att människors vardagsliv, arbetsliv och fritid ska fungera. Minst
              lika viktig är infrastrukturen för att företag, näringsliv och
              industri ska kunna verka och växa. Jag är rädd att vi får en ren
              järnvägsdebatt här i dag. Det tror jag inte att någon har för
              avsikt, men det står ju för dörren att prata järnväg i dag.
            </seg>
            <seg xml:id="i-7bf8d17e22cb5d2a-0">
              Jag tycker att det är viktigt att se till alla trafikslag. Varje
              trafikslag måste fungera.
            </seg>
            <seg xml:id="i-9ba124d657eb8941-0">
              Vi är trots allt, oavsett vad man tycker om bilen eller lastbilen,
              fortfarande beroende av att människor kan ta sig fram med bil
              eller förflytta gods med lastbil. Vi är lika beroende av att vi
              har en bra flyginfrastruktur i hela landet och inte minst har
              ett gott nav för att också nå ut internationellt, men också har
              en god konkurrenskraftig svensk sjöfart. Detta tror jag att alla
              i grunden är överens om.
            </seg>
            <seg xml:id="i-521575ef9039099d-0">
              Det som jag också tycker är viktigt är hur vi kan få alla dessa
              att samverka på ett gott sätt. För godstrafiken behöver vi ha
              bra noder och bra stråk, där vi kan förflytta varor och gods.
              Det kanske sker via lastbilar till hamnar, eller med tåg för vidare
              transport med sjöfarten eller tvärtom.
            </seg>
            <seg xml:id="i-a837b90eecea02f9-0">
              Jag tror att det är viktigt att man också tittar på helheten
              för att se vad infrastrukturen ska leda fram till.
            </seg>
            <seg xml:id="i-16aaed3495f834ec-0">
              Fru talman! Jag noterade i utskottets betänkande att väldigt
              många motioner behandlas, vilket jag kan förstå för detta engagerar
              enskilda vägar och järnvägsdragningar. Men det är just här som
              vi har ändrat fokus för att kunna hålla ihop helheten.
            </seg>
            <seg xml:id="i-2524d0d77ecbdb1c-0">
              Det sätt på vilket vi beslutar om infrastruktur kan kännas tråkigt
              och utdraget i tid, men det är ack så nödvändigt. Det görs i två
              steg, först ett inriktningsbeslut och sedan en åtgärdsplanering
              som bestäms av regeringen. Häremellan kan det gå ett till två
              år. Beslutet som väl fattas ska gälla den plan som i detta fall
              ska gälla för tolv år framåt. Då är det oerhört viktigt att underlag
              som kommer in när man bereder ett inriktningsbeslut som riksdagen
              ska fatta beslut om bygger på rätt kunskaper och bygger på rätt
              prioriteringar. Det som vi har jobbat med har gjorts utifrån behov,
              prioriteringar och underlag som har lämnats in från våra verk
              men också från kommuner och regioner. När det görs prioriteringar
              innebär det att allt inte kommer med.
            </seg>
            <seg xml:id="i-ea73682642e93a85-0">
              Fru talman! Jag ställde en fråga, mest kanske för skojs skull,
              till mina tjänstemän på departementet. Om alla behov, alla önskemål
              och alla beslut skulle tas med, vad skulle det kosta? Vi kommer
              då upp till ungefär vad hela statsbudgeten omsluter. Då förstår
              vi att vi kanske måste prioritera, och det är det som vi gör.
            </seg>
            <seg xml:id="i-3ce46365e5e3547e-0">
              Då är det lite lätt att göra som jag tycker att man ibland gör
              från oppositionens sida, nämligen att raljera om att vi halverar
              investeringarna till järnvägen, att vi minskar anslaget till underhållet
              och att vi till och med förmår oss att flytta medel från anslaget
              järnväg till anslaget väg. Men det blir så enkelt om man bara
              tar från det ena året till det andra när vi egentligen vet att
              infrastrukturplaneringen handlar om så många år i taget.
            </seg>
            <seg xml:id="i-3a2281fe40f44559-0">
              Stina Bergström var inne på hur den förra regeringen prioriterade
              1 krona till väg och 2:50 till järnväg. Det var den förra planen
              från 2004 till 2015. Men då saknades det också 65 miljarder, och
              vi fick börja betala av lån i 35-miljardersklassen.
            </seg>
            <seg xml:id="i-8a32968ae4c54c08-0">
              Det är klart att vi också skulle kunna lägga ut stora projekt
              och objekt i fråga om vad som behövs, om vi inte behövde ta ansvar
              för finansieringen.
            </seg>
            <seg xml:id="i-3b4176355f64efe6-0">
              Jag har läst vad ni har föreslagit, och jag har läst era reservationer.
              Jag ska börja med att ta upp den ena som handlar om avgifterna
              på Öresundsbron. Handlar det om drastiskt höjda avgifter? När
              jag läser reservationen från oppositionen är det ett dråpslag
              mot regionen. Järnvägstrafiken kommer att halveras. Helt plötsligt
              verkar oppositionen fullkomligt ha glömt bort vad som var den
              ursprungliga tanken när bron byggdes, nämligen att trafikanterna
              oavsett om det var fråga om väg eller järnväg skulle stå för sina
              kostnader. Det ska man fortfarande göra. Till viss del betalar
              man en avgift i dag också.
            </seg>
            <seg xml:id="i-d1cf42488740fa2d-0">
              Det finns en ny järnvägslag från 2004 som medger att riksdagen
              inte längre ska fatta beslut om avgifter på järnvägar. Det är
              regeringen eller den myndighet som det handlar om, i detta fall
              Trafikverket, som ska göra det.
            </seg>
            <seg xml:id="i-a14d88c922f38352-0">
              Då har jag en fråga. Ni talar om en kraftig höjning av banavgifterna.
              En enkelresa över Sundet som i dag kostar 100 kronor kommer att
              bli 3:20 dyrare. Tror ni verkligen att det är en sådan kraftig
              höjning att hela trafikunderlaget kommer att minska drastiskt?
              I så fall är jag mycket fundersam över den reservation som finns
              under punkt 8 där man i stället kräver en ny fast förbindelse
              över Sundet mellan Sverige och Danmark, därför att järnvägstrafiken
              ökar så till den milda grad och vi har sett en fantastisk utveckling
              under de tio senaste åren i hela Öresundsregionen. Men nu resonerar
              ni i stället som att trafikunderlaget ökar så mycket att varken
              Öresundsbron eller den nya Citytunneln räcker. Frågan blir då:
              Tror ni eller tror ni inte på Öresundsregionen? Tror ni att vi
              behöver lösa frågorna när det gäller infrastruktursatsningarna
              eller tror ni det inte?
            </seg>
            <seg xml:id="i-0df959fe21f0db1e-0">
              Jag blir lite fundersam över hur Siv Holma och Stina Bergström
              prioriterar. Det har var och en rätt att göra. I en annan reservation
              är ni väldigt tydliga med att man helt och hållet ska avbryta
              projektet Förbifart Helsingfors. Det är ett projekt som hela Helsingforssregionen
              men också många i övriga landet har ansett är en oerhört viktig
              insats. Där har man inför infrastrukturbeslutet gjort en prioritering
              som är viktig för den regionen.
            </seg>
            <seg xml:id="i-b1459c83481212c9-0">
              Jag tror att man måste ha en större öppenhet för vad de olika
              landsändarna har för behov för att hela Sverige ska hänga ihop.
            </seg>
            <seg xml:id="i-79bb26fd58c2777d-0">
              Det finns något som jag känner är viktigt och kanske också att
              förmedla. Det låter ibland som att om man slänger in 1 miljard
              hit eller dit och ökar med några miljarder till löser vi problemet
              för hela infrastrukturen i morgon. Men så är faktiskt inte fallet.
            </seg>
            <seg xml:id="i-75109e7d7f947569-0">
              Jag har ställt en fråga till Trafikverket. Om vi skulle uppgradera
              hela det trafikerade järnvägsnätet som vi har i dag och som är
              på nästan 12 000 kilometer, vad skulle det kosta, och hur lång
              tid skulle det ta att komma upp i en nivå som får anses vara okej?
              Det skulle inte ens räcka med 20 miljarder, och det skulle ta
              åtminstone 1215 år. Då kan man inte heller slå sig till ro och
              säga: Då gick det inte.
            </seg>
            <seg xml:id="i-018d395e88fcb8ad-0">
              Jag tycker att det är oerhört viktigt att vi tittar på hur vi
              kan få mest nytta för de pengar som vi faktiskt har. Vi behöver
              ha mycket mer kunskap för att veta var vi ska sätta in de rätta
              resurserna så att vi får ut mer infrastruktur för pengarna, hur
              vi kan bli mer effektiva i våra projektplaneringar och hur vi
              faktiskt bygger på rätt sätt.
            </seg>
            <seg xml:id="i-94de27f04315e368-0">
              Regeringens infrastrukturpaket för de kommande tolv åren innebär
              följande: Vi investerar i nya spår för 65 miljarder kronor. Vi
              ökar underhållet, inte minst på järnväg, och vi avsätter 64 miljarder
              för de kommande åren. Men därtill ingår också i uppdraget och
              finns med i underlaget att ytterligare höja banavgifterna över
              hela landet. Det motsvarar ungefär 700 miljoner per år. Det är
              pengar som Trafikverket får använda för att underhålla våra spår.
            </seg>
            <seg xml:id="i-6d7130b707961cd3-0">
              Detta kommer inte på långt när räcka. Man kan säga lite grann
              som Anders Ygeman var inne på: Dubbelspåren blir 5 procent. Det
              kan inte vara tillräckligt.
            </seg>
            <seg xml:id="i-01db7cc9380246cd-0">
              Nej, det är inte tillräckligt. Men det handlar om att sätta in
              detta på strategiskt utvalda punkter. Anders Ygeman nämnde själv
              sträckan KarlstadHelsingfors. Får vi dubbelspår ett par kilometer
              utanför Kil minskar sårbarheten och störningarna för dem som pendlar.
            </seg>
            <seg xml:id="i-4d47004622c0a13f-0">
              Jag ska återkomma till höghastighetstågsdelen eftersom jag antar
              att jag kommer att få några repliker om den. Jag väntar därför
              med den.
            </seg>
            <seg xml:id="i-b2042ddb8d2917e0-0">
              Men vad det handlar om just nu är faktiskt att måna om människors
              tid. Man kan raljera över att de flesta tåg går i tid. Men glöm
              inte den halva mening som ni har uteslutit, att det är tillräckligt
              illa för dem som sitter där i dag och inte kommer fram.
            </seg>
          </u>
          <note type="speaker" xml:id="i-070f1e600f115ca5-0">
            Anf. 6 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-1">
            <seg xml:id="i-6d772d7e66831820-0">
              Fru talman! Man kan tycka att oppositionen är orättvis. Man kan
              tycka som ministern gör att mycket av det som man själv och den
              borgerliga regeringen har gjort under dessa fem år har varit bra,
              viktigt och riktigt. Men jag tror ändå att man till syvende och
              sist blir svaret skyldig till de resenärer som dagligen åker på
              järnvägen. Det är de som mäter om man har lyckats eller misslyckats.
              Vi har den situationen med järnvägen som jag inte tror att någon
              i regeringen skulle kunna kalla för lyckad.
            </seg>
            <seg xml:id="i-00575747b163ada9-0">
              Faktum är att ni drar ned. Ni flyttar 2 miljarder från järnväg
              till väg. Under den här mandatperioden, under de fyra kommande
              åren, mer än halverar ni nyinvesteringarna i järnväg.
            </seg>
            <seg xml:id="i-3c817ad1b48ac7e9-0">
              Statsrådet säger: Det skulle inte räcka med 20 miljarder för
              att få ordning på järnvägen. Ja, det får du, Catharina Elmsäter-Svärd,
              väl säga till Anders Borg. Det är ju du och Anders Borg som ska
              lägga förslag på riksdagens bord förslag som handlar om att få
              ordning på järnvägen. Vi har lagt fram ett alternativ. Vi har
              101 miljarder mer än regeringen för den här planperioden. Du har
              en finansminister som säger att vi har överinvesterat i järnväg.
              Det är den stora skillnaden!
            </seg>
            <seg xml:id="i-c0a1f61fe6475d00-0">
              Fru talman! Det går inte att tala om svarta hål när finansministern
              själv säger motsatsen, att det inte är för lite investeringar
              i järnväg utan att det har varit för mycket investeringar i järnväg.
            </seg>
            <seg xml:id="i-f57c573743336688-0">
              Till sist: Vi talar om Öresundsregionen. Det är inte bara vi
              som hävdar att det kommer att bli dramatiskt höjda avgifter. Det
              hävdar också Trafikverket och dina partikamrater i Region Skåne.
              De menar att det kommer att bli 40-procentiga avgiftshöjningar
              på bron och att trafiken kommer att minska med 16 procent.
            </seg>
            <seg xml:id="i-bb77146a13e42ac2-0">
              Du raljerar över att jag skrivit en insändare om att det behövs
              en ny fast förbindelse. Jag trodde faktiskt att vi var överens
              om detta. Det kan du kanske reda ut.
            </seg>
          </u>
          <note type="speaker" xml:id="i-119755bff1a02570-0">
            Anf. 7 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-f825039da3d0ad77-1">
            <seg xml:id="i-fbcc81d4d52f88b5-0">
              Fru talman! Jag börjar med ett förtydligande. Jag läste nämligen
              Anders Ygemans reservation om en ny förbindelse punkt 8 i utskottsbetänkandet.
            </seg>
            <seg xml:id="i-f5a12c4f7bf2fa44-0">
              På något sätt tycker jag att det i diskussionen är både lätt
              och riktigt och att det naturligtvis står oppositionen och Anders
              Ygeman fritt att satsa 101 miljarder kronor mer än regeringen.
              Det jag tycker är viktigt för svenska folket och för denna kammare
              att höra är hur saker och ting ska finansieras. Jag kan bara konstatera
              att det i den förra planen saknades 65 miljarder till infrastruktur
              som säkert hade behövts.
            </seg>
            <seg xml:id="i-b021fb7c60979078-0">
              Ni har en finansiering. Men man måste vara vänlig och tala om
              hur det är tänkt att den ska gå till. Ni är beredda att slå ut
              hela skogsnäringen genom att i ett slag höja kilometerskatten.
              Ni tänker låna 55 miljarder till de här investeringarna. Dessutom
              vill ni detta kan vara intressant för Helsingforssregionen införa
              en trängselskatt på Essingeledan att gälla redan från nästa år.
              I den delen får man vara ärlig.
            </seg>
            <seg xml:id="i-bea5bd4d2e6299ba-0">
              Vi har fullt ut finansierat våra förslag, förvisso med väldigt
              mycket av medfinansiering och trängselskattepengar.
            </seg>
            <seg xml:id="i-5fd3ac1cd2cdaecd-0">
              När det gäller de pengar som flyttas runt vill jag säga att Trafikverket
              i dag har 2 800 objekt på gång på både väg och järnväg. Vi kommer
              nog att se hur anslagen över åren behöver flyttas, beroende på
              hur objekten så att säga kommer färdiga eller inte. Vi har haft
              oerhört stora investeringar på gång. Det gäller då Citybanan.
              Vi har också Ådalsbanan, Haparandabanan, Botniabanan och Citytunneln
              projekt som har dragit mycket. Nu kommer väghållningsprojekt i
              gång. Det var väl inte okänt för Anders Ygeman att regeringen
              hade aviserat att efter det att åtgärdsplaneringen var klar skulle
              också slutlig fördelning till anslagen göras.
            </seg>
          </u>
          <note type="speaker" xml:id="i-050509f8eba832c1-0">
            Anf. 8 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-2">
            <seg xml:id="i-4e8257bae9d85207-0">
              Fru talman! Man kan fundera över vilka besked tittarna därhemma
              och kammarens ledamöter får av en sådan här debatt. Ett besked
              verkar vara att vi är överens om att både regeringens förslag
              och oppositionens alternativ är fullt ut finansierade. Men trots
              regeringens bristfälliga investering i järnvägen tvingas man höja
              banavgifterna för att skramla ihop pengarna.
            </seg>
            <seg xml:id="i-04b90c8343a10399-0">
              Vi inför en kilometerskatt för tung lastbilstrafik för att finansiera
              järnvägstrafiken. Vi tycker nämligen att det ska vara dyrare att
              transportera gods på väg och billigare att transportera gods på
              järnväg. Regeringen verkar hysa motsatt uppfattning.
            </seg>
            <seg xml:id="i-43018430b091fa05-0">
              En annan sak som vi verkar vara överens om är att vi med regeringens
              politik inte kommer att få fram tillräckligt mycket resurser för
              att råda bot på tågkaoset. Det behövs många fler miljarder, säger
              infrastrukturministern. 20 miljarder talar hon om. Jag tror att
              det kan behövas ännu lite mer. I vårt budgetalternativ föreslås
              101 miljarder mer till järnvägen. Det gör att vi till dem som
              fryser ute på perrongerna kan säga att vi har ett alternativ.
              Regeringens alternativ är att kritisera oppositionen för att vilja
              göra det dyrare att transportera gods på väg.
            </seg>
            <seg xml:id="i-4c8dcdf138c131fa-0">
              Vad säger ministern till dem som pendlar över Öresund? Ja, hon
              säger att det i det korta perspektivet inte blir så stora avgiftshöjningar.
              Men sedan kommer avgiftshöjningarna rullande. Enligt Trafikverkets
              beräkningar kommer det att bli upp till 40 procents höjning av
              avgifterna för Öresundstrafiken. De räknar med att trafiken då
              kommer att minska med 16 procent. Ja, får vi trafikminskningar
              av den storleken behövs det kanske inte någon ny fast förbindelse
              över Öresund.
            </seg>
          </u>
          <note type="speaker" xml:id="i-99a2bb2f0360b577-0">
            Anf. 9 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-f825039da3d0ad77-2">
            <seg xml:id="i-853af9714a1bbb37-0">
              Fru talman! Först Öresundsbron: Det är inte någon nyhet att inriktningen
              när bron byggdes var att de som trafikerade den också skulle stå
              för kostnaderna. Men som järnvägsmarknaden utvecklades år 2000
              när SJ skulle ta ansvar såg man inte det som möjligt. Därför går
              staten, Trafikverket, in och numera betalar 324 miljoner kronor
              årligen till konsortiet för att täcka kostnader, om inte annat
              så för räntor och amorteringar.
            </seg>
            <seg xml:id="i-28bc1ec0484762ef-0">
              Det vi här talar om är att vi tror att de som trafikerar järnvägen
              framöver kan betala något mer än som betalas i dag. Den höjning
              som föreslås är dels en anpassning till den danska sidan, dels
              en anpassning till att få en större likvärdighet mellan persontrafik
              och godstrafik. Vägtrafiken i dag är redan fullt ut marknadsanpassad
              med de avgifter som finns.
            </seg>
            <seg xml:id="i-55353709421892c6-0">
              Det här förslaget innebär egentligen att gå tillbaka till det
              som riksdagen i den nya järnvägslagen redan en gång beslutat om:
              att det inte är riksdagen som sätter avgifterna.
            </seg>
            <seg xml:id="i-4cdf8792a4061213-0">
              Jag tycker att trafikutskottet har gjort ett mycket tydligt tillkännagivande
              till mig och regeringen om att man innan man går vidare naturligtvis
              ska titta på konsekvenser och analyser för att se i vilken takt
              och på vilken nivå man ska gå fram med höjningen detta för att
              hitta rätt balans. Det tycker inte jag är konstigt.
            </seg>
            <seg xml:id="i-1e0d8a54b465b8dc-0">
              Fru talman! Den vinter som vi nu står inför har vi haft en aktuell
              debatt om. Det görs oerhörda satsningar från Trafikverket, och
              SJ går verkligen upp i högkapacitet inte minst för att klara jultrafiken.
              Dagens aktörer har en mycket bättre beredskap än som var fallet
              förra vintern. Men den viktigaste utmaningen är det som regeringen
              nu föreslår: det höjda anslaget till underhåll och mer infrastruktur
              för att det på sikt ska gå att bygga bort problemet, som inte
              är löst till i morgon. Det tror jag att till och med Anders Ygeman
              är väl medveten om.
            </seg>
          </u>
          <note type="speaker" xml:id="i-77a1236aad7fd05f-0">
            Anf. 10 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-7f028f994c810b33-1">
            <seg xml:id="i-54c27e65cc4d4645-0">
              Fru talman! Catharina Elmsäter-Svärd menar att regeringen inte
              har minskat anslaget till underhållet det vet jag att ministern
              sagt vid flera tillfällen då vi har diskuterat de här frågorna
              trots att 2011 års anslag är 400 miljoner mindre än prognosen
              för år 2010 och 700 miljoner mindre än Trafikverkets planförslag.
            </seg>
            <seg xml:id="i-de375f3ea2f28fd5-0">
              Ministern brukar ha en sifferlek och lägga till och dra ifrån
              och säga att det både år 2009 och år 2010 anslogs extra pengar
              till underhåll på grund av lågkonjunkturen, den så kallade närtidssatsningen.
              Ministern menar att de pengarna inte kan räknas med i totalen.
              Jag har av flera skäl svårt att köpa den förklaringen. Ett skäl
              är att jag har svårt att se att behovet av underhåll minskar nu
              när vi i stället börjar gå mot en högkonjunktur. I min värld ökar
              underhållsbehovet i och med att mer gods ska köras på järnväg
              och fler människor behöver arbetspendla till jobbet när konjunkturen
              blir bättre.
            </seg>
            <seg xml:id="i-140352fea49e50bb-0">
              Från infrastrukturministern skulle jag väldigt gärna vilja höra
              en bättre förklaring till det minskade underhållsanslaget. Anser
              inte regeringen att järnvägens behov av underhåll nästa år kommer
              att vara minst lika stort som behovet i år?
            </seg>
          </u>
          <note type="speaker" xml:id="i-8136dadec2dcc301-0">
            Anf. 11 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-f825039da3d0ad77-3">
            <seg xml:id="i-8d6bf153dcc959af-0">
              Fru talman! Som jag inledningsvis sade i mitt anförande är den
              tråkiga delen att vi när vi jobbar med infrastruktur jobbar med
              ekonomisk planering och fysisk planering som sträcker sig över
              väldigt många år. Därför gör man både sig själv och verksamheten
              en ren orättvisa om man jämför bara från det ena året till det
              andra.
            </seg>
            <seg xml:id="i-fe19426525d2750f-0">
              Jag kan till Stina Bergström skicka tillbaka en fråga att fundera
              på medan jag svarar: Om det år 2006 var 3,8 miljarder till drift
              och underhåll beträffande järnvägen och beloppen för de kommande
              åren ligger på i snitt 5,2 och 5,3 miljarder, är då 5,2 och 5,3
              miljarder mer än 3,8 miljarder? Ja, det är naturligtvis mer.
            </seg>
            <seg xml:id="i-240294db0fe6a227-0">
              Sedan 2006 fram till 2010 har vi höjt anslaget för underhåll
              med 40 procent. Är 40 procent mer än noll? Det är klart att det
              är mer. Tar man och tittar på året mellan 2010 och 2011 är vi
              inne i att vi har sagt 64 miljarder från år 2010 till år 2021.
              Delat på tolv år blir detta 5,3 miljarder. Det kommer alltså att
              skifta någonstans mellan 5,2 och 5,3 miljarder per år.
            </seg>
            <seg xml:id="i-1d5aafdd3ad4253a-0">
              Det man jämför med från 2010, som var också 2009, var de extra
              insatserna som var särskilt riktade av arbetsmarknadspolitiska
              skäl man såg att det fanns möjlighet att komma i gång med fler
              jobb på grund av den finansiella krisen som även vi i Sverige
              hade. Detta lades alltså på toppen, ovanpå. Jag tycker inte att
              det är en sifferlek. Jag tycker att det är ett sätt där regeringen
              faktiskt inte bara har tagit den ekonomiska krisen på fullt allvar
              utan också insett behovet av att höja anslaget för drift och underhåll.
            </seg>
          </u>
          <note type="speaker" xml:id="i-c990232ff1cc30e6-0">
            Anf. 12 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-7f028f994c810b33-2">
            <seg xml:id="i-0c613bccbce2b91f-0">
              Fru talman! Jag är väl medveten om att kostnaderna för underhållet
              har ökat, och det oroar mig.
            </seg>
            <seg xml:id="i-67ea26e9dd681e1a-0">
              Precis som jag sade förut är det nämligen så att vi om vi tittar
              på livslängden på viktiga saker i rälsen ser att också den ökar.
              Det innebär att vi betalar mer för ett sämre underhåll, och det
              tycker jag är oroande. Det är att använda skattemedel på ett väldigt
              dåligt sätt. Catharina Elmsäter-Svärd kan alltså väldigt gärna
              få berätta för mig vad regeringen tänker göra åt problemet att
              vi får betala mer för underhållet och få ut mindre.
            </seg>
            <seg xml:id="i-bc91f5f3ddac9ede-0">
              Jag skulle också vilja ha svar på frågan, eller det påstående,
              jag ofta har hört från regeringen om att man nu bygger all järnväg
              som går att bygga och att det inte finns några fler projekt i
              pipeline. Jag har dock en lista med mängder av projekt som skulle
              kunna börja byggas denna mandatperiod, och det är projekt som
              finns med i regeringens egna planer, till exempel Hamnbanan i
              Göteborg. Varför sätter man inte i gång och bygger den, liksom
              andra viktiga projekt, till exempel mellan Hässleholm och Helsingborg?
              Det är ett projekt vi har pratat om behöver göras sedan 1994,
              tror jag.
            </seg>
            <seg xml:id="i-f41a48dcd62d4129-0">
              Jag skulle också vilja ha reda på när planerna på höghastighetsbanorna
              finns med i regeringens tänk. I den plan som nu föreligger finns
              inte ens pengar till Trafikverket att börja titta på detta. Det
              innebär att man först 2020 kan börja fundera på om vi ska ha höghastighetsbanor
              i Sverige. Då tycker jag att vi i Sverige hamnar väldigt på efterkälken.
              Då har vi inte höghastighetsbanor här på 2030 år.
            </seg>
          </u>
          <note type="speaker" xml:id="i-4c8cd5e121c81a17-0">
            Anf. 13 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-f825039da3d0ad77-4">
            <seg xml:id="i-a74bb7be39eef61b-0">
              Fru talman! Jag ska ge Stina Bergström rätt. Jag delar nämligen
              oron när det gäller de pengar som faktiskt avsätts, nu till och
              med i större utsträckning, för underhåll. Den stora frågan är:
              Hur får vi mest nytta för de pengar vi sätter in? Hur får vi mer
              infrastruktur för varje skattekrona? Det är just därför vi har
              tillsatt denna utredning: för att titta inte bara på produktivitet
              utan också effektivitet.
            </seg>
            <seg xml:id="i-f32f8d21e40c67ce-0">
              Det handlar också om hur och på vilket sätt vi kan förmå alla
              i anläggningsbranschen att jobba mer. Jämför man den med andra
              branscher när det gäller infrastruktursidan har den nämligen en
              hel del i övrigt att önska.
            </seg>
            <seg xml:id="i-d3625f3e5cde040f-0">
              Tittar vi å andra sidan på det senaste året och hur Trafikverket
              har börjat jobba, bland annat med funktionsentreprenader för drift
              och underhåll, visar det sig att vi nu börjar få ut mer för de
              pengar som sätts in. Det handlar också om stora projekt som kan
              komma att bli klara tidigare i tid. Det innebär också mer pengar
              över som kan användas till annan infrastruktur.
            </seg>
            <seg xml:id="i-2230af2280ef04fc-0">
              Den stora utmaningen vi har gemensamt och som jag jobbar med
              just nu är alltså att få mer nytta för de pengar som faktiskt
              sätts in. Jag delar dock den oro som har varit.
            </seg>
            <seg xml:id="i-a519f18727d67530-0">
              Stina Bergström säger att det finns flera saker man skulle kunna
              sätta in och att det finns projekt. Hon nämner bland annat Hamnbanan.
              Det är rätt fascinerande, för när man frågar hela branschen hela
              näringslivet för hela Sverige nämns just Hamnbanan som ett av
              de viktigaste objekten inte minst för att koppla sjöfarten till
              järnvägen.
            </seg>
            <seg xml:id="i-d9c7dd1a5a4c89eb-0">
              Just därför har det avsatts pengar för projektering. Det pågår
              diskussioner med kommunen om hur man ska kunna finansiera och
              möjligtvis få in denna i tid. Den finns nämligen som du säger
              inte i planen.
            </seg>
          </u>
          <note type="speaker" xml:id="i-b62493c2b3a064c8-0">
            Anf. 14 SIV HOLMA (V) replik:
          </note>
          <u who="siv_holma_218997" xml:id="i-74eb138b77f74941-1">
            <seg xml:id="i-6e03af58563af60b-0">
              Fru talman! Jag kan börja med att konstatera att statsrådet väljer
              att besvara frågan om hållbara malmtransporter och om detta var
              en nationell angelägenhet i morgondagens interpellationsdebatt.
              Jag tolkar det som att Förbifart Helsingfors är en nationell angelägenhet
              men att hållbara malmtransporter inte verkar vara det.
            </seg>
            <seg xml:id="i-c1b4515a43902e37-0">
              När det gäller avgifter på Öresundsbron tycker jag att det är
              viktigt att ha en principiell utgångspunkt, och jag undrar om
              inte det också är någonting statsrådet skulle kunna ha. Det gäller
              just att man använder också ekonomiska incitament för att öka
              trafiken på järnvägen. Det är ju inte ett ekonomiskt incitament
              om man höjer avgifterna. Det ger precis motsatt effekt. Det skulle
              vara intressant att höra dessa synpunkter.
            </seg>
            <seg xml:id="i-94631afef190a48e-0">
              Sedan gör statsrådet en sifferexercis om 5,3 miljarder och så
              vidare. Jag kan ställa frågan: Är 5,3 miljarder mindre än 7,6
              miljarder? Det var nämligen precis det Trafikverket ville att
              vi skulle satsa när det gäller banunderhållet. Från Trafikverkets
              sida har man sagt att punktligheten för tågen kommer att sänkas
              från 95 procent till 87 procent när man inte får dessa pengar.
            </seg>
            <seg xml:id="i-e19f420378ece5ee-0">
              Resenärerna drabbas hårt genom större driftstörningar och sänkta
              hastigheter. Det finns uppenbara risker att det uppstår situationer
              som den under vinterkaoset i början av 2010. Kombinationen av
              regeringens höjda banavgifter och sänkt banunderhåll leder till
              att mer gods flyttas över till vägtrafik. Har Trafikverket fel?
            </seg>
          </u>
          <note type="speaker" xml:id="i-0ca7d48dbf7306f1-0">
            Anf. 15 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-f825039da3d0ad77-5">
            <seg xml:id="i-e3ea05dcce5c179f-0">
              Fru talman! Jag ger även dig rätt, Siv Holma 7,6 är mer än 5,3.
              Låt oss då backa tillbaka, för det handlar om 700 miljoner kronor
              mer som skulle behövas ungefär varje år för att nå upp dit där
              till och med Trafikverket har sagt att det vore angeläget att
              vi hamnade.
            </seg>
            <seg xml:id="i-057fa4e2a967661a-0">
              Låt mig också påminna om att man i det underlag som togs fram
              för inriktningsbeslutet, där det dåvarande Banverket tittade på
              vilka behov som fanns, också sade 700 miljoner kronor till per
              år vilket man kan få in om man höjer banavgifterna. Därför ligger
              det också med i anslaget att höja banavgifter så att det totalt
              under perioden blir 15,6 miljarder.
            </seg>
            <seg xml:id="i-184e92c9c86803cd-0">
              Det är alltså ytterligare 8,8 miljarder. Delar vi det på tolv
              år får vi 700 miljoner kronor per år. Det är pengar Trafikverket
              får använda just till ökat underhåll på järnvägen. Det förutsätter
              dock att man också börjar ta ut dessa banavgifter, för annars
              får man inte in pengarna.
            </seg>
            <seg xml:id="i-fd6158762444d439-0">
              Det är naturligtvis också så att höjda banavgifter eller inte
              kan man resonera om, men som det ser ut i dag i fördelningen kommer
              90 procent via anslag och 10 procent via avgifter. Det vi pratar
              om är att få en förskjutning för att få ungefär 20 procent avgifter
              och resten anslag.
            </seg>
            <seg xml:id="i-6e9385173e7aacd1-0">
              Jag tror att vi står inför en sådan situation där vi ska tänka
              lite mer kreativt framöver, möjligtvis också på differentiering.
              Det är nämligen inte trångt och fullt på alla tåglägen i hela
              landet, men det finns vissa spår som är väldigt chokade vissa
              tider på dygnet. Detta är en tanke som har varit intressant på
              andra områden tidigare.
            </seg>
            <seg xml:id="i-ebf339c316026236-0">
              Nej, Siv Holma, det är inte av ren oartighet jag väljer att inte
              diskutera om det är en nationell angelägenhet med malmtransporterna.
              Det är snarare för att ge det tillräckligt med tid jag väntar
              till i morgon. Annars blir det så snuttigt i replikerna.
            </seg>
          </u>
          <note type="speaker" xml:id="i-20b035feac9974a7-0">
            Anf. 16 SIV HOLMA (V) replik:
          </note>
          <u who="siv_holma_218997" xml:id="i-74eb138b77f74941-2">
            <seg xml:id="i-961d849ee5e6617b-0">
              Fru talman! Det hade i alla fall varit intressant att få höra
              en principiell uppfattning om huruvida hållbara malmtransporter
              är en nationell angelägenhet. Sedan kan vi diskutera i detalj
              i morgon. Det ser jag fram emot.
            </seg>
            <seg xml:id="i-ce790d72fe584d87-0">
              Jag tänker på detta med underhåll och att vi hade en offentlig
              utfrågning. Sekos företrädare hade mycket att önska när det gäller
              underhållet. De föreslog någon form av Marshallhjälp, som de uttryckte
              det, med 1 miljard per år.
            </seg>
            <seg xml:id="i-60dca0cde62814d8-0">
              Catharina Elmsäter-Svärd uttrycker det så att det ska vara marknadsekonomiska
              lösningar. Det tolkar jag så att när staten har ett övergripande
              nationellt ansvar tar man ett par steg bakåt och säger: Det här
              måste ni fixa. Jag anser att det är viktigt att skapa en infrastruktur
              där man har tillräckligt med spår. Man kan inte lösa de här problemen
              genom att öka banavgifterna. Då har man inte gjort någonting utan
              slår ett slag i luften.
            </seg>
            <seg xml:id="i-3c33bef8c4159d96-0">
              Vi har hela tiden hävdat att höjda banavgifter inte leder till
              det man vill åstadkomma, utan det leder till motsatsen. Det ger
              negativa effekter.
            </seg>
            <seg xml:id="i-1e15e4744e2f2a7b-0">
              I fallet med Öresundsbron minskar man persontrafiken på järnväg
              därför att det blir så dyrt. Det var väl inte så vi skulle lösa
              problemet med de brister som infrastrukturen har, utan det handlar
              väl om att de som har det politiska ansvaret stiger fram, är offensiva
              och skapar de bästa möjliga förutsättningarna.
            </seg>
          </u>
          <note type="speaker" xml:id="i-d80a84a362cce285-0">
            Anf. 17 Statsrådet CATHARINA ELMSÄTER-SVÄRD (M) replik:
          </note>
          <u who="unknown" xml:id="i-f825039da3d0ad77-6">
            <seg xml:id="i-95b7b358ab3742df-0">
              Fru talman! Jag ska kanske trots allt svara Siv Holma på den
              mycket enkla frågan om hållbara malmtransporter är angeläget för
              nationen. Ja, det är självklart att de är. Det är också därför
              som jag har träffat företrädaren från Pajala kommun Bengt Niska
              för inte så länge sedan. Jag har också träffat vd:n för det nya
              Northern resources. Det gör jag inte för att jag är ointresserad.
            </seg>
            <seg xml:id="i-9d7b74d89e1c8348-0">
              Jag tycker att man ska se banavgifterna som en liten del. Jag
              ber om ursäkt, fru talman, för att det blir mycket järnväg just
              nu. Ser man till infrastrukturen handlar det om att minska sårbarheten.
              Vi behöver ha fler mötesplatser och vi behöver ha fler dubbelspår
              på strategiskt utvalda ställen. Vi behöver nya spår. Jag tror
              att vi får titta på en mängd olika saker. Det viktiga är att se
              hur vi får mest nytta och mest infrastruktur för pengarna, och
              helst så tidigt som möjligt.
            </seg>
            <seg xml:id="i-a08da00bdbfa9171-0">
              Låt mig gå tillbaka till Öresundsregionen igen. När bron en gång
              i tiden byggdes var själva överenskommelsen att den skulle betalas
              av trafikanterna med avgifter både på järnväg och på väg. Situationen
              när järnvägsmarknaden skulle dra i gång på allvar när bron öppnades
              var inte bra. Det är därför som staten varje år har betalat till
              konsortiet för att på så sätt subventionera. Det är fantastiskt
              att Skånetrafiken har tagit över huvudansvaret. Det handlar bland
              annat om nationella resor, men det har också en stor betydelse
              för regionen.
            </seg>
            <seg xml:id="i-90d6cc4dd3ace604-0">
              Nu pratar vi om att gå tillbaka till ursprungstanken och fullfölja
              det som regeringen redan har beslutat med den nya järnvägslagen.
              Är det en chockhöjning eller inte? Det får man avgöra själv. Första
              steget handlar om lite drygt 3 kronor för en enkelresa. Det viktigaste
              är att titta på konsekvenserna och analysera innan man går vidare
              med fortsättningen.
            </seg>
          </u>
          <note type="speaker" xml:id="i-cdf0d0c1eb1136dd-0">
            Anf. 18 JAN-EVERT RÅDHSTRÖM (M):
          </note>
          <u who="jan-evert_radhstrom_24665c" xml:id="i-cdd20d51f36b67cb-0">
            <seg xml:id="i-d8d182f0c2eb6103-0">
              Fru talman! E22:an genom Skåne, kraftsamlingsprojekt, elektrifiering
              av Inlandsbanan och muddring för bättre farled i Norrköping är
              bara några av de 2 800 projekt som Trafikverket just nu driver
              på infrastrukturområdet. Det är projekt som har blivit och kan
              bli verklighet genom det historiska anslag som alliansregeringen
              tillför infrastrukturen genom den nationella planen.
            </seg>
            <seg xml:id="i-f4c2215348b84c48-0">
              Mycket av den ansvarsfulla politik på infrastrukturområdet som
              vi genomför i landet kanske inte får den mediala uppmärksamhet
              de är värda enligt mångas syn. Oavsett medial uppmärksamhet är
              projekten mycket viktiga för de orter och de regioner där inte
              bara en invigningsspade satts i jorden utan där det finns grävmaskiner
              för att fullfölja de arbeten som alliansregeringen har startat.
              Vi har kraftigt höjt anslagen till drift och underhåll och satsar
              på att bygga bort flaskhalsar därför att driftsäkerheten är prioriterad
              och måste bli bättre. Det är slut på tidigare socialdemokratiska
              regeringsår med underfinansierad klippa-bandet-politik. Då räckte
              pengarna i många fall inte längre än, som jag sade tidigare, till
              en första-spadtag-ceremoni det var ett vedertaget begrepp tidigare.
            </seg>
            <seg xml:id="i-cd296ddfdeefedea-0">
              Det är tydligt att De rödgrönas budgetmotion är en motion i opposition.
              De lovar mycket, men det är halvfinansierat. Projekt som Norrbotniabanan
              och Ostlänken är tydliga exempel på detta.
            </seg>
            <seg xml:id="i-8b6672c94c281d78-0">
              Oppositionen föreslår en kilometerskatt på transporter av varor
              på väg. Det vore intressant att höra De rödgrönas gemensamma tankar
              om kilometerskatten i dag. Är det samma lovord från Socialdemokraterna
              i dag drygt tre månader efter valet som det var före valet? Utskottets
              ordförande gör kanske i dag en annan analys av kilometerskatten
              som skulle drabba hela landets industrier och alla konsumenter
              ute i landet. Är det samma lovsång till kilometerskatten i dag?
              Det är en fråga till Ygeman.
            </seg>
            <seg xml:id="i-befb83ad1d438202-0">
              Infrastruktur är inte enbart järnväg, inte enbart sjöfart, inte
              enbart väg, inte enbart IT eller flyg, utan infrastruktur är allt
              detta samlat. Man kan inte föra en enögd politik där järnvägen
              ställs i konflikt med andra transportslag. Det är infrastrukturen
              som knyter samman människor, jobb och företag. Dessutom har vi
              vid flera tillfällen sett sårbarheter i systemet när det har förts
              en enbent infrastrukturpolitik.
            </seg>
            <seg xml:id="i-d8b4c42dd2881cc0-0">
              Askmolnet i våras gjorde oss alla uppmärksamma på järnvägens
              roll när flyget stod still. Samma sak gällde förra vinterns tågproblem
              då bussar chartrades in över hela landet för att stötta järnvägen
              när den hade problem. Infrastrukturen är ett gemensamt system,
              och det måste återspeglas i den politik som förs.
            </seg>
            <seg xml:id="i-7cc2208f8920b54b-0">
              Även om jag med tanke på oppositionens tidigare talare kan konstatera
              att en stor del av dagens debatt handlar om järnväg vill jag att
              vi då och då försöker att återkomma till att trafikslagen inte
              konkurrerar med varandra utan kompletterar varandra i ett komplext
              och viktigt system.
            </seg>
            <seg xml:id="i-064b9d2bede6d9f2-0">
              Fru talman! Häromdagen presenterades siffror om vägsäkerheten.
              Där framkom att antalet dödade i trafiken har halverats de senaste
              tio åren. Det är fantastiska siffror, även om det är svårt att
              vara positiv så länge som en enda person dör i trafiken. Antalet
              omkomna i år förväntas landa på ca 290 personer. Det kan jämföras
              med 358 föregående år. Vi har fortfarande en bit kvar för att
              nå de nya målen med nollvisionen, men arbetet med vägsäkerheten
              måste också fortsätta och vara intensivt.
            </seg>
            <seg xml:id="i-5b2fb01018544c87-0">
              Oppositionen vill gärna använda ett uttalande av Anders Borg
              från 2007 om vikten av att investera även i vägar. Oppositionen
              använder aldrig detta citat när man talar om att många liv räddas
              på våra vägar tack vare de satsningar som görs.
            </seg>
            <seg xml:id="i-155a9f251dad7e13-0">
              Inte mindre än sex gånger valde oppositionen att i debatten den
              13 december lyfta upp vad Anders Borg sagt. Så gör man även i
              dag, men bara när man diskuterar järnvägen. Det nämns aldrig när
              man diskuterar trafiksäkerhet och räddandet av liv på våra vägar.
            </seg>
            <seg xml:id="i-4a44591e6ed73805-0">
              Ygeman nämnde min tågresa då jag blev försenad till ett utskottssammanträde.
              Han tyckte att det var typiskt med tanke på den infrastruktur
              vi har. Men Ygeman borde ha vetat att det inte var infrastrukturens
              fel utan tågoperatörens. Det handlade alltså inte om infrastruktur
              den gången, även om vi har många problem även med den. Jag vill
              bara nämna detta.
            </seg>
            <seg xml:id="i-bdbe003759fcc3c2-0">
              Dagens debatt handlar inte om det som borde ha gjorts för tio
              år sedan och inte heller om det som får effekt först om 20 år.
              Dagens debatt handlar om nuet och den närmaste framtiden, om hur
              vi bäst tar vara på den infrastruktur vi har och utvecklar den
              för att öka resandet och få större trafiksäkerhet.
            </seg>
            <seg xml:id="i-b7a0fd02c118341c-0">
              År 2006 satsade den dåvarande socialdemokratiska regeringen,
              som tidigare nämnts, 3,8 miljarder kronor på drift och underhåll
              av järnvägen. Sedan dess har alliansregeringen kraftigt höjt anslagen,
              och de ligger nu långsiktigt på 5,3 miljarder. Det tål att upprepas:
              5,3 miljarder; det är en kraftig ökning. Det kan vara bra att
              ha som underlag inför eventuella replikskiften.
            </seg>
            <seg xml:id="i-7b271c79fee2baab-0">
              Detta kommer att resultera i en total satsning på 64 miljarder
              till drift och underhåll av järnvägen under planperioden. Hur
              en ökning på 39 procent till drift och underhåll kan bli en minskning,
              som oppositionen påstår, krävs det en kreativ oppositionsmatematiker
              för att komma fram till. Vi har haft en period då det investerats
              mer än någonsin tidigare i järnväg. Den nya planperioden, de närmaste
              tolv åren, innebär ytterligare nya investeringar på 65 miljarder
              kronor när det gäller järnväg. Förvisso sker justeringar i anslagen
              mellan planen och åren, men det är naturligt att så sker. Det
              är inte möjligt att på kronan långt i förväg veta hur kostnaderna
              faller ut på de 2 800 projekt som Trafikverket samtidigt har i
              gång.
            </seg>
            <seg xml:id="i-4428f86f273a8159-0">
              Oppositionen försöker påtala att man därmed tar bort pengar från
              infrastrukturen, från järnvägen. Det är nog samma kreativa oppositionsmatematiker
              som varit framme även i den beräkningen. När ni påstår att någonting
              tas bort, kan ni då ge exempel på något järnvägsprojekt som tas
              bort? Det måste väl vara så att någonting tas bort när ni påstår
              att det tas bort 2,2 miljarder kronor?
            </seg>
            <seg xml:id="i-ee3fe0b91bdd5a8d-0">
              Vi anser att man inte ska ha en enögd politik där järnvägen står
              i konflikt med andra transportslag. Att bara investera i järnvägen
              och låta de många eftersatta vägarna och propparna i trafiken,
              som drabbar bussar, bilar och godstransporter, vara oåtgärdade
              vore ansvarslöst och ett svek mot miljoner invånare och skattebetalare
              som har berättigade krav också på god och säker vägstandard. Den
              samsynen måste vi ha. Vi måste se både vägens och järnvägens betydelse.
            </seg>
            <seg xml:id="i-32f838219841947b-0">
              En debatt som inte passerat obemärkt är diskussionen och påståendena
              om chockhöjningar av broavgiften över Öresundsbron. Flera har
              i dag tagit upp detta. Först och främst vill jag vara tydlig med
              att säga att alliansregeringen är mån om den fantastiska utveckling
              som Öresundsregionen visat, och några förslag på chockhöjningar
              har det aldrig varit tal om.
            </seg>
            <seg xml:id="i-b9492afeb5177834-0">
              Det beslut som vi i riksdagen nu är med och fattar gäller inte
              avgifternas storlek utan att Trafikverket i enlighet med järnvägslagen
              sätter avgifter på infrastrukturen. Det är faktiskt märkligt att
              den nuvarande oppositionen, som var med och tillstyrkte järnvägslagen
              2004, vilket innebar att vi skulle frikoppla avgiftssättningen
              från riksdagen, nu är emot att regeringen vill ta bort de felaktigheter
              som finns kvar sedan den lagen infördes. Man är emot att fullfölja
              tidigare beslut som man varit med om att fatta. Det vore intressant
              att få en kommentar till detta av Stina Bergström, Siv Holma och
              Anders Ygeman.
            </seg>
            <seg xml:id="i-ddc3d4f939a8a651-0">
              Prissättning på användande av infrastruktur är inte en uppgift
              som ska ligga under riksdagen. Jag tror att ni inom oppositionen
              håller med om att vi inte ska låsa avgiftssättningen till Sveriges
              riksdag.
            </seg>
            <seg xml:id="i-e055e3b0abb61a9a-0">
              I samband med detta har vi från Alliansens sida varit tydliga
              med att den föreslagna passageavgiften på 650 kronor per tåg utvärderas
              och att en konsekvensanalys genomförs. Arbetet och den positiva
              dialogen med våra företrädare och kolleger från Skåne har resulterat
              i att vi förstärkt regeringens proposition med ett tillkännagivande
              i vårt betänkande om en konsekvensanalys av Trafikverkets förslag
              på passageavgifter. Ett svar på Siv Holmas fråga är alltså att
              vi har haft en nära dialog med våra lokala företrädare. Det är
              ett viktigt tillkännagivande vi gör, och det bör lugna den mest
              orolige, inklusive Siv Holma, Stina Bergström och Anders Ygeman.
            </seg>
            <seg xml:id="i-95f019929f5f5be8-0">
              Det är förvånande om någon kan ifrågasätta att det verkligen
              kommer att ske en konsekvensanalys, något som vi ibland hör i
              den lokala debatten. Trafikverket har uttryckt att man vill göra
              denna genomgång av de konsekvenser som kan bli. Vi i trafikutskottet
              understryker detta ytterligare med ett tillkännagivande, och vi
              har också hört vad ministern har sagt i dag i den delen. Det finns
              ingen logik i att säga nej till detta förslag, med de hängslen
              och den livrem som vi förstärkt ärendet med i och med vårt tillkännagivande.
            </seg>
            <seg xml:id="i-9dbbaf4004db2218-0">
              Trafikverket bedömer att deras förslag om en passageavgift på
              650 kronor för ett helt tåg innebär, som många sagt, att priset
              på en enkelbiljett mellan Malmö och Köpenhamn ökar med i storleksordningen
              3 kronor, någonstans mellan 3:00 och 3:50, förutsatt att hela
              avgiftsökningen tas ut på biljettpriset. Vi vet dock inte om det
              kommer att ske. Det är det som oppositionen i debatten vill kalla
              en chockhöjning.
            </seg>
            <seg xml:id="i-26243dae7617b858-0">
              Enligt det ursprungliga avtalet från 1991 var grundtanken att
              järnvägsföretagen skulle ta sitt ansvar för en betydande del av
              finansieringen av järnvägsförbindelsen. Danmark och Sverige ändrade
              villkoren då de bedömde att marknaden inte hade förmåga att betala
              dessa avgifter, när SJ lämnade in den begäran. Intäkterna från
              järnvägstrafiken kom aldrig att påverkas av trafikvolymen, utan
              intäkten räknades i stället årligen upp med index. Det är det
              som gett de stora konsekvenser som vi i dag har.
            </seg>
            <seg xml:id="i-099dfaceb5815424-0">
              I dag, 2010, har marknadsförutsättningarna förändrats i positiv
              riktning, och järnvägsmarknaden har en mycket bättre förmåga att
              betala avgifter för trafik på bron än den hade 1991, bland annat
              beroende på en mycket positiv resandeutveckling. Resandet har
              ökat från 4,3 miljoner resor 2001 till över 11 miljoner resor
              2009. Bedömningen är att järnvägsmarknaden i dag har mycket bättre
              förmåga att betala avgifter enligt intentionerna i det ursprungliga
              avtalet som låg till grund för detta.
            </seg>
            <seg xml:id="i-f4a650e50e775ce2-0">
              Synsättet där regioner, pendlare eller företag är med och betalar
              är på intet sätt nytt utan är i dag närmast en förutsättning för
              att kunna sätta i gång med stora infrastrukturprojekt till nytta
              för regioner och landet i dess helhet. Två tydliga exempel på
              trafikantavgifter, där de som nyttjar infrastrukturen också är
              med och betalar, är det västsvenska paketet och Förbifart Helsingfors.
              Men det finns långt fler exempel på broavgifter och passageavgifter
              runt om i landet; jag tänker på broarna i Sundsvall och Motala.
              Om man inte ser betydelsen av trafikantavgifter är man svaret
              skyldig beträffande hur man vill finansiera alla föreslagna projekt
              som bygger på medfinansiering. Säger oppositionen nej till bron
              i Sundsvall? Säger oppositionen nej till bron i Motala? Vi vet
              att Miljöpartiet och Vänsterpartiet säger nej till Förbifart Helsingfors,
              men vad säger Socialdemokraterna? Säger ni nej till det västsvenska
              paketet? Det är en mycket märklig linje som oppositionen företräder.
            </seg>
            <seg xml:id="i-79955701ee8057f3-0">
              Fru talman! Avslutningsvis: Detta betyder inte att vi nu är nöjda
              genom alla satsningar vi gör på drift, underhåll och investeringar
              i infrastrukturen. Vi ser att behoven är stora, och vi har mer
              kvar att göra för att minska sårbarheten i systemet och få bort
              flaskhalsar. Fortfarande står människor och väntar på tåg som
              inte kommer i tid, och det är ingenting som man med automatik
              får bort hastigt, tyvärr.
            </seg>
            <seg xml:id="i-cd0c06e732b48d0b-0">
              Infrastrukturen behöver både anslag och nytänkande, något som
              alliansregeringen bevisligen genomför. Det är inte heller bara
              regeringen som kan åtgärda de brister som i dag finns. Det är
              också de aktörer som använder infrastrukturen som har ett ansvar.
              För att man ska lyckas måste järnvägens och vägens aktörer och
              alla entreprenörer som jobbar på våra vägar och järnvägar tillsammans
              med en ansvarsfull politik samarbeta för ett mindre känsligt system.
              Detta finns det anledning att återkomma till.
            </seg>
            <seg xml:id="i-46455ac4c701a109-0">
              Fru talman! Vi närmar oss jul, och det känns viktigt att få skicka
              ett stort tack till vårt kansli i trafikutskottet, som på ett
              förnämligt sätt har stöttat utskottets ledamöter med mycket bra
              underlag och ett fantastiskt arbete i vanlig ordning. Jag vill
              också önska talmannen med personal en riktigt god jul. Debatten
              fortsätter, men redan nu vill jag önska oppositionen, alliansledamöterna
              och ministern en riktigt god jul och ett gott nytt år.
            </seg>
          </u>
          <note type="speaker" xml:id="i-885e4c7f911e453d-0">
            Anf. 19 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-3">
            <seg xml:id="i-683e5a2658c12c56-0">
              Fru talman! Det är jobbigt med färdigskrivna tal, till och med
              de långa. Nu inträffade ju det magiska att jag svarade på Jan-Evert
              Rådhströms fråga 1 timme och 17 minuter innan han ställde den.
              Jag tänker inte uppta kammarens tid med att repetera den.
            </seg>
            <seg xml:id="i-0bab770ccc5ea58b-0">
              Jag blir lite konfunderad. Varför är det för Moderaterna helt
              logiskt att höja avgifter på järnväg men helt otänkbart att höja
              dem på asfaltsväg? Jag kanske kan få ett svar på den frågan.
            </seg>
            <seg xml:id="i-ec1e667db8c4a235-0">
              Jan-Evert är otroligt nöjd med trafikpolitiken, nöjd med underhållet,
              nöjd med järnvägsinvesteringarna och nöjd med alliansregeringen.
              Jag tror att Jan-Evert är den ende som är så nöjd med trafikpolitiken
              och järnvägsinvesteringarna, Anders Borg möjligen oräknad.
            </seg>
            <seg xml:id="i-e061179ebde7f426-0">
              Jan-Evert citerar Anders Borg från Sydsvenskan. Men trots 18
              minuters tal förstod jag inte riktigt. Delar Jan-Evert Rådhström
              Anders Borgs analys att Sverige har överinvesterat i järnväg,
              eller menar Jan-Evert att det krävs ytterligare investeringar
              för att råda bot på det trafik- och tågkaos som alla, utom möjligen
              Jan-Evert Rådhström, ser som uppenbart?
            </seg>
          </u>
          <note type="speaker" xml:id="i-c4f4407316b4ad2a-0">
            Anf. 20 JAN-EVERT RÅDHSTRÖM (M) replik:
          </note>
          <u who="jan-evert_radhstrom_24665c" xml:id="i-cdd20d51f36b67cb-1">
            <seg xml:id="i-a746ac29c97fcac7-0">
              Fru talman! När det gäller avgifter på väg sade jag ju precis
              att vi inför passageavgifter också på vägprojekt, och vi har ett
              skattesystem som gör att bilismen ständigt betalar på den infrastruktur
              som den utnyttjar.
            </seg>
            <seg xml:id="i-c685d156e59f458e-0">
              När det gäller Anders Borgs uttalande tycker jag att Ygeman har
              en väldigt ensidig syn. Den finansminister som Anders Ygeman hänvisar
              till är den finansminister som har skrivit under budgeten med
              historiens största satsning på järnväg. Det är den finansminister
              som har skrivit under på att vi amorterar 35 miljarder kronor
              på infrastrukturprojekt, så att vi slipper att betala räntor och
              i stället kan bygga järnväg och väg för de pengarna. Det är en
              finansminister som på alla sätt har visat att han jobbar med både
              trafiksäkerhet och med betydelsen av vägar för hela vårt land,
              och det är framför allt en finansminister som har gjort historiens
              största satsning på järnvägsområdet.
            </seg>
          </u>
          <note type="speaker" xml:id="i-0edeacd749971623-0">
            Anf. 21 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-4">
            <seg xml:id="i-25be96e41b31fa70-0">
              Fru talman! Jag vet inte om någon blev klokare av det där. Det
              var en trevlig hyllning av den egna politiken och Anders Borg
              så här i juletid, men den visar samma förfärande brist på insikt
              om vad som är problemet. Regeringen och Anders Borg har fått kritik
              av Riksrevisionen, av regeringens egen utredare och av Trafikverket
              för bristande nyinvesteringar i järnväg. I den budget som nu ligger
              på riksdagens bord mer än halverar ni nyinvesteringarna i järnväg,
              och Jan-Evert Rådhström väljer att i stället för att svara på
              min fråga hålla ett hyllningstal till Anders Borg. Jag måste därför
              repetera min fråga: Delar Jan-Evert Rådhström Anders Borgs uppfattning
              att Sverige har överinvesterat i järnväg?
            </seg>
          </u>
          <note type="speaker" xml:id="i-6c38253e9f3f4834-0">
            Anf. 22 JAN-EVERT RÅDHSTRÖM (M) replik:
          </note>
          <u who="jan-evert_radhstrom_24665c" xml:id="i-cdd20d51f36b67cb-2">
            <seg xml:id="i-cc96333f75ec211f-0">
              Fru talman! Det jag nämnde tidigare var ett bevis på att jag
              vet att vår finansminister anser att man ska satsa stora resurser
              på järnväg. Jag delar alltså Anders Borgs syn på att det är viktigt
              med både väg- och järnvägsinfrastruktur. Det är ganska tydligt.
            </seg>
            <seg xml:id="i-8b17e27bfe5b190c-0">
              Ygeman är så glad för att vi har lite delfinansiering av en framtida
              höghastighetsjärnväg och talar så varmt om Shinkansen i Japan,
              den höghastighetsjärnväg som byggs där. Det är den enda höghastighetsjärnväg
              i världen som går vintertid. Annars körs inte höghastighetståg
              i världen vintertid, men i Japan körs de på grund att man har
              35 000 hetvattensprinklers som besprutar tågen under tiden de
              går. Jag undrar om du miljömässigt kan komma överens med Miljöpartiet
              i den frågan.
            </seg>
          </u>
          <note type="speaker" xml:id="i-1cc208cf50acb18f-0">
            Anf. 23 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-7f028f994c810b33-3">
            <seg xml:id="i-cf0110c8ff053f7e-0">
              Fru talman! Jag vill ställa samma fråga som Anders Ygeman ställde
              till Jan-Evert Rådhström: Varför är det okej att lägga avgifter
              på järnväg men inte på vägtrafiken? Varför är det okej att höja
              avgifterna på kollektivtrafiken i exemplet med Öresundsbron skulle
              det ju bli följden men inte att höja koldioxidskatten, som skulle
              höja priset för vägåkandet i stället? Jag kanske kan få ett bättre
              svar på den frågan.
            </seg>
            <seg xml:id="i-4be86baf3134c9d4-0">
              Jag har också en annan fundering. Jan-Evert Rådhström och jag
              kommer från samma del av landet, nämligen Värmland. Det finns
              något som heter Järnvägsnätet Värmland. Det är ett nätverk av
              värmlänningar som har tröttnat på de stora förseningarna, som
              ställer till stora problem för deras arbeten och företag.
            </seg>
            <seg xml:id="i-0fe487c318a5b7f5-0">
              De har flera önskemål, men det som är högst på deras önskelista
              är för mig helt rimligt. De vill nämligen att tågen ska gå enligt
              tidtabellen, så att de kan vara säkra på att komma i tid till
              sina möten och arbeten här i Helsingfors. De åtgärder som behöver
              vidtas på Värmlandsbanan mellan Kil och Laxå är flera. Det handlar
              om fler mellanblock, mötesspår och bättre underhåll, men de ryms
              inte i regeringens budget. Min fråga till Jan-Evert Rådhström
              är: Är du beredd att arbeta för att din regering inom en snar
              framtid kommer att anslå mer pengar för att de här åtgärderna
              ska kunna genomföras? Det handlar om att de här värmlänningarna
              och alla andra tågpendlare i framtiden ska kunna lita på att tågen
              kommer fram i tid.
            </seg>
          </u>
          <note type="speaker" xml:id="i-3303e6198bb43d93-0">
            Anf. 24 JAN-EVERT RÅDHSTRÖM (M) replik:
          </note>
          <u who="jan-evert_radhstrom_24665c" xml:id="i-cdd20d51f36b67cb-3">
            <seg xml:id="i-1c138d2f7beba1de-0">
              Fru talman! Jag tyckte jag var ganska tydlig tidigare när jag
              sade att också avgifter på väg går tillbaka till infrastrukturen.
              Det är samma på järnväg.
            </seg>
            <seg xml:id="i-1fac67d3e474bc49-0">
              Vi har Europas lägsta banavgifter. Det talas från oppositionen
              om behovet att öka drift- och underhållsanslagen. Men det är också
              väsentligt att trafikoperatörerna är med och bidrar till att vi
              förbättrar den infrastruktur som finansieras till någon enstaka
              procent med banavgifter.
            </seg>
            <seg xml:id="i-77af9e9e1d42e930-0">
              Oppositionen är motståndare till att vi får mer pengar till drift
              och underhåll genom banavgifter på järnvägen. Till och med SJ
              tycker i dag att det är viktigt att vi höjer banavgifterna så
              att det går mer pengar till infrastrukturen.
            </seg>
            <seg xml:id="i-77cee9d0ce81c425-0">
              När det gäller de regionala frågorna vill jag gärna kommentera
              dem fullt ut, och vi kan ta en särskild debatt om det. Jag kan
              ta ett exempel. Det är mötesspåret på sträckan KilKarlstad. Det
              är fortfarande inte klart. Det ska byggas, men det kan inte komma
              i gång förrän vi vet att alla planarbeten är klara.
            </seg>
            <seg xml:id="i-8ef3dd02bee52c61-0">
              Stina Bergström vet väldigt väl att vi följer de demokratiska
              regler som finns. De planer som läggs fram ska följa lagen så
              att det är möjligt att bygga. Det är vad det beror på när det
              gäller mötesstationen på sträckan KilKarlstad. Det är samma sak
              med de övriga. Vi gör allt vad gäller investeringar. Men vi kan
              inte bygga allt på en och samma gång.
            </seg>
          </u>
          <note type="speaker" xml:id="i-d155c96a05ab5579-0">
            Anf. 25 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-7f028f994c810b33-4">
            <seg xml:id="i-fbecea588bea7986-0">
              Fru talman! Nu talar jag inte om det lilla mötesspåret mellan
              Kil och Karlstad, Jan-Evert Rådhström. Jag talar snarare om det
              ministern talade om här, ett dubbelspår mellan Kil och Karlstad.
              Det är vad som skulle behövas för att lösa upp flaskhalsen.
            </seg>
            <seg xml:id="i-de64d1b9a5efb08b-0">
              Det förslaget liksom alla andra förslag som behöver genomföras
              på banan för att människor ska komma fram i tid finns inte med
              i planerna till 2020. Det finns inte pengar anslaget i regeringens
              budget.
            </seg>
            <seg xml:id="i-15ba542dc320dd49-0">
              Det är också mycket som behöver göras vad gäller godstransporterna
              på järnväg. Vi har här talat om kilometerskatt och den debatt
              om uppstod när förslaget kom upp att vi skulle införa det. Det
              var många som var oroliga inom industrin. Det är helt förklarligt
              om man har sina transporter på väg.
            </seg>
            <seg xml:id="i-d47d59df644107da-0">
              Nu har det kommit upp en annan debatt som i alla fall har nått
              mig. Det handlar om näringslivets stora oro för förhållandet på
              järnvägen bland annat när det gäller de lågtrafikerade banorna
              och underhållet där.
            </seg>
            <seg xml:id="i-f0e04e0779a11b6b-0">
              Trafikverket menar att flera banor behöver stängas. Vi hade till
              exempel Frykstadsbanan som vi fick lov att stänga i våras. Där
              görs nu vissa investeringar. Men de är långt ifrån tillräckliga
              för att trafiken ska kunna öka i den omfattning som bland annat
              industrin har behov av.
            </seg>
            <seg xml:id="i-cc4e85ec270ef9cb-0">
              Nu skulle jag vilja veta om Jan-Evert Rådhström liksom jag är
              orolig för att vår svenska skogs- och stålindustri påverkas negativt
              av järnvägens stora problem.
            </seg>
          </u>
          <note type="speaker" xml:id="i-ab2e5cc5ca5bc9be-0">
            Anf. 26 JAN-EVERT RÅDHSTRÖM (M) replik:
          </note>
          <u who="jan-evert_radhstrom_24665c" xml:id="i-cdd20d51f36b67cb-4">
            <seg xml:id="i-7576a68da60db6d2-0">
              Fru talman! Mötesspår är planerade på sträckan KarlstadLaxå och
              kommer att byggas så snart det finns möjlighet. Det gäller egentligen
              all infrastruktur. Det som vi får in i planen bygger vi när det
              finns med och görs möjligt.
            </seg>
            <seg xml:id="i-15b1cfc817da6f79-0">
              Det sades att tågoperatörerna och skogsindustrin är oroliga.
              Jag vill påminna Stina Bergström om mötesspåren på sträckan KarlstadLaxå
              och mötesspåret på sträckan KarlstadKil över huvud taget inte
              fanns med i den socialdemokratiska regeringens förslag. Där fanns
              inte tanken på att dessa åtgärder skulle göras, som också är bra
              för skogsindustrin.
            </seg>
            <seg xml:id="i-ccacabf2e8d74e58-0">
              Vad gjorde vi ytterligare för skogsindustrin och näringslivet?
              Jo, vi gjorde närtidssatsningar 2009 och 2010. Näringslivet hade
              där stora önskemål om vilka satsningar som vi kan göra som är
              effektiva för skogsindustrin och näringslivet. Vad gjorde regeringen?
              Jo, den följde tågoperatörernas förslag till hundra procent.
            </seg>
            <seg xml:id="i-c238ba3ebde01366-0">
              Det var deras prioritering som låg till grund för vilken prioritering
              som regeringen gjorde. Det är åtgärder som inte fanns med i den
              förra regeringens diskussioner men som vi har gjort. Det finns
              mycket kvar att göra på detta område.
            </seg>
            <seg xml:id="i-a9e551a35d51e1a6-0">
              Jag är alltid orolig. Så länge som det finns risk att ett godståg
              står still och inte kommer fram vet jag att det inte är bra. Men
              vi har en väldigt bra dialog med den svenska industrin om hur
              vi ska försöka att prioritera så att projekten kommer i rätt ordning
              utifrån dess behov.
            </seg>
            <seg xml:id="i-7667fe6e5a1cf2c8-0">
              Det är inte alltid perfekt att vi står här i kammaren och har
              en regionalpolitisk debatt där vi vill försöka att visa oss bra
              för hembygden.
            </seg>
          </u>
          <note type="speaker" xml:id="i-4f348fe9a624e12e-0">
            Anf. 27 SIV HOLMA (V) replik:
          </note>
          <u who="siv_holma_218997" xml:id="i-74eb138b77f74941-3">
            <seg xml:id="i-2cc2c30cfc988e7f-0">
              Fru talman! Jag tänker på att Jan-Evert Rådhström talade om att
              ni har eller har haft en väldigt bra dialog med partivännerna
              i Region Skåne. Jag undrar därför över en skrivning som utskottsmajoriteten
              har i sin text som svar på frågan om höjda avgifter.
            </seg>
            <seg xml:id="i-79686e0e5a9bca61-0">
              Det står: Samtidigt konstaterar utskottet att ingen konsekvensbeskrivning
              av föreslagets förväntade effekter i olika avseenden, vare sig
              på kort eller längre sikt, har redovisats i propositionen eller
              på annat sätt för utskottet. Regeringens förslag bör godkännas
              av riksdagen. Samtidigt bör riksdagen rikta ett tillkännagivande
              till regeringen om att regeringen bör återkomma till riksdagen
              med en redogörelse för konsekvenserna av de planerade avgiftsändringarna.
            </seg>
            <seg xml:id="i-8e0843ae162955d7-0">
              Min naturliga fråga är: Varför ska man göra en konsekvensbeskrivning
              efter höjningarna och inte som brukligt är före? Det är vad dina
              partikamrater i Region Skåne talar för. De beskriver de höjda
              avgifterna för pendeltågstrafikanterna från 1 900 till 2 700 kronor.
            </seg>
            <seg xml:id="i-e0fab0b28c2b2f01-0">
              De kunde ta fram de konsekvenserna. Här låtsas ni som att det
              inte finns några konsekvensbeskrivningar. Sedan skyller ni på
              att regeringen inte har gjort några konsekvensbeskrivningar. Hade
              det inte varit bättre att skicka tillbaka frågan och säga: Vi
              behöver konsekvensbeskrivningar till riksdagen för att kunna fatta
              ett korrekt beslut?
            </seg>
          </u>
          <note type="speaker" xml:id="i-c1cf25b5f90fec38-0">
            Anf. 28 JAN-EVERT RÅDHSTRÖM (M) replik:
          </note>
          <u who="jan-evert_radhstrom_24665c" xml:id="i-cdd20d51f36b67cb-5">
            <seg xml:id="i-dddeccc817819244-0">
              Fru talman! Jag beklagar att Siv Holma fortfarande inte håller
              sig till den del som vi debatterar här i dag om passageavgifterna.
              Vi diskuterar den del som Trafikverket har föreslagit om att vi
              ska höja avgifterna med 650 kronor för passage med tåg. Det är
              en höjning med maximalt 3:003:50 kronor. Vi har inte sagt någonstans
              att vi fullt ut ska höja avgifterna så radikalt.
            </seg>
            <seg xml:id="i-9e195e9dc2a9d85c-0">
              Varför gör vi detta tillkännagivande? Det står i Trafikverkets
              egna förslag som det lämnade in till regeringen att det avsåg
              att göra att konsekvensanalys även av denna lilla höjning på ca
              3 procent. Det står i Trafikverkets förslag till regeringen. Det
              gjorde regeringen lugn i denna fråga. Det har ett stort ansvar
              och ser vikten av att Öresundsregionen får fortsätta att växa
              i en positiv riktning.
            </seg>
            <seg xml:id="i-abfd40feaca7f309-0">
              När ärendet kom till trafikutskottet ville vi förstärka det som
              regeringen redan har fått del av från Trafikverket.
            </seg>
            <seg xml:id="i-c2cffc328c75807b-0">
              Men vi ville också att riksdagen skulle få del av denna analys,
              som regeringen visste skulle komma. Det är fullt naturligt.
            </seg>
            <seg xml:id="i-a10f12fb35bc3ca1-0">
              Om man ska prata om byxor, livrem och hängslen vet jag ingen
              fråga där jag kan känna mig så trygg som i denna trots att Siv
              Holma försöker påtala en farhåga som inte ens finns i denna diskussion.
            </seg>
          </u>
          <note type="speaker" xml:id="i-b726a26ea33c87ad-0">
            Anf. 29 SIV HOLMA (V) replik:
          </note>
          <u who="siv_holma_218997" xml:id="i-74eb138b77f74941-4">
            <seg xml:id="i-561c858ff8eb2c5c-0">
              Fru talman! Jag kan bara konstatera att Jan-Evert Rådhströms
              partikamrater i Region Skåne delar min uppfattning i frågan, inte
              Jan-Evert Rådhströms uppfattning.
            </seg>
            <seg xml:id="i-934de5fde04d93e9-0">
              Jag ska ta upp en annan sak. Jan-Evert Rådhström vill, precis
              som alla andra representanter från alliansregeringen, lägga skulden
              på föregående regeringar vad gäller underfinansieringen av infrastruktursatsningarna.
              Jag tog upp detta i mitt anförande, och sade att när till exempel
              Moderaterna var i opposition föreslog ni aldrig högre nivåer på
              banunderhåll än den socialdemokratiska regeringen. Tvärtom fanns
              det några av era partipartner som till och med ville överföra
              mer från väg till banunderhåll.
            </seg>
            <seg xml:id="i-ded683ae95937900-0">
              Som jag sade: Är det inte dags att sluta kasta sten i glashus?
              Ni har samma ansvar som föregående regeringar eftersom ni inte
              föreslog mer pengar. Att ni sedan yvas över att ni i regeringsställning
              har privilegiet att kunna göra verklighet av förslagen till satsningar
              må vara hänt. Det är självklart att ni ska ha det. Men vi från
              de rödgröna partierna har också finansierat våra föreslagna höjningar.
              Också vi drar slutsatser av det som har varit. Det har inte varit
              bra, och därför har vi förslag om att öka satsningarna på till
              exempel nya järnvägsinvesteringar.
            </seg>
            <seg xml:id="i-ae5ddd99f9f4756e-0">
              Jag tycker att det kunde vara klädsamt med lite politisk hederlighet
              i sammanhangen och att jämföra päron med päron och inte med något
              annat.
            </seg>
          </u>
          <note type="speaker" xml:id="i-1433a259bb074555-0">
            Anf. 30 JAN-EVERT RÅDHSTRÖM (M) replik:
          </note>
          <u who="jan-evert_radhstrom_24665c" xml:id="i-cdd20d51f36b67cb-6">
            <seg xml:id="i-0ef9a8692a3e53ca-0">
              Fru talman! Det blir intressant att avsluta mitt sista inlägg
              i denna debatt med att tala om hederlighet.
            </seg>
            <seg xml:id="i-e64b237e248088b1-0">
              Alliansregeringen har inte riktigt samma syn som oppositionen.
              Vi vill vara bäst när det är match. Vi vill inte vara bäst när
              det är övning. Det är det som är dilemmat med oppositionen. De
              enda gånger ni anser att ni vill satsa på infrastruktur och som
              ni satsar på järnväg är när ni är i opposition. Det är skillnaden
              mot den politik som alliansregeringen nu har; vi är bäst i matchen.
              Vi anslår de medel som vi faktiskt också finansierar när vi sitter
              i regering.
            </seg>
            <seg xml:id="i-2a3eebc864f296dd-0">
              Det är detta som är dilemmat för er. När nuvarande opposition,
              den socialdemokratiska regeringen, ledde infrastrukturpolitiken
              i vårt land gjordes inte satsningarna, Siv Holma. Det var den
              regering som Siv Holma stödde. Man ska inte kasta sten i glashus,
              men man ska vara bäst när det är match.
            </seg>
          </u>
          <note type="speaker" xml:id="i-498b291a06aa729f-0">
            Anf. 31 LARS TYSKLIND (FP):
          </note>
          <u who="lars_tysklind_527bfb" next="cont" xml:id="i-241fc83904c24ed5-0">
            <seg xml:id="i-538770fb892cce21-0">
              Fru talman! Det är fantastiskt att få debattera infrastruktur,
              för det finns väl inget ämne som engagerar så mycket och så många.
            </seg>
          </u>
          <note xml:id="i-16cd101900c28ab1-0">
            Rent formellt yrkar jag bifall till utskottets förslag i betänkandet
            och avslag på samtliga reservationer.
          </note>
          <u who="lars_tysklind_527bfb" prev="cont" xml:id="i-52dab380140ebec5-0">
            <seg xml:id="i-34bca93ba1ae6e2b-0">
              Även jag tänker upprepa mig lite, men bara lite, från debatten
              om järnvägen som vi hade i förra veckan. Jag konstaterar att fungerande
              eller inte fungerande infrastruktur berör var och en i vardagen
              väldigt mycket. Det handlar om att som person komma fram tryggt
              och säkert och i tid. Det gäller naturligtvis i lika hög grad
              godstrafiken. Det är bara att konstatera att en väl fungerande
              infrastruktur är en av de starkaste tillväxtfaktorer vi har. Det
              är det väl ingen som har någon annan åsikt om.
            </seg>
            <seg xml:id="i-5a53a31376dc805f-0">
              Utgiftsområde 22, som vi diskuterar i dag, omfattar drygt 40
              miljarder kronor i budget för 2011. Det är en nivå som trafik-
              och infrastrukturfrågor ligger på åren framåt. Man kan konstatera
              att 361 miljoner går till politiken för informationssamhället.
              Resterande, nästan 40 miljarder, går till just kommunikation och
              infrastruktursatsningar i övrigt. Det är en himmelens massa pengar,
              och som har sagts här är det bra att man gör rätt saker med dessa
              pengar.
            </seg>
            <seg xml:id="i-27ce6bf0480feb79-0">
              Fru talman! Man kan konstatera att en av grundstenarna i Alliansens
              och Folkpartiets politik inom infrastrukturområdet är den nationella
              plan Nationell plan för Sveriges transportsystem 20102021 som
              har tagits fram och som fastställdes av alliansregeringen i mars
              i år.
            </seg>
            <seg xml:id="i-d14b446595338390-0">
              Som statsrådet sade här är det centralt att transportslagen kompletterar
              varandra. Det var det som var så kännetecknande när man tog fram
              planen; den hade ett tydligt trafikslagsövergripande perspektiv.
              Man hade ett arbetssätt med lokal och regional delaktighet. Det
              gav väl förankrade prioriteringar. Jag tycker att man ska ha stor
              respekt för de prioriteringar som har gjorts ute i olika regioner
              i Sverige.
            </seg>
            <seg xml:id="i-6e3618a2b9359651-0">
              Detta innebär att vi nu har en plan som är fullt ut finansierad
              och som kommer att hålla under de här åren. Det är något som vi
              har saknat tidigare. Någon här tog upp det här med att känna stolthet
              över saker och ting. Jag tycker att vi från Alliansens sida kan
              vara stolta över planen. Nu har vi någonting att arbeta med, och
              vi vet att vi kommer att komma i mål med det.
            </seg>
            <seg xml:id="i-9bf7c92134b0ab55-0">
              Fru talman! Till syvende och sist handlar det om prioriteringar,
              även om man kan få intrycket av debatten här i dag att det bara
              är att rada upp saker och ting och att det blir något slags sluträkning
              som man betalar sedan.
            </seg>
            <seg xml:id="i-9154b5f52de10a82-0">
              Något som är alldeles klart, även om det nu påstås både det ena
              och det andra, är att anslagsnivån för drift och underhåll har
              prioriterats. Det gäller både vägar och järnvägar.
            </seg>
            <seg xml:id="i-d968deb5be72275c-0">
              Vi har som sagt diskuterat järnvägar mycket nu under hösten.
              I några debatter har vi diskuterat Transportstyrelsen och kvalitetsavgifter.
              Vi hade också en aktuell debatt om läget i järnvägstrafiken i
              förra veckan.
            </seg>
            <seg xml:id="i-df26ddf7e1c91763-0">
              Jag vill ändå återigen trycka på bara för att det ska bli övertydligt
              att anslagsnivån för drift och underhåll på järnväg de facto har
              höjts från 2006 års nivå på 3,8 miljarder till nuvarande nivå
              på 5,3 miljarder. Det är en långsiktig nivå. Det är bara att titta
              på hela planen; den ligger på samma nivå under hela planperioden.
            </seg>
            <seg xml:id="i-7153a5fdc606f4ee-0">
              När det gäller investeringarna är det betydligt mer intressant
              att se på det totala. Det finns 64 miljarder. När det sedan gäller
              exakt vilket år de ligger på bygger det mer på vad som är praktiskt
              möjligt. Motsvarande siffra för vägar är att drift och underhåll
              ligger på drygt 9 miljarder kronor.
            </seg>
            <seg xml:id="i-a3ca3135c1d8268c-0">
              Man kan också se att det trafikslagsövergripande perspektivet
              har gett utslag i myndighetsstrukturen. Vi fick först Transportstyrelsen
              2009 och sedan Trafikverket och Trafikanalys 2010. Inriktningen
              är fullständigt klar: Man ska ha samsyn och samverkan mellan trafikslagen.
            </seg>
            <seg xml:id="i-6f11e6bae6c0a440-0">
              Om man ser på åtgärdsplaneringen är det samma sak där. Det som
              är intressant, men som vi kanske inte ska diskutera så mycket
              här i dag, är den så kallade fyrstegsprincip som man har i planeringen
              i dag. Den går ut på att man steg för steg analyserar hur ett
              trafikproblem bäst ska lösas. I första hand ska man se hur man
              kan påverka behovet av transporten, och i sista hand ska man besluta
              om nybyggnation. Det är ett sätt att på ett klart och tydligt
              vis använda pengarna rätt.
            </seg>
            <seg xml:id="i-054652c565c127b0-0">
              Fru talman! En av de punkter som kanske har diskuterats mest
              är frågan om avgiftssättning på Öresundsbron vad gäller persontrafiken
              med järnväg över bron. Jag tänker lägga en del tid på detta, för
              jag tycker att det är viktigt att det blir rätt.
            </seg>
            <seg xml:id="i-3f7e8cbffe556c1a-0">
              Förslaget om avgifter och den förändring av principen för uttag
              av avgifter som utskottet har ställt sig bakom innebär att nuvarande
              betalnings- och avgiftsvillkor upphör att gälla. I stället ska
              de principer gälla som finns i järnvägslagen från 2004. Det ska
              likställas så att samma princip ska gälla även för Öresundsbron.
              Det riksdagen har att ta ställning till det har sagts många gånger
              är inte avgiftens storlek utan principen att det är Trafikverket
              som bestämmer avgifterna inom den ram som järnvägslagen ger. Det
              kommer även att gälla persontåg på Öresundsbron. Det här gäller
              redan för godstrafiken. Passageavgiften för 2011 ligger på 2 800
              kronor per tåg. Det ska jämföras med persontågen där det i avtalet
              från 1999 tas ut vanlig banavgift, vilket motsvarar 40 kronor
              per passage.
            </seg>
            <seg xml:id="i-055a2ee04810c1e1-0">
              Det har sagts här att uttaget av avgifter inte är ett självändamål.
              Orsaken till att man tar ut avgifter det gäller både dessa avgifter
              och banavgifter är att man ska få ökade resurser till drift och
              underhåll av infrastrukturen så att den kan bli bättre.
            </seg>
            <seg xml:id="i-91b6adc63c6da176-0">
              När det gäller banavgifter finns det en tydlig koppling till
              kvalitetshöjande åtgärder. Det säger även tågoperatörerna. De
              är beredda att betala för att det ska fungera bättre.
            </seg>
            <seg xml:id="i-8a5ed8d10702e219-0">
              Att det nu går att ta bort undantaget för Öresundsbron beror
              på att en av grundförutsättningarna, det vill säga marknadsförutsättningarna,
              har förändrats. Det är ett kraftigt ökat resande. Det har gått
              från 4,3 miljoner resor 2001 till 11,1 miljoner resor 2009. Men
              icke förty har vi från Folkpartiets sida stor respekt för att
              denna typ av förändring, av naturliga skäl, kan skapa oro och
              ge negativa konsekvenser. Det är något som utskottet har sett
              allvarligt på och anser att vi måste säkra oss mot. Utskottet
              är naturligtvis inte berett att acceptera avgiftsnivåer som hämmar
              utvecklingen och tillväxten i Öresundsregionen. Det skorrar falskt
              när man säger så. Därför har en majoritet i utskottet ställt sig
              bakom ett tillkännagivande till regeringen som innebär att regeringen
              ska återkomma med en redogörelse för konsekvenserna av de planerade
              avgiftsändringarna.
            </seg>
            <seg xml:id="i-0b8e3ce8e7195f87-0">
              Fru talman! Även om vi inte ska diskutera den direkta avgiftsnivån
              dristar jag mig till att ta upp frågan eftersom det har funnits
              så många siffror i diskussionen. Trafikverket har börjat sin process
              för att fastställa en rimlig nivå för avgiften. Det som nämns
              är 650 kronor per passage. Man har räknat ut att det motsvarar
              drygt 3 kronor på en 100-kronorsbiljett mellan Malmö och Köpenhamn.
              Jag har i den debatt som jag har fört både nationellt och regionalt
              tyckt att det är acceptabla nivåer.
            </seg>
            <seg xml:id="i-d61d3d33dc2843ca-0">
              Utskottet tycker att det är viktigt att få se konsekvenserna
              av ytterligare avgiftshöjningar. Det är därför vi föreslår detta
              tillkännagivande, som jag hoppas att riksdagen kommer att anta
              i dag. På det sättet tar Folkpartiet och Alliansen fullt ut ansvar
              för sitt beslut, det vill säga att det här inte ska få orimliga
              konsekvenser. Här finns både nationella och regionala perspektiv
              som måste beaktas.
            </seg>
            <seg xml:id="i-a6e2aba2eca28b52-0">
              Det här synsättet att regioner, pendlare och företag är med och
              betalar är inte nytt. I dag är det närmast en förutsättning för
              att kunna sätta i gång stora infrastrukturpaket till nytta för
              både regioner och landet som helhet. Det har också nämnts här
              att det finns tydliga exempel på detta. Nu ser vi det västsvenska
              paketet med avgifterna i Göteborg, trängselavgiften i Helsingfors
              samt broarna i Sundsvall och Motala. Vi måste nog vänja oss vid
              att om det ska bli bra infrastruktur måste trafikantavgifter tas
              ut.
            </seg>
            <seg xml:id="i-ead588634097eefa-0">
              Låt mig vara extra tydlig. Alliansen tar fullt ansvar för att
              logiskt ändra en princip att det faktiskt är järnvägslagen som
              ska gälla, men samtidigt ska vi ta ansvar för att detta inte får
              orimliga konsekvenser genom att riksdagen kräver att få en redogörelse
              för konsekvenserna. Den första höjningen tycker nog de flesta
              är rimlig, men vi måste ändå se vidare.
            </seg>
            <seg xml:id="i-6f47638de633a13c-0">
              Fru talman! Jag tänkte avsluta med att jag för övrigt förväntar
              mig att regeringen återkommer med förslag till åtgärder för att
              säkra svensk sjöfarts konkurrenskraft under svensk flagg.
            </seg>
          </u>
          <note type="speaker" xml:id="i-c287cf41811b2e21-0">
            Anf. 32 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-5">
            <seg xml:id="i-6f38d13d8d5c9dce-0">
              Fru talman! Först kan jag notera att Lars Tysklind är ärligare
              än sina kolleger på allianssidan. Han konstaterar att det kommer
              fler avgiftshöjningar på Öresundsbron, inte bara den första lilla
              som Lars Tysklinds kolleger ville diskutera. Det tycker jag han
              förtjänar all heder och respekt för. Jag hade önskat att kanske
              samma hederlighet hade funnits från resten av allianssidan.
            </seg>
            <seg xml:id="i-f3c6292570291f6c-0">
              Fru talman! I övrigt har vi haft fem år med borgerlig regering.
              Efter det är Lars Tysklind nöjd med att underhållsbudgeten har
              ökat i ungefär samma grad som resandet. Det står Lars Tysklind
              helt fritt att vara nöjd. Men hur har resenärerna känt av den
              budget som du är så nöjd med? Så sent som i helgen ställdes hälften
              av all tågtrafik in. Hur många år till ska det krävas innan resenärerna
              ser någon skillnad?
            </seg>
          </u>
          <note type="speaker" xml:id="i-f0f2fc6aa1b7417f-0">
            Anf. 33 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8f86b26cfe0ec057-0">
            <seg xml:id="i-6759ed10d8944994-0">
              Fru talman! Det som är styrkan med den nationella planen är att
              den år efter år för in 5,3 miljarder i underhålls- och driftspengar
              till järnvägen. Det är naturligtvis inte acceptabelt att människor
              står ute och fryser, som Anders Ygeman pratade sig varm om det
              var i och för sig värmande, men det var väl kanske lite väl ordvitsigt.
            </seg>
            <seg xml:id="i-f9b0b7095b1e2481-0">
              Hur som helst är det långsiktiga det absolut viktiga i sammanhanget.
              Det ska finnas en ansvarsfullt finansierad nationell åtgärdsplan
              som kommer att göra det bättre och bättre. Man kan raljera över
              att det faktiskt finns tåg som går i tid. Vi kan stå här och berätta
              om tåg som har lyckats bra också. På Anders Ygeman låter det som
              om de flesta tåg står. Under exceptionella förhållanden måste
              vi naturligtvis ha större robusthet i systemet. Det råder inget
              tvivel om det. Det är därför underhålls- och driftspengarna har
              lagts på denna höga nivå. Sedan är man naturligtvis inte nöjd
              förrän alla tåg går hela tiden.
            </seg>
          </u>
          <note type="speaker" xml:id="i-6b3f437889a58aa2-0">
            Anf. 34 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-6">
            <seg xml:id="i-20c6991edcb2eedd-0">
              Fru talman! Min fråga till Lars Tysklind var: När kommer resenärerna
              att känna av den budgetnivå som Lars Tysklind är så nöjd med?
              Då blir svaret: Man kan stå här och raljera över tåg som inte
              går och att de flesta går i tid. Snart står vi här och pratar
              om de tåg som faktiskt går i tid.
            </seg>
            <seg xml:id="i-411f455aa9baf3f2-0">
              Ja, det är möjligt att det är den mörka sanningen: Efter fem
              år med en alliansregering pratar vi om de ganska många tåg som
              är försenade. Efter ett par år till med alliansregeringen står
              vi och lyfter fram de få tåg som går i tid. Men, Lars Tysklind,
              det duger inte. Resenärerna förtjänar tåg som går i tid. Det är
              därför en samlad opposition lägger 101 miljarder kronor mer på
              en fungerande tågtrafik. Kanske det vore något att fundera över.
            </seg>
          </u>
          <note type="speaker" xml:id="i-9175776608b8de5a-0">
            Anf. 35 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8f86b26cfe0ec057-1">
            <seg xml:id="i-c48c00581cec79c7-0">
              Fru talman! När det gäller anslagsnivåer tycker jag att det är
              en skillnad på finansiering och ansvarsfull finansiering. Folkpartiet
              och Alliansen har ställt sig bakom en ansvarsfull finansiering.
              Vi har lagt stor möda på att vidta rätt åtgärder.
            </seg>
            <seg xml:id="i-280020712c0eb396-0">
              Jag tror att det kommer att bli precis tvärtom. Vi har en plan
              som är så pass långsiktig där vi varje år tillför pengar för drift
              och underhåll. Det kommer att bli bättre och bättre. Kanske inte
              just i morgon, men det kommer att visa sig. Jag kan inte ange
              ett exakt årtal eller vilket exakt väder Anders Ygeman pratar
              om, men det är klart att det här kommer att ge resultat. Det kommer
              att bli ett helt annat resultat än om vi hade legat kvar på de
              nivåer som den socialdemokratiska regeringen lyckades prestera
              under tidigare mandatperioder.
            </seg>
          </u>
          <note type="speaker" xml:id="i-0be31bc291c01959-0">
            Anf. 36 ANDERS ÅKESSON (C):
          </note>
          <u who="anders_akesson_882924" next="cont" xml:id="i-a5a2132bfa49b9aa-0"/>
          <note xml:id="i-cbca648db61705ce-0">
            Fru talman! Jag vill inleda med att yrka bifall till förslaget
            i utskottets betänkande och avslag på reservationerna.
          </note>
          <u who="anders_akesson_882924" prev="cont" xml:id="i-f9ab0c9062c13c5c-0">
            <seg xml:id="i-61450f240841eeab-0">
              Fru talman! Den som till äventyrs på tv eller i andra medier
              följer debatten om trafikutskottets betänkande nr 1, omfattande
              alla trafikslag, får rimligen en flashback till förra veckans
              särskilda debatt om tågtrafikens problematik.
            </seg>
            <seg xml:id="i-aa969b45d282bcd8-0">
              Låt oss ett ögonblick, fru talman, anta resenärens, IT-användarens
              och transportköparens perspektiv när vi i dag ska diskutera trafikpolitik
              i dess vidaste bemärkelse och det betänkande som trafikutskottet
              lämnat till kammaren. Låt oss därför vidga diskussionen till att
              omfatta alla trafikslag. Ur resenärens, användarens och transportköparens
              perspektiv är alla trafikslag järnväg, väg, flyg, farled och telekommunikation
              lika viktiga. De måste framför allt fungera ihop om det ska fungera
              för resenärens hela resa och för brukarens samtliga behov. Allt
              detta hanteras i utskottsbetänkandet.
            </seg>
            <seg xml:id="i-bf1a85e3beb850a0-0">
              Fru talman! Det är bara genom att se till helheten, till resenärens,
              användarens och transportköparens behov, som vi kan stimulera
              de bästa lösningarna för ett fungerande samhälle. Att staten,
              riksdag och regering, använder medborgarnas pengar och lägger
              40 000 miljoner kronor på infrastruktur och transportpolitik det
              kommande året är inget självändamål. Det är för att samhället
              som sådant ska fungera och fylla våra grundläggande behov.
            </seg>
            <seg xml:id="i-d1c828c82526ef32-0">
              Det är bara genom att se till att bejaka behov och förutsättningar
              i alla delar av landet som vi får hela landet att växa. Bara så
              tar vi vara på förutsättningarna för alla landets delar att växa
              och också bidra till det gemensamma välståndsbyggandet. Det är
              därför bra att budgeten för 2011 innebär åtaganden i alla transportslag
              över hela landet. Som ett exempel som inte har nämnts tidigare
              kan nämnas den fortsatt höjda kvalitetssäkringen av det finmaskiga
              vägnätet, det enskilda vägnätet, det vägnät i vårt land som omfattar
              flest kilometrar och bär ett extremt stort transportarbete.
            </seg>
            <seg xml:id="i-b78a551ccda1d876-0">
              I den del av statsbudgeten vi nu debatterar, utgiftsområde 22,
              står det också att läsa om de satsningar som görs för att öka
              användandet av cykel i transportarbetet. Här återstår mycket att
              göra för framkomlighet, säkerhet, vägvisning och samverkan mellan
              trafikslagen. Det är därför väldigt bra att vi med denna budget
              ger Trafikverket med flera myndigheter uppdraget att i samråd
              med berörda ta fram strategier för en ökad och säkrare användning
              av cykeln i transportarbetet. Det kanske vanligaste transportslaget
              har hitintills varit helt utelämnat från debatt. Det är förvånande,
              fru talman.
            </seg>
            <seg xml:id="i-29ed8889bd46ba69-0">
              Ygeman jämför infrastrukturen med blodomloppet, men begränsar
              sig liksom övriga oppositionspartier till att enbart tala om järnvägen.
              Tja, fru talman, det är som om läkaren skulle begränsa sig till
              att enbart skära i venerna men strunta i artärerna. Det är knappast
              en heltäckande läkekonst, om jämförelsen tillåts.
            </seg>
            <seg xml:id="i-b90f31daa9fe32c6-0">
              Det finns de som i debatten i dag har ställt vägen mot järnvägen
              och bilen mot tåget i ett slags antingen-eller-resonemang. Men
              så ser ju inte verkligheten ut för den som nyttjar trafiksystemet.
              Bilen, bussen, tåget och för den delen cykeln konkurrerar inte
              med varandra. De kompletterar varandra. Det är inte bilen eller
              lastbilen som ska stoppas, det är utsläppen som är problemet,
              vare sig dessa kommer från en bil, en buss eller ett dåligt tåg.
            </seg>
            <seg xml:id="i-28cb55c61c8f63a0-0">
              Om vi åter intar resenärens perspektiv och försöker förstå dennes
              krav på transportsystemet för att vardagen ska fungera ser vi
              att det inte heller ligger i resenärens perspektiv att det finns
              en konflikt mellan väg, järnväg, sjöfart eller flyg. Bekymren,
              konflikten och störningen uppstår när något av dessa transportslag,
              de transportslag som tillsammans bildar resenärens helhet, inte
              fungerar. Transportpolitiken och den politiska debatten om denna
              måste därför mer handla om helheten, inte om delarna.
            </seg>
            <seg xml:id="i-190f0e22ae0e51bf-0">
              Fru talman! Politikens uppgift är att se till att transportsystemet
              underlättar vardagen för människor och företag genom att erbjuda
              säkra, effektiva och miljöanpassade resor. Regeringens, Centerpartiets
              och min målsättning är att hela Sverige ska vara möjligt att bo
              i. Då fordras också ett trafiksystem som håller ihop hela landet
              och att olika trafikslag fungerar bättre, var för sig och tillsammans.
            </seg>
            <seg xml:id="i-094bcce4e784577e-0">
              Det budgetförslag som vi just nu debatterar, betänkandet från
              trafikutskottet, innebär en satsning på alla trafikslag över hela
              landet och bildar en helhet. Det är ett bra och nödvändigt synsätt.
            </seg>
            <seg xml:id="i-588c560d1e2754d3-0">
              Låt oss för ett ögonblick, fru talman, lägga fokus på här och
              nu och det faktum att delar av transportsystemet har svårt att
              fungera i en svensk vinter och att vi åter drabbats av problem
              just i tågtrafiken. Orsakerna till inställda och försenade tåg
              basuneras ut genom stationernas högtalare runt om i landet. Det
              är signalfel, lokskador, växelfel, spårbrist och olyckor. För
              den enskilde resenären är det inte så lätt att förstå var ansvaret
              ligger och vems fel det är.
            </seg>
            <seg xml:id="i-373b14c00f246935-0">
              Det är ett faktum att nyinvesteringar i och underhåll av tågtrafiken
              historiskt har varit eftersatt i vårt land. Det politiska intresset
              för drift och underhåll kanske inte heller alltid har varit på
              topp. Möjligen illustrerades det i förra veckans särskilda debatt
              på temat Situationen i tågtrafiken, initierad och begärd av Miljöpartiet.
              Oppositionens talare där gled oerhört snabbt över till att prata
              om höghastighetståg rälsburna fordon som i den bästa av världar
              står på spåret om 20 år. Spännande, javisst! Men knappast svaret
              på de bekymmer vi brottas med här och nu.
            </seg>
            <seg xml:id="i-f9e0c150f0abcc17-0">
              Det ligger också en hel del i vad Jernhusens vd sade i samband
              med den utfrågning trafikutskottet ordnade för ett par veckor
              sedan: Välkomna ut att klippa invigningsband också med anledning
              av det vardagsgnet och de återinvesteringar i redan befintlig
              struktur vi hela tiden gör för att resenärens vardag ska fungera
              bättre.
            </seg>
            <seg xml:id="i-f14962b66dda3c60-0">
              Fru talman! Jag vill ändå påstå, och instämma i det föregående
              talare sade, att det har blivit bättre. Pengarna för drift och
              underhåll av statliga vägar och järnvägar har ökats på i flera
              steg. År 2006 var avsättningen 3,8 miljarder kronor för drift
              och underhåll av järnväg. Fyra år senare är nivån 40 procent högre
              eller drygt 5 miljarder kronor. Lägg därtill de satsningar som
              är gjorda på både järnväg och vägsystem som en del i närtidssatsningen
              20082010. Det var en närtidssatsning som innehöll drygt 8 miljarder
              kronor. Vi kan då konstatera att intresset för och resurserna
              till underhåll av väg och järnväg har ökat rejält under Alliansens
              ledning av landet. Men, mycket återstår att göra och det finns
              all anledning för samtliga att känna mycket stor ödmjukhet inför
              den utmaning det innebär att få ordning på systemet.
            </seg>
            <seg xml:id="i-538373c6c0687781-0">
              Alliansregeringen inledde förra mandatperioden ett mycket omfattande
              renoveringsarbete av landets infrastruktur. Det är bra att det
              arbetet i och med denna budget fortsätter. Visar det sig att vi
              för att klara målen vi har satt upp måste satsa ännu mer resurser
              på underhåll och investeringar i olika delar av trafiksystemet
              är Centerpartiet, fru talman, villigt att driva på för det. Men
              när vi gör de investeringarna ska det vara med riktiga pengar.
              Användarna av transportsystemet är inte betjänta av forna tiders
              ofinansierade drömmar om järnvägar och vägar runt om i vårt land.
              Vi ska också veta att varje investerad krona ger mesta möjliga
              effekt avseende effektivitet, säkerhet och miljö.
            </seg>
            <seg xml:id="i-995acd0e2898bfef-0">
              Avslutningsvis, fru talman, vill jag komma till ytterligare ett
              område som är föremål för behandling här i dag. Det är politiken
              för informationssamhället.
            </seg>
            <seg xml:id="i-bc39cffc2ea639cf-0">
              Ur ett demokratiskt perspektiv är det fullständigt avgörande
              att alla medborgare har tillgång till Internet och väl fungerande
              elektroniska kommunikationer. Alla ska kunna ta del av de möjligheter
              som denna teknik kan erbjuda, oavsett användarens ålder, kön,
              eventuell funktionsnedsättning eller var i landet man råkar befinna
              sig, i stad eller på landsbygd.
            </seg>
            <seg xml:id="i-4aa47d0551b5c3f6-0">
              Budgeten vi ska hantera anger att Sverige som nation ska vara
              ledande vad gäller att använda IT för att på så vis uppnå politiska
              mål för tillväxt, social välfärd, demokrati och klimatförbättringar.
              Vi har en ledande ställning i världen men vi får inte på något
              vis slå oss till ro och tro att inte andra länder har lika höga
              ambitioner. Vi måste självklart fortsätta att anstränga oss att
              ligga på topp.
            </seg>
            <seg xml:id="i-3eb0575a96f00fee-0">
              Utan tvekan är det så att informationssamhället med därtill hörande
              framväxt av teknik och kompetens, dess nya affärsmöjligheter,
              nya yrken och karriärvägar, förmågan att överbrygga stora avstånd
              etcetera har inneburit ett rejält tillskott till välfärdsbygget
              i vårt land.
            </seg>
            <seg xml:id="i-4ae6920c54ec1a56-0">
              Det är mot bakgrund av det, fru talman, utomordentligt uppseendeväckande
              att ingen från oppositionen med ett ord berört denna del av budgetpropositionen
              i denna debatt som omfattar hela trafikområdet. Har oppositionen
              ingen politik för IT-samhället? Saknar man intresse, kunskap eller
              insikt om IT:s betydelse för välfärd och tillväxt i vårt land?
              Tystnaden var talande.
            </seg>
            <seg xml:id="i-cebfb31c03c9e9bd-0">
              Jag är däremot, fru talman, väldigt nöjd med att regeringen inom
              flera områden pekar framåt inom informationsteknologin. Här kommer
              en handlingsplan för elektronisk förvaltning, en bredbandsstrategi
              för hela landet och en nationell IT-strategi för vård och omsorg.
              Det är bra, och det blickar framåt.
            </seg>
          </u>
          <note type="speaker" xml:id="i-b0531ea411e8176c-0">
            Anf. 37 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-7f028f994c810b33-5">
            <seg xml:id="i-4bc5261897cec28a-0">
              Fru talman! Jag vill börja med att tacka Anders Åkesson för att
              han satte fingret på någonting väldigt viktigt som vi har glömt
              att prata om, och det är cykeln som transportslag.
            </seg>
            <seg xml:id="i-000c8b51aa6746e8-0">
              Men jag reagerar lite mot att du säger att vi i våra diskussioner
              tidigare här har ställt de olika transportslagen mot varandra,
              som att de inte samspelar. Jag håller inte med dig om den synen.
              Jag tycker, precis som du, att det är viktigt att det fungerar
              hela resan: att jag kan cykla till stationen, att jag kan ta tåget
              in till staden och att jag sedan kan flyga om jag ska åka till
              USA.
            </seg>
            <seg xml:id="i-b456a7d57ae1f0f1-0">
              Jag tycker också att det är viktigt att vi då ser till att det
              blir lätt att göra klimatsmarta val. Det gör vi i oppositionen
              i vårt förslag. Av de 101 miljarderna som vi har pratat om går
              mycket till järnvägssatsningar, men det går också till satsningar
              på cykel- och kollektivtrafik. Vi har en pott på 9 miljarder till
              urban cykel- och kollektivtrafiksatsningar. Vi har en annan pott
              på 9 miljarder för hela landet till sådana här kollektivsatsningar,
              också kollektivtrafik som går på väg.
            </seg>
            <seg xml:id="i-e8863a79d42dc894-0">
              Jag har inte sett att det finns några sådana idéer, förslag eller
              pengar anslagna i ert förslag till budget. Men Anders Åkesson
              kanske kan berätta för mig vilka idéer man har långsiktigt om
              hur man ska kunna främja kollektivtrafik och cykel i hela landet.
            </seg>
          </u>
          <note type="speaker" xml:id="i-bb273f867ff40e9f-0">
            Anf. 38 ANDERS ÅKESSON (C) replik:
          </note>
          <u who="anders_akesson_882924" xml:id="i-0074c18bd6146c86-0">
            <seg xml:id="i-c88ba2d3bc0b1c38-0">
              Fru talman! Jag gjorde ett konstaterande, och det var att i de
              inlägg på tio minuter som Stina Bergström och övriga företrädare
              för oppositionen använde i talarstolen i diskussionen om utgiftsområde
              22, omfattande drygt 40 000 miljoner kronor av statsbudgeten för
              samtliga trafikslag, nämndes inte vare sig IT, cykel eller buss
              med ett ord, utan det var fullständigt fokus på järnväg. Ja, järnvägen
              är väldigt viktig, men ur resenärens perspektiv är det helheten
              som räknas. Därför gjorde jag den noteringen. Det var särskilt
              uppseendeväckande att informationssamhället förbigicks med total
              tystnad. Jag noterar ointresset för IT, Stina Bergström, men jag
              var tvungen att säga det.
            </seg>
            <seg xml:id="i-12d4110d0a189bc5-0">
              Vad gäller regeringens satsningar på cykel framgår det med stor
              tydlighet i det budgetförslag som föreligger att regeringen har
              givit myndigheterna, Trafikverket med flera, i uppdrag att samordna
              tillsammans med andra myndigheter för att uppnå bättre framkomlighet,
              säkerhet, vägvisning etcetera, för att vi ska få just de cykelmiljöer
              som Stina Bergström efterfrågar.
            </seg>
            <seg xml:id="i-77926d4bdfd3cba2-0">
              Jag måste få ställa en kontrollfråga, fru talman. Här talas om
              100 respektive 101 miljarder. Vi hörde talas om 100 dalmatiner
              i den politiska debatten för några år sedan. Men hur finansieras
              de 100 miljarderna? Vad innebär det för brukaren, Stina Bergström?
              Varifrån kommer de? Eller är det med de 100 miljarderna som med
              de 60 som inte fanns utan bara var ett stort svart hål i den förra
              socialdemokratiska regeringens trafikbudget?
            </seg>
          </u>
          <note type="speaker" xml:id="i-7fe50cceed899c72-0">
            Anf. 39 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-7f028f994c810b33-6">
            <seg xml:id="i-8d4790e65dd3ebf8-0">
              Fru talman! Om jag börjar med finansieringen av de 101 dalmatinerna,
              höll jag på att säga miljarderna är det fullt ut finansierat.
              Bland annat är avgifter på vägtrafiken en del i denna finansiering.
              Det handlar också om att ta upp ett lån på 55,3 miljarder i denna
              finansieringssatsning.
            </seg>
            <seg xml:id="i-565d983c7d5daeae-0">
              Jag vill också hinna prata med Anders Åkesson om en annan sak
              i detta replikskifte, och det är att jag inte hörde någonting
              om miljö- och klimathotet i hans anförande. Det stör mig lite,
              eftersom Centerpartiet säger sig vara Alliansens gröna röst.
            </seg>
            <seg xml:id="i-df832d41b68c74ec-0">
              Jag kan avslöja för Anders Åkesson att jag tidigare har haft
              ett väldigt gott samarbete med centerpartister i miljöarbetet,
              bland annat med miljöminister Carlgren. Vi stod sida vid sida
              under 1980-talet och demonstrerade mot utbyggnaden av E6:an till
              motorväg på västkusten. Vi var rädda för att bygget skulle öka
              utsläppen, och vi vet i dag att vi fick rätt.
            </seg>
            <seg xml:id="i-e2581de00efae349-0">
              Sedan 1990-talet har klimatpåverkan från trafiken ökat med 14
              procent. Efter en liten nedgång under förra årets lågkonjunktur
              är utsläppen återigen på väg upp enligt färsk statistik från Trafikverket.
              Trots att vi har fått mindre bränsleslukande fordon och fler bilar
              som körs på alternativa drivmedel äts den effekten upp av den
              ökande trafiken på våra vägar.
            </seg>
            <seg xml:id="i-4a0290310f5dfe4e-0">
              Jag frågar mig: Var står Centerpartiet i dag i miljö- och klimatfrågan?
              Ser inte Anders Åkesson och Centerpartiet att det finns ett behov
              av att hjälpa människor att välja klimatsmarta lösningar, att
              det finns ett behov av att flytta över person- och godstransporter
              från väg till järnväg?
            </seg>
          </u>
          <note type="speaker" xml:id="i-de11fdc3ea682d28-0">
            Anf. 40 ANDERS ÅKESSON (C) replik:
          </note>
          <u who="anders_akesson_882924" xml:id="i-0074c18bd6146c86-1">
            <seg xml:id="i-d450ce9fbdbc5093-0">
              Fru talman! Jag nämnde miljön i flera delar av mitt inlägg, Stina
              Bergström. Jag sade att det inte är bussen, lastbilen, mopeden
              eller bilen som ska bort. Det är utsläppen från bussen, det dåliga
              tåget eller bilen som är bekymret. Det är inte fordonet. Vi får
              inte bli religiösa i förhållande till ett fordon, utan det är
              fordonets miljöpåverkan vi ska göra någonting åt, Stina Bergström.
            </seg>
            <seg xml:id="i-71418e1762d026bc-0">
              Jag är glad att du bekräftar epitetet Alliansens gröna röst på
              mig och Centerpartiet. Det hedrar dig, och jag är glad för det.
            </seg>
            <seg xml:id="i-6e7f50d413b7db60-0">
              Då noterar jag, fru talman, att oppositionens 101 miljarder består
              av bland annat kilometeravgifter på godstrafik. Jag tolkar det
              så. Det blir ett jättebekymmer i stora delar av landet som kommer
              att leda till en ökad koncentration av tillverkning, produktion,
              befolkning och bosättning till några få storstadsområden i vårt
              land, Stina Bergström.
            </seg>
            <seg xml:id="i-fcc90685a25ca2d6-0">
              Glöm skogsindustrin i Värmland. Glöm skogsindustrin i Småland.
              Glöm gruvnäringen i Bergslagen. Glöm tillverknings- och verkstadsindustrin
              i Västra Götaland, som ligger för långt ifrån kunden, målet, och
              måste rulla på gummihjul. Glöm det för allt i världen! Glöm det
              välstånd som kommer av att vi kan förädla råvaror i vårt land,
              exportera dem och få exportintäkter som i sin tur innebär att
              vi kan investera i både vägar och järnväg.
            </seg>
            <seg xml:id="i-f11d72f18db0d2f8-0">
              En kilometerskatt på lastbilstransporter innebär en straffbeskattning
              av svensk produktion. Jag trodde att vänsterpartierna hade lämnat
              den ståndpunkten, men jag konstaterar att de står fast vid den.
              Jag är ledsen för det. Men god jul!
            </seg>
          </u>
          <note type="speaker" xml:id="i-886f2cd6d8db19f8-0">
            Anf. 41 SIV HOLMA (V) replik:
          </note>
          <u who="siv_holma_218997" xml:id="i-74eb138b77f74941-5">
            <seg xml:id="i-b92877d0b226f281-0">
              Fru talman! Nu fick vi höra hur pass trovärdig den gröna rösten
              i alliansregeringen är. Så fort vi talar om att man måste minska
              gods på vägar till förmån för gods på järnvägar kommer Anders
              Åkesson med ett stort hyllningstal till Alliansens förslag och
              mot kilometerskatten.
            </seg>
            <seg xml:id="i-232141ccb8765848-0">
              Jag kommer från ett län där vi har en stark skogsnäring, som
              faktiskt räddade Sverige ur finanskrisen genom att vi kunde ha
              exportplus på den kanten.
            </seg>
            <seg xml:id="i-25f68295c0c89430-0">
              Varför ska inte lastbilarna stå för kostnaderna för slitaget
              på vägarna? Varför ska lastbilar från andra länder inte betala
              sin del av vägslitaget? Varför ska man inte kunna ha en kilometerskatt
              som är differentierad, som innebär att skogsnäringar och andra
              som inte har alternativ kan få en mycket lägre avgift? Jag tycker
              att vi måste ta ett miljöansvar.
            </seg>
            <seg xml:id="i-36ba5b58e3c1e1a1-0">
              Anders Åkesson gör ett stort nummer av utsläppen. Ja, miljöbilarna
              har faktiskt inte inneburit att de totala utsläppen har minskat,
              utan detta är fortfarande ett problem, Anders Åkesson.
            </seg>
            <seg xml:id="i-ae471643b46ce98a-0">
              Vi ska ju inte bli religiösa åt vare sig det ena eller det andra
              hållet. Men vi måste se sanningen i vitögat. Bilismen står för
              en stor del av det klimathot som finns och de klimatutmaningar
              som vi måste ta på allvar. Jag förväntar mig att Centerpartiet
              ska vara något bättre och något vassare än vad Anders Åkesson
              hitintills har lyckats med.
            </seg>
          </u>
          <note type="speaker" xml:id="i-a814cf96e2ea9298-0">
            Anf. 42 ANDERS ÅKESSON (C) replik:
          </note>
          <u who="anders_akesson_882924" xml:id="i-0074c18bd6146c86-2">
            <seg xml:id="i-003831e83752d252-0">
              Fru talman! Trovärdigheten, Siv Holma, tycker jag består i att
              notera att antalet miljöbilar i den svenska trafiken ökar dramatiskt.
              Trovärdigheten består i att lastbilarna i allt större utsträckning
              utför större transportarbete med mindre miljöpåverkan, tack vare
              att man använder modernare och smartare teknik.
            </seg>
            <seg xml:id="i-6dcc70f900240d59-0">
              Varför? kan man, fru talman och Siv Holma, fråga sig. Jo, därför
              att vi med miljöskatter, CO2-skatt, oavsett om transporten snart
              sker i luften, på vattnet, på vägen eller på järnvägen beskattar
              alla trafikslag lika. Det religiösa, Siv Holma, består i att älska
              ett visst trafikslag till förmån för andra och tro att allt därmed
              löser sig.
            </seg>
            <seg xml:id="i-9661ccc80641ea84-0">
              Men sådan är inte verkligheten för köparen av transporten. Ofta
              handlar det om en intermodalitet där man växlar mellan gummihjul,
              järnväg, båt etcetera helheten måste fungera. Då kan man inte
              resonera som Vänstern, Miljöpartiet och Socialdemokraterna gör
              och lägga en straffskatt på i runda slängar 50 miljarder, om jag
              uppfattade Stina Bergströms kalkyl rätt, som kilometerskatt på
              landsväg.
            </seg>
            <seg xml:id="i-4919fe7895714b4c-0">
              Sedan bara ett litet faktapåpekande i all vänlighet: Huvuddelen
              av skogstillväxten sker i Götaland, Siv Holma.
            </seg>
          </u>
          <note type="speaker" xml:id="i-34e4cfd377175392-0">
            Anf. 43 SIV HOLMA (V) replik:
          </note>
          <u who="siv_holma_218997" next="cont" xml:id="i-e1c95e040a0df6d0-0"/>
          <note xml:id="i-021e81d5a665484b-0">
            Fru talman! Anders Åkesson hörde fel när Stina Bergström pratade
            om vad kilometerskatten skulle ge. 50-miljardersklassen handlade
            om lånefinansieringsdelen.
          </note>
          <u who="siv_holma_218997" prev="cont" xml:id="i-db2d9711770c727f-0">
            <seg xml:id="i-b41bf01b54846a41-0">
              Jag vill passa på att ta upp en annan fråga. Det är politiken
              för informationssamhället. Vi i oppositionen fick kritik för att
              vi var ointresserade och inte hade tagit upp de frågorna i våra
              anföranden. Då kan man konstatera att två andra partier i ditt
              lag inte heller tog upp de frågorna. Den kritiken tycker jag alltså
              att du kan rikta till dina kamrater.
            </seg>
            <seg xml:id="i-fca886f5effade1d-0">
              Det jag saknar i det här sammanhanget är att ni i utskottsmajoriteten
              talar om digitala klyftor. Ni vill hellre tala om digital trappa.
              Digital klyfta handlar om att över två miljoner människor står
              utanför användning av Internet i vardagen. Det är låginkomsttagare,
              lågutbildade, äldre, funktionshindrade och människor som kommer
              från andra delar av världen som befinner sig utanför IT-samhället.
            </seg>
            <seg xml:id="i-9e323ce2f455a3d7-0">
              Från vår sida har vi motionerat och här i riksdagen föreslagit
              att man måste satsa mer pengar på folkbildning. Anders Åkesson
              och hans kamrater i alliansregeringen har alltid röstat mot det.
              Folkbildningsinsatser är oerhört viktigt för att minska de digitala
              klyftorna.
            </seg>
            <seg xml:id="i-8214d65ab47c3cac-0">
              Anders Åkesson! Varför pratar ni inte om det faktum som finns,
              att vi har digitala klyftor? Varför vill ni inte ha det anslag
              på ytterligare 50 miljoner kronor, som vi satsar? Varför är ni
              emot det?
            </seg>
          </u>
          <note type="speaker" xml:id="i-0568f7d2d7f9107d-0">
            Anf. 44 ANDERS ÅKESSON (C) replik:
          </note>
          <u who="anders_akesson_882924" xml:id="i-0074c18bd6146c86-3">
            <seg xml:id="i-aef06b217aab8aaf-0">
              Fru talman! För att börja med Vänsterns kalkyl för de 101 miljarderna,
              Siv Holma: Jag noterade att Stina Bergström sade att drygt 50
              miljarder är lån och att 50 miljarder därutöver är avgifter. Sedan
              exemplifierades det med kilometerskatt på lastbil. Så länge jag
              inte får någon djupare analys måste jag trots allt tolka det så
              och det tror jag att resten av åhörarna gör också, Siv Holma att
              det innebär en dramatisk skattehöjning på vägtransport av gods,
              en dramatisk utslagning av svensk basindustri, verkstadsorter
              etcetera.
            </seg>
            <seg xml:id="i-23a4684fac5a4b8b-0">
              För att gå till IT: Uppenbart visste min kritik var den tog det
              var roligt. Det gällde avsaknaden av debatt.
            </seg>
            <seg xml:id="i-79c09c2076a7e899-0">
              Jag läste innantill i budgetpropositionen, Siv Holma. Där står
              det att alla ska kunna ta del av möjligheterna som denna teknik
              erbjuder oaktat användarens ålder, kön, funktionsnedsättning eller
              var i landet man råkar befinna sig, i stad eller på landsbygd.
            </seg>
            <seg xml:id="i-d59f47fe94e71060-0">
              Vad gäller folkbildning, Siv Holma: Vi båda hade för fyra år
              sedan gemensamt nöjet att här i kammaren rösta igenom en gigantisk
              höjning av anslagen till folkbildningsorganisationerna på 400
              eller 700 miljoner. Det tycker jag är bevis nog.
            </seg>
          </u>
          <note type="speaker" xml:id="i-fe3e50e656006330-0">
            Anf. 45 TONY WIKLANDER (SD):
          </note>
          <u who="tony_wiklander_23625a" xml:id="i-800c6ade1299b442-0">
            <seg xml:id="i-2bf9dcda679dc63d-0">
              Fru talman! Hela ärendet borde givetvis handla om infrastruktur,
              som många har framhållit. Jag har ivrigt lyssnat på alla talare
              hittills.
            </seg>
            <seg xml:id="i-cc34b8df47eb2e5f-0">
              Jag vill definitivt hålla med Jan-Evert Rådhström, när han säger
              att trafikslagen kompletterar varandra. Det är en tanke som jag
              finner bärande. Det bör vi ha i åtanke när vi i utskottet går
              vidare i arbetet.
            </seg>
            <seg xml:id="i-dbbc095074cd3f44-0">
              Jag är ingen vän av upprepningar, så jag ska hålla mig till det
              jag inte är riktigt nöjd med i trafikutskottets betänkande.
            </seg>
            <seg xml:id="i-55dc6bff7b6e1f81-0">
              Den svenska järnvägstrafiken är, milt uttryckt, mycket diskuterad
              i dessa dagar. Alltmer framkommer att bristerna kan hänföras till
              mångåriga försummelser inför behovet av investeringar i vårt gamla
              järnvägsnät. Att bara underhålla befintligt material räcker inte.
              Jag tror att både regeringen och trafikutskottet är väl medvetna
              om det allt i debatten tyder på det och inte kommer att släppa
              taget om frågan.
            </seg>
            <seg xml:id="i-dfa11f9a9279c933-0">
              Jag ska därmed inte ge mig in i grälet om finansiering och vem
              som vill mest. Jag tror i det här fallet att alla vill väl. Men
              jag är ny och grön i församlingen, så det kan hända att det är
              en övertro från min sida det får framtiden utvisa.
            </seg>
            <seg xml:id="i-5d96997c2da6d1b6-0">
              För tillfället vill jag lämna den frågan och övergå till den
              mycket uppmärksammade frågan om avgiftssättningen på Öresundsbron,
              punkt 7.
            </seg>
            <seg xml:id="i-153ada94199fc9ca-0">
              Jag har gjort en lite märklig resa med frågan i utskottet, i
              debatten och i andra sammanhang med den. Under den resans gång
              i utskottets behandling av frågan blev jag ett tag såväl förundrad
              som kluven.
            </seg>
            <seg xml:id="i-0cafbe95b18cc868-0">
              Jag meddelade utskottets vice ordförande att Sverigedemokraterna
              var emot att ge Trafikverket carte blanche för att höja avgifterna
              i den grad som framgår av reservationerna samt inte minst uppgifter
              i medierna. Jag tyckte att det var artigt att göra det, eftersom
              jag borde ha avstått från röstande i utskottet, när man nu har
              facit i hand.
            </seg>
            <seg xml:id="i-3090c24edb427356-0">
              Inför utskottets justering kom ett tilläggsförslag som löd att
              regeringen ska inkomma med en konsekvensbeskrivning. Vi har här
              i dag hört bland andra Jan-Evert Rådhström prata om hängslen och
              livrem. Men tyvärr, fru talman, kan jag inte finna att det på
              något sätt inskränker Trafikverkets befogenheter. Jag nås också
              av uppgiften att Trafikverket den 11 december, alltså för bara
              drygt en vecka sedan, har fattat beslut om de avgiftshöjningar
              som vi sverigedemokrater hela tiden har varit emot.
            </seg>
            <seg xml:id="i-39be20052d902f25-0">
              Av ärendets bakgrund kan vi utläsa att ett första avtal mellan
              Sverige och Danmark om betalnings- och avgiftsansvar kom år 1991.
              Ett andra avtal år 2000, när bron invigdes, gick i korthet ut
              på att på den svenska delen av bron ta svensk ordinarie banavgift
              enligt principerna om banavgifter på statens spåranläggningar.
              Det lär ha varit en hel del diskussioner om det, huruvida övriga
              spåranläggningar subventionerade denna. Det ska jag inte fördjupa
              mig i, för jag var inte med då.
            </seg>
            <seg xml:id="i-5ca3dbb0a67c029f-0">
              I sammanhanget anförde trafikutskottet att förbindelsen kunde
              väntas få gynnsamma effekter på tillväxten i hela Öresundregionen
              samt främja tillväxt och skatteintäkter i landet som helhet. Jag
              tror inte, fru talman, att någon motsäger mig när det gäller att
              så har skett och fortfarande sker. Och jag tillhör dem som gärna
              vill att det ska fortsätta.
            </seg>
            <seg xml:id="i-ccb7e17175d7a17a-0">
              År 2004 kom järnvägslagen. Nu framhåller regeringen i den proposition
              som vi i dag behandlar att propositionen från 1999/2000 samt riksdagens
              uttalanden i behandlingen av denna riskerar att inskränka Trafikverkets
              möjlighet att bestämma avgifterna inom den ram som järnvägslagen
              tillåter. Regeringen anser också att Trafikverket bör vara fritt
              att fastställa avgiftsuttaget enligt villkoren i 7 kap. järnvägslagen.
            </seg>
            <seg xml:id="i-5e0b8368246da254-0">
              Då börjar man fundera på hur det är när det gäller både hängslen
              och livrem. Det är just den senaste synen, att man vill ge Trafikverket
              carte blanche, som gör att vi hyser betänkligheter. Vi vill gärna
              tro på bland annat regeringens, Rådhströms och Alliansens goda
              vilja men hyser betänkligheter i fråga om det här verkligen stämmer.
              Och vi vill inte riskera någonting.
            </seg>
            <seg xml:id="i-e4028c0079f376fc-0">
              Den syn som är här vänder vi oss emot sedan vi har tagit del
              av de planerade höjningarna. Vi menar att storleken på dessa är
              till skada för kollektivtrafiken, utvecklingen och integrationen
              mellan länderna och en växande arbetsmarknad.
            </seg>
            <seg xml:id="i-b7f976dd2927e3ca-0">
              Jag kan i slutändan inte annat än förvånas över att två regeringar
              under 67 års tid inte, trots antagen järnvägslag 2004, reglerat
              de här frågorna utan i stället i dag serverar avgiftsförslag som
              svårligen kan accepteras av en bred opinion och kanske inte ens
              här i kammaren.
            </seg>
            <seg xml:id="i-0f5ebb3c7ab04bf4-0">
              Jag har, som sagt, försökt lyssna noga till alla argument här
              i dag, men jag nödgas säga vidare att jag till slut, fru talman,
              under punkt 7 vill yrka bifall till reservation nr 2. I alla övriga
              ärenden inom trafikutskottets betänkande ber jag att få yrka bifall
              till utskottets förslag.
            </seg>
          </u>
          <note type="speaker" xml:id="i-5b70dfa0c608b6d1-0">
            Anf. 46 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-7">
            <seg xml:id="i-dbf88c4a9b6a2f59-0">
              Fru talman! Tony Wiklander oroar sig för situationen för järnvägen.
              Ändå vill Sverigedemokraterna i det här betänkandet flytta 2,2
              miljarder från järnväg till väg och mer än halvera nyinvesteringarna
              i järnväg. Jag vill därför fråga Tony Wiklander hur det skulle
              kunna bidra till en bättre fungerande järnvägstrafik.
            </seg>
          </u>
          <note type="speaker" xml:id="i-48b13c7bd56142df-0">
            Anf. 47 TONY WIKLANDER (SD) replik:
          </note>
          <u who="tony_wiklander_23625a" xml:id="i-800c6ade1299b442-1">
            <seg xml:id="i-12e99e853018b310-0">
              Fru talman! Det vill jag. Och jag tror, precis som jag uttryckte,
              att vi allihop vill det. Däremot har jag ingenting i den vägen
              att bidra med i år av det enkla skälet, som framgår av vårt anslagsäskande,
              att vi inte har någon avvikelse inom fältet kommunikationer och
              utgiftsområde 22. Därför kan jag inte heller stå här och avge
              några löften inför det kommande året. Däremot ska jag försöka
              mig på ett halvt löfte om att arbeta väldigt hårt för att få ett
              bättre läge vid nästa budgetsättning.
            </seg>
          </u>
          <note type="speaker" xml:id="i-2a5692b1eab61629-0">
            Anf. 48 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-8">
            <seg xml:id="i-7259005d080f2a67-0">
              Fru talman! Men, Tony Wiklander, ni vill ju flytta 2,2 miljarder
              kronor från järnväg till väg. Ni kommer i dag att rösta för mer
              än en halvering av nyinvesteringar i järnväg. Hur kan det med
              den bästa vilja i världen bidra till en bättre järnvägstrafik?
            </seg>
          </u>
          <note type="speaker" xml:id="i-40d9d81a69412400-0">
            Anf. 49 TONY WIKLANDER (SD) replik:
          </note>
          <u who="tony_wiklander_23625a" xml:id="i-800c6ade1299b442-2">
            <seg xml:id="i-4ead49ef0619082d-0">
              Fru talman! Jag tycker att jag redan har besvarat frågan. Vi
              har inte gett några ytterligare avvikelser gentemot regeringens
              förslag i den här budgeten, och jag har inget bättre svar att
              ge till Ygeman.
            </seg>
          </u>
          <note type="speaker" xml:id="i-8e50577335b500c8-0">
            Anf. 50 JAN-EVERT RÅDHSTRÖM (M) replik:
          </note>
          <u who="jan-evert_radhstrom_24665c" xml:id="i-cdd20d51f36b67cb-7">
            <seg xml:id="i-78e29332a54177cc-0">
              Fru talman! När vi pratar om banavgifter totalt sett i vårt land
              finns det en idé om att om man skulle fördubbla banavgifterna,
              som skulle ge mer pengar till järnvägsunderhåll, skulle det handla
              om 10 kronor på en biljett mellan Helsingfors och Göteborg.
            </seg>
            <seg xml:id="i-9ce4cc5e4987b06d-0">
              När vi pratar om att Trafikverket vill höja avgifterna på Öresundsbron
              pratar vi om 3 kronor och 50 öre. Jag hör Tony Wiklander prata
              om chockhöjningar. När Tony Wiklander pratar om storleksordningen
              på de höjningar som kan ge skador för Öresundsregionen måste jag
              fråga Tony Wiklander: Är 3:50 förödande för Öresundsregionen?
              Det är faktiskt det som Trafikverket har föreslagit.
            </seg>
            <seg xml:id="i-ab36471277ef6022-0">
              Det är alldeles riktigt att vi har både livrem och hängslen i
              den här frågan. Men frågan är: Är Sverigedemokraterna emot att
              vi ska få mer pengar till drift och underhåll av vårt järnvägssystem?
              Med den tanke som Wiklander här företräder låter det nästan som
              att de kan vara emot alla typer av banavgifter som ska gå till
              att förstärka drift och underhåll. Men det är bara att beklaga
              om chockhöjningar på 3 kronor och 50 öre inte är en nivå som sverigedemokrater
              kan anse är riktig.
            </seg>
            <seg xml:id="i-2aa6427b60dd3796-0">
              Jag skulle vilja ha en kommentar när det gäller hur Wiklander
              kan argumentera för att det är chockhöjningar som vi genomför
              i denna fråga.
            </seg>
          </u>
          <note type="speaker" xml:id="i-fe60521cf24e0def-0">
            Anf. 51 TONY WIKLANDER (SD) replik:
          </note>
          <u who="tony_wiklander_23625a" xml:id="i-800c6ade1299b442-3">
            <seg xml:id="i-5f5e4bd5bab629db-0">
              Fru talman! Jag ska försöka besvara det här. Vi kan börja med
              frågan om 3:50 skulle avskräcka trafiken och vara förödande. Nej,
              det skulle det inte vara. Hade vi i dag fått en total garanti
              om att den första delen av höjningen också hade varit den som
              skulle vara i slutändan, innan det kommer till en ny prövning
              i en framtida riksdagsbehandling, hade vi nog köpt det här. Men
              jag har inte lyckats övertyga någon annan och till slut inte mig
              själv heller om att den garantin är till fyllest.
            </seg>
            <seg xml:id="i-13d1a2f7a1c99867-0">
              3:50 hade nog många kunnat leva med, även passagerarna. Men det
              är ju inte det som det handlar om i slutändan. Jag behöver inte
              stå här och repetera siffror, vad ett årskort och så vidare skulle
              kosta. Det har många talat om.
            </seg>
            <seg xml:id="i-09e674d546374674-0">
              Skulle jag ha missförstått alltihop är jag inte alldeles ensam
              om det. Opinionsyttringarna har faktiskt kommit från folk i alla
              partier och i synnerhet från Skåne, av naturliga skäl.
            </seg>
            <seg xml:id="i-07694f3f28c60b06-0">
              När det gäller herr Rådhströms andra fråga tror jag också att
              banavgifterna kommer att höjas. Jag är övertygad om det. Och vi
              kommer säkerligen att på ett ansvarsfullt sätt kunna medverka
              till det. Men det får inte komma i form av dessa dramatiska höjningar
              som vi befarar blir fallet om vi, så att säga, släpper Trafikverket
              helt fritt.
            </seg>
            <seg xml:id="i-ce631785e0143434-0">
              Vi hörde en talare tidigare säga att avgifterna inte är det enda
              som vi ska besluta om här, utan det handlar om att Trafikverket
              får i uppdrag att sköta det här själv, det vill säga att man får
              carte blanche. Och får man det kommer man naturligtvis snabbt
              och lätt att förverkliga det man uppenbarligen har bestämt redan
              för ett par veckor sedan.
            </seg>
            <seg xml:id="i-cdcc3bc2d0188038-0">
              Jag kan i logikens namn, herr Rådhström, inte se det på något
              annat sätt. Låt oss, som sagt, behandla eventuella kommande avgiftshöjningar
              i utskottet! För jag tror, som jag sade inledningsvis, fortfarande
              att de olika trafikslagen kompletterar varandra.
            </seg>
          </u>
          <note type="speaker" xml:id="i-ab02fd01a7979bcf-0">
            Anf. 52 JAN-EVERT RÅDHSTRÖM (M) replik:
          </note>
          <u who="jan-evert_radhstrom_24665c" xml:id="i-cdd20d51f36b67cb-8">
            <seg xml:id="i-7f7a42a88b2a1ee6-0">
              Fru talman! Kan man vara mer säker än så här i den här frågan?
              Jag tänker på vårt tillkännagivande från utskottet. Vi hörde från
              regeringshåll hur frågan har redovisats. Vi vet också vad Trafikverket
              sade i sina förarbeten. De vill återkomma till regeringen och
              nu också till riksdagen efter höjningen på 3 kronor och 50 öre.
            </seg>
            <seg xml:id="i-fd2a3bf6f25aa920-0">
              Jag har svårt att se att Tony Wiklander och sverigedemokrater
              i något hänseende i någon fråga i det här parlamentet kan känna
              en större trygghet än när det gäller det som vi faktiskt tar beslut
              om i fråga om vårt betänkande.
            </seg>
            <seg xml:id="i-ec90adc472a2c8af-0">
              Jag vill dock fullfölja frågan: Hur ser Sverigedemokraterna på
              att vi ska ha trafikantavgifter framdeles? Vi har 65 miljarder
              i medfinansiering i olika projekt. Kommer Sverigedemokraterna
              att säga nej till att vi ska förverkliga Förbifart Helsingfors?
              Säger Sverigedemokraterna nej till Västsvenska paketet? Säger
              Sverigedemokraterna nej till bron förbi Sundsvall? Säger Sverigedemokraterna
              nej till bron förbi Motala? Detta handlar ju också om trafikantavgifter.
            </seg>
            <seg xml:id="i-21f7e929e9a3de95-0">
              Jag blir verkligen orolig om det handlar om att man är rädd för
              3 kronor och 50 öre. Det kan få konsekvenser om oppositionen och
              Sverigedemokraterna anser att vi inte ska kunna förverkliga infrastrukturprojekt
              i storleksordningen 65 miljarder kronor i vårt land för 3 kronor
              och 50 öre på Öresundståget.
            </seg>
          </u>
          <note type="speaker" xml:id="i-6a55bb018c520483-0">
            Anf. 53 TONY WIKLANDER (SD) replik:
          </note>
          <u who="tony_wiklander_23625a" xml:id="i-800c6ade1299b442-4">
            <seg xml:id="i-136c4ccdf2bd5cc3-0">
              Fru talman! Jag får väl göra mig ännu tydligare: Jag är fortfarande
              inte rädd för en höjning på 3:50 per biljett. Jag hoppas att det
              har gått in nu.
            </seg>
            <seg xml:id="i-0b2156fbc9c16296-0">
              Däremot är jag rädd för att ge en instans som Trafikverket klartecken
              till att själva sätta de här avgiftshöjningarna och därefter,
              när vi väl har gett dem klartecken till att göra det, få en konsekvensanalys
              av densamma.
            </seg>
            <seg xml:id="i-153340b03d64f861-0">
              Det är där vi ställer oss tveksamma och av säkerhetsskäl inte
              vill se den utvecklingen.
            </seg>
            <seg xml:id="i-39634c591272a044-0">
              Sedan får man väl tycka vad man vill om Sverigedemokraternas
              politik vad gäller kommunikationer. Jag ska villigt erkänna att
              vi inte har så förskräckligt mycket i programskrift om det. Därför
              tyckte jag att det var stimulerande att få vara med och jobba
              med dessa frågor.
            </seg>
            <seg xml:id="i-2481039ced6baca4-0">
              Av de uppräkningar som Rådhström gjorde skulle jag nog tro att
              vi kommer att komma överens i slutändan kring det allra mesta,
              om inga riktigt drastiska saker skulle inträffa en gång till.
            </seg>
          </u>
          <note type="speaker" xml:id="i-9b7d2d1fbe63f33d-0">
            Anf. 54 ANNELIE ENOCHSON (KD):
          </note>
          <u who="annelie_enochson_e9d5f8" xml:id="i-c871c0752ed6f763-0">
            <seg xml:id="i-e6d0e837fe8bdd51-0">
              Fru talman! Trafikutskottets budgetområde är stort och täcker
              alla trafikslagen. Mina allianskolleger har tagit delar av det,
              så jag tänker koncentrera mig på två områden sjöfarten och trafiksäkerheten.
            </seg>
            <seg xml:id="i-d5ab68e0fcfbf025-0">
              I fredags besökte jag ett intressant företag i Göteborg, ett
              företag inom den marina sektorn. Företaget heter Marin mätteknik
              och sysslar med att digitalisera sjöbotten, ett nästan outforskat
              område.
            </seg>
            <seg xml:id="i-53d0dd8d08de9a48-0">
              Vikten av att veta vad som finns i våra hav och på sjöbottnar
              har blivit alltmer aktuellt. Inte minst när man ska dra den stora
              gasledningen för Nord Stream i Östersjön behöver man veta vad
              som finns på botten. Under andra världskriget släpptes 150 000
              minor i Östersjön. Endast 80 000 minor har bärgats. Behovet av
              att digitalisera sjöbotten är alltså stort av många olika skäl.
            </seg>
            <seg xml:id="i-cb213bb658200e0a-0">
              Regeringen har fortsatt att finansiera digitaliseringen av äldre
              information över vissa havsområden. Sjöfartsverket har som mål
              att på sikt nå en geografiskt heltäckande digital djupdatabas.
            </seg>
            <seg xml:id="i-1d926450c96ffc57-0">
              Företaget i Göteborg är ett av alla företag som är sysselsatta
              inom det marina klustret på ungefär 220 000 personer. Klustrets
              kärna utgörs av ca 13 000 personer som är sysselsatta inom rederinäringen.
              Företaget Marin mätteknik har 220 anställda, varav det stora flertalet
              är högutbildade och finns inom olika områden som biologi, geologi,
              systemdatateknik och sjöbefäl. Detta visar att det marina klustret
              är mycket större och vidare än vad vi tror.
            </seg>
            <seg xml:id="i-748622c401a342a6-0">
              Den svenska sjöfartsnäringen är viktig för Sverige, och genom
              en stor svenskflaggad handelsflotta kan Sverige påverka utformningen
              av de internationella reglerna för sjöfarten. Svensk sjöfart har
              av tradition förknippats med hög sjösäkerhet.
            </seg>
            <seg xml:id="i-91c11da7cc2b02a9-0">
              Det är därför viktigt att Sverige fortsätter att vara pådrivande
              för bättre sjösäkerhet inom det internationella organet IMO, och
              det är vi endast om vi själva har en stor, svenskflaggad flotta.
            </seg>
            <seg xml:id="i-51ab60fa54dd8cb8-0">
              Under 2009 flaggades 24 fartyg ut från Sverige. Under 2010 har
              redan 17 fartyg flaggats ut, och 35 stycken är anmälda för utflaggning.
              Vid utgången av 2009 fanns det 226 fartyg i Sverige. Kristdemokraterna
              vill öka den svenska handelsflottan och se till att fler fartyg
              flaggas in igen.
            </seg>
            <seg xml:id="i-084635853e5a6403-0">
              Fru talman! Alliansregeringen har under budgetåret 2009 flyttat
              fram positionerna inom sjöfarten. Som exempel kan nämnas att Sverige
              undertecknade barlastvattenkonventionen, en konvention som länge
              varit föremål för internationella förhandlingar. Med barlastvattnet
              kan arter spridas till nya områden, och just barlastvatten bedöms
              därför vara ett av de stora hoten mot en bevarad biologisk mångfald
              i Östersjön.
            </seg>
            <seg xml:id="i-1b43fda211ba3b97-0">
              Vidare har alliansregeringen ansökt om att bidrag från EU budgeten
              för TEN-T för ytterligare tre sjömotorvägsprojekt, varav två berör
              Östersjön och ett Västerhavet.
            </seg>
            <seg xml:id="i-1237b7850ac5791b-0">
              När det gäller Östersjön har länderna kring vårt stora innanhav
              och Norge tillsammans påbörjat ett projekt kallat Baltic Transport
              Outlook som bland annat ska beskriva framtida gods- och passagerarflöden
              inom, från och till Östersjön för alla transportslag.
            </seg>
            <seg xml:id="i-04c057d70e162fc1-0">
              En annan viktig åtgärd för att underlätta transporter till sjöss
              är utvecklingen av ett europeiskt havsområde utan hinder, vilket
              är ett EU-direktiv. Detta innebär att man ska likforma rapporteringsformaliteterna
              för alla fartyg som ankommer till eller avgår från hamnar inom
              Europa. De föreslagna åtgärderna kommer att innebära betydande
              administrativa lättnader för våra företag.
            </seg>
            <seg xml:id="i-ccbddb0e648ebc36-0">
              Inför 2011 har Sjöfartsverket ökat sin investeringsplan från
              2009, då den var 126 miljoner, till 319 miljoner. I denna investeringsplan
              ligger stora investeringar i Trollhätte kanal samt även farledsförbättringar
              i farleden in till Norrköpings hamn.
            </seg>
            <seg xml:id="i-084726c72769d248-0">
              Vidare fortsätter arbetet med att förlänga livstiden för isbrytare
              i Atleklassen. Det innebär att isbrytarna ska kunna utnyttjas
              fram till 2030, och det låter ju lovande med sådana isvintrar
              som vi har nu denna och förra.
            </seg>
            <seg xml:id="i-4fd8b5498faf7bd2-0">
              Investeringar kommer också att ske i arbetsfartyg, sjötrafikinformationscentraler,
              IT-system samt lotsbåtar för att belysa de utvecklingsmöjligheter
              som finns avseende miljöanpassade lotstransporter.
            </seg>
            <seg xml:id="i-73f6ecea0cb5264b-0">
              Kort vill jag också nämna att Sverige sedan 1983 är värdland
              för Världssjöfartsuniversitetet, World Maritime University, som
              ligger i Malmö och lyder under IMO, FN. Dit ger vi ett anslag
              på 25 miljoner för 2011.
            </seg>
            <seg xml:id="i-54dcc770fb7c8b8e-0">
              Fru talman! Att kunna färdas tryggt i trafiken med de olika transportslagen
              är viktigt för alliansregeringen. Inte minst gäller det för våra
              allra minsta, och att ha en trygg skolväg är därför av största
              vikt. Mellan 2006 och 2009 ökade andelen föräldrar som anser att
              skolvägen är säker från 50 till 55 procent. Jag hoppas att denna
              siffra kommer att öka mer, men redan nu kan vi se att vi är på
              rätt väg.
            </seg>
            <seg xml:id="i-f89b45e73e216f4a-0">
              Under 2009 har det också byggts 150 kilometer nya cykel- och
              gångvägar samt 14 nya planskilda korsningar för gång- och cykeltrafik.
            </seg>
            <seg xml:id="i-226f355d42c82420-0">
              I syfte att öka barnens säkerhet pågår bland annat försöksverksamhet
              med 30 kilometer i timmen som hastighetsbegränsning vid passering
              av en buss i linjetrafik eller skolskjuts som stannat för av-
              och påstigning.
            </seg>
            <seg xml:id="i-0aff720080a45eb9-0">
              Alliansregeringen vill underlätta för införande av alkolås och
              har därför genom en lagändring sett till att från den 1 juli 2011
              kommer alkolås i förmånsbilar att skattebefrias. Kostnaden för
              detta förslag beräknas uppgå till ungefär 10 miljoner. Den 8 december
              fattade riksdagen beslut om att permanenta ett system där dömda
              rattfyllerister får behålla sitt körkort om alkolås installeras,
              och de får endast köra bilar med alkolås.
            </seg>
            <seg xml:id="i-3f26147aa565b34f-0">
              I uppföljningen av den äldre nationella planen för åren 20042015
              med åtgärder för trafiksäkerheten är mötesseparering och andra
              mindre trafiksäkerhetsåtgärder utförda till hundra procent redan
              efter halva planperioden. Just detta med mötesseparering bidrar
              till att minska antalet olyckor på väg, och där är vi glada att
              vi följer planen till fullo vi ligger till och med före den.
            </seg>
            <seg xml:id="i-5337e4d29e1f535b-0">
              En av de enskilt viktigaste åtgärderna för att snabbt förbättra
              trafiksäkerheten är att minska hastighetsöverträdelserna. Medelhastigheten
              och hastighetsöverträdelserna för personbilar har minskat de senaste
              åren. Men denna trend gäller inte den tunga trafiken. Därför måste
              myndigheter och branschorganisationer öka uppmärksamheten på den
              tunga trafiken och se till att de har en bättre regelefterlevnad.
            </seg>
            <seg xml:id="i-7ab50e02b0b645be-0">
              Regeringen förbereder förslag till ändrade körkortsbestämmelser
              som syftar till en ökad trafiksäkerhet, bland annat genom nya
              och ändrade körkortskategorier och en stärkning av principen om
              stegvis tillträde till bland annat tyngre och kraftfullare motorcyklar.
            </seg>
            <seg xml:id="i-00527997dd05af85-0">
              Barn och ungdomar bör ges särskild uppmärksamhet i trafikmiljön.
              Det är viktigt att trafikmiljön uppfattas som trygg och säker
              av såväl barn och ungdomar som vuxna. Barn bör i större utsträckning
              kunna förflytta sig på egen hand utan att vara beroende av att
              en vuxen följer med eller skjutsar dem.
            </seg>
            <seg xml:id="i-8c8c3aa6568086b4-0">
              I detta sammanhang, när vi nämner barn, kan nämnas att på sjöfartsområdet
              bedriver Transportstyrelsen en informationsverksamhet om sjövett
              och sjösäkerhet just med inriktning på de yngre målgrupperna.
              Från 2009 har Transportstyrelsen sammanställt olycksstatistik
              med en redovisning av andelen barn som omkommit eller skadats
              allvarligt på sjön. Det kommer att ligga till grund för uppföljningen
              av de riktade säkerhetsinsatserna mot barn och unga.
            </seg>
            <seg xml:id="i-20d7ae41124e2dd7-0">
              Alliansregeringen kommer att fortsätta sitt arbete med att öka
              trafiksäkerheten inom alla trafikområden.
            </seg>
            <seg xml:id="i-feb1dc4df94344e9-0">
              Med dessa ord vill jag önska fru talman och hela kammaren en
              god jul och ett gott nytt år!
            </seg>
          </u>
          <note type="speaker" xml:id="i-d49a2a68ffb0f8f1-0">
            Anf. 55 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-9">
            <seg xml:id="i-a9b6785f3474cc4c-0">
              Fru talman! Annelie Enochson tar upp svensk sjöfartsnäring. Det
              tycker jag att hon gör rätt i. Tyvärr ser utvecklingen inte särskilt
              positiv ut för svensk sjöfartsnäring. Vi har fått en begynnande
              våg av utflaggning. Många redare är oroliga och står inför situationen
              att flagga ut. När man träffar representanter för näringen och
              fackliga representanter får man en ganska samstämmig bild: Om
              det inte händer någonting snart kommer utflaggningen att bli ganska
              dramatisk.
            </seg>
            <seg xml:id="i-0859aaadbefb0ec2-0">
              Jag vet att Annelie Enochson har samma uppfattning som jag, att
              en av de saker som krävs för en konkurrenskraftig sjöfartsindustri
              är tonnagebeskattning. Vi har också ett enhälligt skatteutskott
              bakom ett tillkännagivande till regeringen.
            </seg>
            <seg xml:id="i-edd176011056fb99-0">
              Nu sitter Annelie Enochson sedan fem år tillbaka i majoritet
              i riksdagen, så min enkla fråga till Annelie Enochson är: När
              kommer tonnageskatten?
            </seg>
          </u>
          <note type="speaker" xml:id="i-7623eda7f66dac38-0">
            Anf. 56 ANNELIE ENOCHSON (KD) replik:
          </note>
          <u who="annelie_enochson_e9d5f8" xml:id="i-c871c0752ed6f763-1">
            <seg xml:id="i-8bad53344df7c414-0">
              Fru talman! Sedan drygt fyra år sitter jag i majoriteten i riksdagen.
              Vi har bland annat bett en utredare, Jonas Bjelfvenstam, att ta
              fram hur den svenska sjöfarten ska utvecklas bättre. Hans utredning
              kom i oktober och är nu ute på remiss. Vi har gjort en snabb remissrunda,
              så redan i januari kommer vi att se vad de olika instanserna,
              bland annat Seko, Sveriges Redarförening och de olika intressenterna,
              säger. Jag kommer med glädje att ta del av vad de kommer att säga
              om utredningen.
            </seg>
            <seg xml:id="i-2cfb25b937e0e8f0-0">
              I utredningen skriver Jonas bland annat om tonnageskatt, och
              det är rätt som Anders Ygeman säger, att vi har en enig riksdag
              bakom detta. Vi har också ett enigt skatteutskott, precis som
              Ygeman säger. Det råder inga tveksamheter alls om att vi vill
              ha tonnageskatt, och det vill även Jonas Bjelfvenstam ha.
            </seg>
            <seg xml:id="i-4ef2b79ba38408e5-0">
              Jag tycker att det ska bli intressant att höra vad de olika remissinstanserna
              kommer att svara i januari så att vi får mer bakom ryggen. Eftersom
              det till och med är ett tillkännagivande till vår regering om
              att vi ska införa tonnageskatt hoppas jag att det kommer att bli
              verklighet under den här mandatperioden.
            </seg>
          </u>
          <note type="speaker" xml:id="i-b3d7f76cfebaa55e-0">
            Anf. 57 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-10">
            <seg xml:id="i-0580c0d1d41a4fba-0">
              Fru talman! Jag är ledsen om jag var otydlig. Min fråga till
              Annelie Enochson, efter fyra och en kvarts år eller fyra och ett
              halvt år i majoritet jag hoppas att det ska bli så kort tid som
              möjligt är: När kommer tonnageskatten?
            </seg>
          </u>
          <note type="speaker" xml:id="i-0504bf7ecbc95069-0">
            Anf. 58 ANNELIE ENOCHSON (KD) replik:
          </note>
          <u who="annelie_enochson_e9d5f8" xml:id="i-c871c0752ed6f763-2">
            <seg xml:id="i-0973597bbfe9ffaa-0">
              Fru talman! Jag kan inte svara på det. Jag skulle önska att jag
              kunde det, men det kan jag tyvärr inte. Vad jag sade var att jag
              ser fram emot vad remissinstanserna kommer att säga. Därefter
              kommer vi tillsammans, de fyra partierna, att diskutera förslaget
              som finns om att införa tonnageskatt och som hela riksdagen har
              ställt sig bakom. Jag hoppas, som sagt, att det kan bli under
              denna mandatperiod.
            </seg>
          </u>
          <note type="speaker" xml:id="i-4961b273d579e933-0">
            Anf. 59 Statsrådet ANNA-KARIN HATT (C):
          </note>
          <u who="unknown" xml:id="i-f825039da3d0ad77-7">
            <seg xml:id="i-9912b80517fa9346-0">
              Fru talman! Över hela världen pågår en digital revolution där
              landsdelar, länder och världsdelar knyts samman i en rasande takt.
            </seg>
            <seg xml:id="i-1ba45e16a4a4b634-0">
              Tack vare moderna elektroniska kommunikationer kan föräldrar
              hålla kontakt med sina barn dagligdags via videosamtal, oavsett
              var i världen de befinner sig. Tack vare moderna digitala kommunikationer
              har någon annan alldeles nyss shoppat sina julklappar på Internet
              i ett välsorterat antikvariat online. Och tack vare moderna elektroniska
              kommunikationer kan människor i en helt annan del av världen,
              som lever i diktaturens förtryck, sprida information om regimens
              övergrepp.
            </seg>
            <seg xml:id="i-97696b89b4345073-0">
              Från den minsta byn till den allra största staden pågår en digital
              revolution, och jag är som svensk och IT-minister oerhört stolt
              över att vi i Sverige på många sätt leder den utvecklingen.
            </seg>
            <seg xml:id="i-8db9f06d5b167161-0">
              Fru talman! I 2010 års Connectivity Scorecard ligger Sverige
              på första plats och har sedan förra mätningen gått om USA. I World
              Economic Forums rankning av världens mest konkurrenskraftiga ekonomier
              ligger vi i toppen. Samma sak visar den internationella teleunionens
              rankning liksom EU:s Broadband Performance Index. Den internationella
              jämförelsen talar sitt tydliga språk: Sverige är en konkurrenskraftig
              ekonomi, och Sverige är en konkurrenskraftig digital ekonomi.
            </seg>
            <seg xml:id="i-9e8bf11e194033b0-0">
              Snabbare och i större utsträckning än många andra tar vi svenskar
              till oss den nya tekniken. Bara 7 procent av svenskarna har enligt
              Statistiska centralbyråns mätningar aldrig använt Internet, vilket
              internationellt sett är en väldigt låg siffra. Det är ingen slump
              att Sverige ligger i topp. Det är ingen slump att det är prioriterat
              för regeringen att göra vad som krävs för att Sverige ska fortsätta
              att vara världens mest konkurrenskraftiga digitala ekonomi.
            </seg>
            <seg xml:id="i-760eb17496777e59-0">
              Den bredbandsstrategi som regeringen har antagit har fått brett
              stöd från branschen. Steg för steg fortsätter arbetet med att
              nå de ambitiösa målen att 40 procent av våra medborgare och företag
              ska ha tillgång till bredband med minst 100 megabit i sekunden
              2015 och att 90 procent ska ha det 2020. Som det ser ut nu är
              det första målet redan inom räckhåll, och vi är många som arbetar
              hårt för att målet till 2020 ska kunna nås. Men om vi ska kunna
              nå dit måste alla parter göra sitt, från marknaden till det civila
              samhället liksom det offentliga och regeringen.
            </seg>
            <seg xml:id="i-a3d5f815c37f3573-0">
              Den absoluta merparten av de investeringar som krävs för att
              Sverige ska ha bredband i världsklass ska göras av marknadens
              aktörer på marknadens villkor i fungerande konkurrens. Men för
              att vi ska kunna nå hela landet och alla svenskar, oavsett var
              man råkar bo, skjuter vi också till en betydande offentlig finansiering.
              Med det uttalade syftet att stödja marknadens utveckling och främja
              lokala och regionala initiativ gör vi särskilda insatser, inte
              minst på landsbygden och i våra glesbygder. Det är satsningar
              som har utformats just för att ta till vara det engagemang och
              de drivkrafter som finns runt om i landet utan att störa marknaden
              där den fungerar.
            </seg>
            <seg xml:id="i-1077acb0a248d95e-0">
              Mellan 2010 och 2014 satsar vi nästan 1 miljard kronor. Det handlar
              om att enskilda tack vare HUS-reformen kan få göra skatteavdrag
              för arbetskostnader när man drar fram bredband till sitt hus.
            </seg>
            <seg xml:id="i-182d639d709651ab-0">
              Det handlar om att vi satsar 15 miljoner kronor i stöd till olika
              bredbandsprojekt till exempel i form av offentlig medfinansiering
              inom ramen för landsbygdsprogrammet, som möjligheten att få stöd
              för att lägga ned tomma rör, så kallad kanalisation, när man ändå
              har grävt upp en gata.
            </seg>
            <seg xml:id="i-f9b4e2418e20fef9-0">
              Det handlar om att vi varje år avsätter 100 miljoner kronor för
              åtgärder för att säkerställa driftsäkra och robusta kommunikationer
              och för att garantera att alla svenskar ska ha tillgång till Internet
              med minst en megabit per sekund.
            </seg>
            <seg xml:id="i-b95c09a710c31be1-0">
              Det handlar om närmare 200 miljoner kronor i offentlig medfinansiering
              för satsningar inom landsbygdsprogrammet som en del av den europeiska
              ekonomiska återhämtningsplanen efter finanskrisen.
            </seg>
            <seg xml:id="i-460beb488be55b18-0">
              Fru talman! Allt fler tjänster i vårt samhälle blir digitala.
              I takt med att den utvecklingen går allt längre måste alla företag
              och alla medborgare, i tätort likaväl som på landsbygden, kunna
              ta del av dessa nya digitala tjänster. Det handlar om att vi ska
              ha likvärdiga möjligheter till en enkel och fungerande vardag.
              Oavsett var man bor eller vilken bakgrund man har ska det vara
              möjligt att utföra ärenden, göra affärer, hålla kontakt med kunder,
              leverantörer, myndigheter och vänner och familj och uttrycka sina
              åsikter. Ska det vara möjligt måste människor kunna nå Internet
              på ett funktionellt och säkert sätt.
            </seg>
            <seg xml:id="i-187b4a5d4cdb4689-0">
              Sverige hör till ett av de länder i världen som har högst andel
              uppkopplade mot Internet. För dem som ännu inte har tillgång till
              de digitala snabbspåren gör regeringen omfattande insatser. I
              den budget som vi nu debatterar föreslår vi att den lägsta nivå
              som alla medborgare i Sverige ska vara garanterade, det så kallade
              funktionella tillträdet till Internet, ska höjas kraftigt under
              2011. Den nuvarande nivån på 20 kilobit per sekund, som infördes
              av en tidigare regering 2003, var knappt funktionell ens när den
              infördes, och den är det absolut inte i dag.
            </seg>
            <seg xml:id="i-98ca1a068530c6a9-0">
              I och med regeringens förslag kommer den nya nivån att ligga
              på en megabit per sekund, vilket är en kraftig höjning och en
              kraftfull signal från regeringen om att alla som vill vara med
              i det nya digitala samhället också i praktiken ska kunna vara
              med och delta.
            </seg>
            <seg xml:id="i-b31fe59d8541e79d-0">
              Fru talman! Sverige har under en lång period fört en framåtsyftande
              IT-politik. Det kan vi nu skörda frukterna av. Men vi känner hur
              andra länder flåsar oss i nacken. Vi ser hur det genomförs stora
              satsningar runt om i världen för att komma i kapp oss, och vi
              märker att vi hela tiden måste kämpa hårt för att Sverige ska
              kunna behålla sin topplacering. Det är mot denna bakgrund man
              ska se den digitala agenda för Sverige som regeringen kommer att
              presentera under nästa år.
            </seg>
            <seg xml:id="i-16d3884a7ccdda2e-0">
              Som ett led i detta fattade regeringen i torsdags beslut om att
              tillsätta en statssekreterargrupp som ska stärka samordningen
              av de frågor som är av strategisk betydelse för den framtida utvecklingen
              av IT-politiken i hela samhället. Över alla departementsgränser
              ska vi gemensamt ta fram en sammanhållen strategi där vi bland
              annat ska definiera målsättningar för alla relevanta områden så
              att Sverige även framöver kan vara världens mest framgångsrika
              ekonomi. Vi ska få till stånd en ökad samverkan mellan myndigheter,
              intresseorganisationer, näringsliv och kommuner och landsting.
            </seg>
            <seg xml:id="i-921bb336e2075827-0">
              Faktum är att i dag används IT i bara en bråkdel av de sammanhang
              där det skulle kunna användas. Det gör att vi alla, privatpersoner,
              företag och den offentliga sektorn, varje dag och varje stund
              går miste om potentiella vinster. Det måste vi ändra på.
            </seg>
            <seg xml:id="i-3738b03fbf67893b-0">
              Den digitala agendan för Sverige kommer att presenteras under
              nästa år. Jag kommer att eftersträva en bred uppslutning från
              näringslivet, det civila samhället och olika offentliga aktörer
              både i processen för att ta fram agendan och kring de mål som
              ska slås fast. Min ambition är inte bara att den digitala agendan
              ska bli en strategi för regeringen utan att den ska bli hela Sveriges
              digitala agenda.
            </seg>
            <seg xml:id="i-8baf27b632dea3a1-0">
              Om vi till fullo ska kunna dra nytta av de möjligheter som den
              nya tekniken erbjuder gäller det att se till att datorer, annan
              IT och Internet blir en naturlig del av utbildningen i landets
              alla skolor. När de som är skolelever i dag kommer ut på arbetsmarknaden
              kommer de att möta en konkurrens som ingen av oss här inne har
              känt av. Om vi tar vårt ansvar och ser till att de under sin skoltid
              får använda IT som en naturlig och integrerad del av utbildningen
              kommer deras chanser att slå sig fram, hävda sig och bli framgångsrika
              på den alltmer internationella arbetsmarknaden att öka betydligt.
            </seg>
            <seg xml:id="i-156353b013f47c95-0">
              Om vi i högre utsträckning lyckas integrera IT i vården och se
              till att vi har system som kan prata med varandra över verksamhets-
              och huvudmannagränser skulle vi både kunna öka kvaliteten i vården
              samtidigt som säkerheten och möjligheten till ökad patientmakt
              skulle förbättras. Med hjälp av smart använd IT kan vi dessutom
              definiera behörigheter för vårdpersonalen och därigenom säkra
              patienternas integritet.
            </seg>
            <seg xml:id="i-147da3d4e8fa5e53-0">
              Fortfarande finns det stora brister när det gäller jämställdhet
              i IT-branschen. Vem vet hur många banbrytande innovationer och
              hur många nya smarta tjänster vi går miste om bara för att teknikintresserade
              tjejer väljer bort civilingenjörsprogrammen på våra högskolor
              och universitet. En av våra gemensamma stora utmaningar, kanske
              en av de allra största, är att få till stånd ett paradigmskifte
              som gör det lika sannolikt för våra tjejer att läsa datorteknik
              som det är för deras teknikintresserade killkompisar.
            </seg>
            <seg xml:id="i-86b9f3f66e08d50c-0">
              Jag har talat om IT i skolan, IT i vården och jämställd IT. Ett
              fjärde viktigt område är hur vi kan använda IT för att minska
              våra ekologiska fotavtryck. Som ni väl vet har regering och riksdag
              satt upp mycket ambitiösa mål för hur vi i Sverige ska kunna föregå
              med gott exempel och fortsätta minska våra koldioxidutsläpp. Till
              2020 ska våra utsläpp av växthusgaser minska med minst 40 procent,
              och till 2030 ska den svenska fordonsflottan vara koldioxidneutral.
            </seg>
            <seg xml:id="i-445f5fb8b09dcda9-0">
              På ett sätt är IT en del av problemet, och samtidigt är IT en
              del av lösningen. Enligt EU-kommissionens står produktionen och
              användningen av informationsteknik i sig för 2 procent av de globala
              koldioxidutsläppen. Samtidigt finns det en outnyttjad potential
              som är så stor att vi om vi använder IT på ett smart sätt kan
              minska våra koldioxidutsläpp med 15 procent. Men ser vi inte till
              att ha en smart användning av IT kommer vi aldrig att nå de målen.
            </seg>
            <seg xml:id="i-855677553c3f15dd-0">
              Sanningen är att rätt använd kan IT vara ett våra bästa verktyg
              för att lyckas med några av våra allra viktigaste samhällsutmaningar,
              nämligen att se till att människans påverkan på klimatet blir
              så liten som möjligt och att vi använder våra resurser så effektivt
              som möjligt så att våra barn och barnbarn kan växa upp med lika
              bra förutsättningar som vi här inne har haft.
            </seg>
            <seg xml:id="i-fdfdc795bfb935a1-0">
              Vi ska även använda den senaste tekniken för att rädda liv och
              öka människors livskvalitet och se till att vården kan bli effektiv
              och säker.
            </seg>
            <seg xml:id="i-588e25bca0b631a6-0">
              Sist men inte minst måste vi se till att Sverige även framöver
              kan vara världens mest konkurrenskraftiga digitala ekonomi så
              att nya jobb, nya tjänster och nya produkter kan växa fram just
              här.
            </seg>
            <seg xml:id="i-497e2fd2bcdd03f8-0">
              Detta, fru talman och ärade riksdagsledamöter, är vad Sveriges
              digitala agenda kommer att handla om.
            </seg>
          </u>
          <note type="speaker" xml:id="i-719c313fac488ad7-0">
            Anf. 60 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-11">
            <seg xml:id="i-59b01d05703a5b14-0">
              Fru talman! IT bygger broar, säger Anna-Karin Hatt. Jag delar
              den uppfattningen. Men just nu oroar sig många av dina partikolleger
              i Skåne för en helt annan bro, nämligen den över Öresund, och
              för effekterna av regeringens avgiftshöjning. 40 procent dyrare
              biljetter och 16 procents minskning av pendlandet i Öresundsregionen
              tror dina partikolleger i Skåne att regeringens politik kommer
              att leda till. Regionrådet går så långt att han kallar det för
              ett dråpslag mot integrationen i Öresundsregionen.
            </seg>
            <seg xml:id="i-3980cf807e5983c3-0">
              Därför undrar jag hur du som regionminister ser på detta dråpslag
              mot en av Sveriges mest spännande regioner. Är det så vi binder
              samman regioner och länder?
            </seg>
          </u>
          <note type="speaker" xml:id="i-8a6b38be996c6055-0">
            Anf. 61 Statsrådet ANNA-KARIN HATT (C) replik:
          </note>
          <u who="unknown" xml:id="i-f825039da3d0ad77-8">
            <seg xml:id="i-d737e22207ee5f95-0">
              Fru talman! Jag instämmer i Anders Åkessons reflexion att det
              är intressant att ingen från oppositionen har valt att i sina
              huvudanföranden med en stavelse ta upp de möjligheter som IT ger.
              Vi vet att IT på många sätt kan sägas ligga bakom kanske 40 procent
              av den svenska tillväxten. För att Sverige ska vara framgångsrikt
              framöver är det viktigt att vi klarar av att hävda oss i konkurrensen
              på just det här området. Ändå väljer varken Anders Ygeman eller
              någon annan från oppositionen att nämna det med en enda stavelse.
            </seg>
            <seg xml:id="i-2226ec5efd58d240-0">
              I Skåneregionen precis som i alla andra regioner i Sverige är
              man beroende av fungerande kommunikationer. Det gäller fungerande
              vägar och järnvägar och fungerande elektroniska kommunikationer.
              Vi har gjort stora insatser både från det offentligas och från
              marknadens sida. Vi vet att vi behöver göra särskilda insatser
              för att säkra att landsbygdens folk kommer med på tåget.
            </seg>
            <seg xml:id="i-3109af8bcbe6cf7b-0">
              Därför föreslår regeringen i den här budgetpropositionen att
              vi ska höja den lägsta garanterade nivån när det gäller funktionellt
              tillträde till Internet till 1 megabit per sekund. Det vore intressant
              att höra hur Anders Ygeman ser på den delen av transport- och
              kommunikationspolitiken.
            </seg>
            <seg xml:id="i-2a9aa1fe939e5b42-0">
              Informationstekniken är helt central. Framöver kommer det att
              vara lika viktigt vad vi väljer att gräva ned bredvid våra vägar
              som vad vi väljer att investera i när det gäller vägar och järnvägar.
              Jag undrar varför Anders Ygeman väljer att inte bevärdiga det
              med en stavelse.
            </seg>
          </u>
          <note type="speaker" xml:id="i-4662ba3b8de540b2-0">
            Anf. 62 ANDERS YGEMAN (S) replik:
          </note>
          <u who="anders_ygeman_d54639" xml:id="i-da1dcf7398b78d95-12">
            <seg xml:id="i-32a851e24b2e2005-0">
              Fru talman! Visst bevärdigade jag IT med en stavelse. Jag började
              med att säga att jag delar mycket av det som Anna-Karin Hatt sade
              om IT. Det visar väl på en viss enögdhet att inte notera att det
              var lika många från Alliansens sida som nämnde det som från oppositionens.
              Det må vara hänt i en sådan här debatt.
            </seg>
            <seg xml:id="i-98d11592439afc62-0">
              Min fråga gällde inte IT. Min fråga till Anna-Karin Hatt som
              regionminister och förmodligen ansvarig för regionintegrationen
              var: Hur ser du på de 40-procentiga avgiftshöjningarna på Öresundsbron
              och ett 16-procentigt minskat resande? Det handlar om integrationen
              i en av Sveriges mest spännande regioner.
            </seg>
            <seg xml:id="i-99f5c8537976fc87-0">
              Jag får höra att jag borde ha tagit upp frågan om IT i mitt anförande.
              Det står Anna-Karin fritt att recensera mitt anförande, men kan
              du med en stavelse bemöta oron hos dina partikolleger i Öresundsregionen
              över att deras region håller på att splittras i två av din regerings
              politik?
            </seg>
          </u>
          <note type="speaker" xml:id="i-d939ad2f255f2900-0">
            Anf. 63 Statsrådet ANNA-KARIN HATT (C) replik:
          </note>
          <u who="unknown" xml:id="i-f825039da3d0ad77-9">
            <seg xml:id="i-0f60ac664fd6b54c-0">
              Fru talman! Det stämmer att jag är regionminister. Just nu behandlar
              vi och diskuterar det betänkande som ligger för beslut på riksdagens
              bord, nämligen utgiftsområde 22 Kommunikationer. Där finns inte
              regionministerns ansvar. Däremot finns hela informationstekniken.
              Jag konstaterar igen att varken Anders Ygeman eller någon annan
              från oppositionen valde att nämna informationstekniken i sina
              huvudanföranden. Det är intressant att notera. Det är bekymmersamt
              att ni inte tycker att frågan är mer intressant och viktig än
              så.
            </seg>
            <seg xml:id="i-7006dd697a5f4898-0">
              Något av det viktigaste för att åstadkomma regional tillväxt
              är att binda samman regioner i Sverige och se till att det finns
              goda kommunikationer. Det har gjorts omfattande insatser både
              i södra Sverige och i andra delar av Sverige för att se till att
              vi har ett fungerande vägnät och järnvägsnät. Vi ska också ha
              bra elektroniska kommunikationer. Det är viktigt för såväl skåningar
              som smålänningar och norrlänningar.
            </seg>
            <seg xml:id="i-6b5fc20cbc26b7c4-0">
              Avgifterna på Öresundsbron har upptagit en hel del av diskussionen.
              Jag önskar att vi i stället ägnade lite kraft åt att belysa andra
              centrala frågor inom kommunikationspolitikens område.
            </seg>
          </u>
          <note type="speaker" xml:id="i-76672932863b9f8e-0">
            Anf. 64 LEIF JAKOBSSON (S):
          </note>
          <u who="leif_jakobsson_79f517" xml:id="i-dc0e0a7d576017d5-0">
            <seg xml:id="i-9bf9b0b450bf9b8a-0">
              Fru talman! De två senaste veckorna har skåningarna gått man
              ur huse i en utsträckning som jag aldrig sett maken till i mitt
              politiska liv. Det råder total enighet över partigränserna, inom
              näringslivet och i alla medier. Man är upprörd över det förslag
              som finns i den här propositionen om att riva upp beslutet från
              1999 när det gäller tågtrafiken på Öresundsbron. Jag har tillbringat
              rätt mycket tid på centralstationen i Malmö de senaste dagarna
              och pratat med trafikanter. Människor är naturligtvis upprörda
              över att tågen inte går. Vi fick just reda på att fram till jul
              kommer ytterligare 100 avgångar att ställas in varje dag från
              Malmö på grund av att man inte klarar av tågunderhållet. Det är
              klart att folk är upprörda över det.
            </seg>
            <seg xml:id="i-a5d68d78d202520d-0">
              Ännu mer upprörd är man över förslaget om avgiftshöjningar. Skåningarna
              tycker att det redan är för dyrt. Ett månadskort kostar 1 900
              kronor för en sträcka på 17 kilometer. Det ska jämföras med ett
              SL-kort som kostar 690 kronor. Det kortet för 1 900 kronor vill
              man enligt Trafikverkets intentioner nu höja priset på till 2
              700 kronor. Massor av ungdomar jobbar i Köpenhamn i stället för
              att vara arbetslösa på den svenska sidan. Det är tusentals som
              pendlar varje dag. För dem är det redan riktigt dyrt. Därför är
              ilskan stor över alla partigränser. De dimridåer som Jan-Evert
              Rådhström lägger ut när han talar om en höjning med 3:50 är därför
              lite tramsiga.
            </seg>
            <seg xml:id="i-a89eb5d6a2f425c5-0">
              Det är inte oppositionen ni argumenterar mot. Det är Pia Kinhult
              som är regionstyrelsens ordförande och moderat i Skåne, Anja Sonesson
              som är Moderaternas gruppledare i Malmö och samtliga moderata
              kommunalråd i Skåne som har skrivit: Stopp och belägg! Det här
              är fel.
            </seg>
            <seg xml:id="i-90bb97ea77f3e281-0">
              De har analyserat detta. Öresundskommittén har analyserat det
              och kommit fram till det som nämnts i debatten. Det är alldeles
              uppenbart att den typen av höjningar kommer att slå hårt mot integrationen.
            </seg>
            <seg xml:id="i-d37891db2eb02fea-0">
              Vad handlar det egentligen om? För 19 år sedan kom Sverige och
              Danmark överens om att bygga en bro. För att finansiera bron bestämde
              man om två intäktsslag. Det ena var en bilavgift. Långt innan
              ordet trängselavgift var infört bestämdes att bilarna som körde
              på Öresundsbron skulle betala den ojämförligt högsta trängselavgift
              som Sverige någonsin haft och antagligen någonsin kommer att få.
              Därutöver skulle tågtrafiken från svenska och danska sidan vara
              med och bidra till brobygget, alltså till investeringen. Det var
              1991. Har det hänt något sedan dess? Har det varit någon klimatkris?
              Har det varit något beslut om att vi måste ha långsiktigt hållbara
              transporter?
            </seg>
            <seg xml:id="i-c8ad0922f69aeb03-0">
              Förslaget började diskuteras samtidigt som politiker från Sverige
              var i Cancún och diskuterade hur klimatpolitiken skulle kunna
              förbättras i framtiden. Alla var överens om att vi måste föra
              över pendlingsresor i storstadsområden från bil till järnväg.
              År 2010 säger denna regering att vi ska lägga på en jätteavgift
              på tågtrafiken på just de 17 kilometer som förbinder Sverige och
              Danmark och håller samman Öresundsregionen.
            </seg>
            <seg xml:id="i-8a26e27de3c6be64-0">
              År 1999 var man kloka här i kammaren. Det var man i folketinget
              också. Man sade att det man hade beslutat för åtta år sedan inte
              var okej längre. Man beslöt att ta bort avgiften för tågtrafiken.
              Tågtrafiken skulle inte belastas med en extra avgift. Man ville
              ge tågen och kollektivtrafiken ett extra försprång när bron öppnades.
            </seg>
            <seg xml:id="i-1c071d98419fa74c-0">
              På samma sätt gjorde danskarna med sin egen bro över Stora Bält.
              Man hade byggt en motorvägsbro som fick stå stängd länge eftersom
              man inte ville öppna den förrän järnvägstrafiken var i gång.
            </seg>
            <seg xml:id="i-b04327325f566c43-0">
              Av samma skäl gäller det för framåtseende politiker att se till
              att gynna långsiktigt hållbara transporter när nya resmönster
              ska etableras. Det var vad kammaren gjorde 1999, och det är det
              ni vill riva upp i dag. Det är det allt handlar om.
            </seg>
            <seg xml:id="i-10d14be9e8eaa717-0">
              Jag ska inte argumentera så mycket om siffror hit och dit. Men
              jag måste säga att jag blir riktigt orolig när statsrådet Catharina
              Elmsäter-Svärd nämner siffran 324 miljoner. Jag fick nämligen
              intrycket av att det som detta förslag handlar om är att öppna
              upp för att Trafikverket i slutändan skulle kunna plocka ut 324
              miljoner årligen av Öresundstrafiken. Det är dubbelt så mycket
              som Region Skåne ens har vågat tro att det nuvarande och det som
              Trafikverket hittills har skickat till Region Skåne handlar om.
              Det är synd att man inte kan få svar på det. Men frågan kvarstår
              eftersom statsrådet inte är här. Kan det verkligen vara så att
              Öresundstågstrafiken ska kosta 324 miljoner extra framöver?
            </seg>
            <seg xml:id="i-a83b5012303165c5-0">
              Jag ska säga några ord till mina kolleger, allianspolitiker från
              Skåne här i riksdagen. Jag vet att ni är utsatta för ett hårt
              tryck, inte minst från medierna men också från medborgare och
              allra mest från era egna partikamrater. Lokala opinioner kommer
              och går, och det är inte alldeles enkelt att som riksdagsledamot
              tillfredsställa dem. Men ni vet, allianspolitiker från Skåne,
              att detta inte är någon vanlig fråga och att denna opinion inte
              är någon vanlig opinion. Den skär genom alla led. Detta är ett
              enskilt beslut som riktar sig enbart mot tågtrafiken på Öresundsbron.
            </seg>
            <seg xml:id="i-1f6cdba1206e93de-0">
              Jag brukar inte använda Kvällsposten. Men i ledaren i går var
              det en uppmaning till Alliansens riksdagsledamöter att säga nej
              till en höjning av broavgiften. Därmed yrkar jag bifall till reservation
              2.
            </seg>
          </u>
          <note xml:id="i-9fe874bf5cdf247a-0">
            I detta anförande instämde Lars Mejern Larsson, Désirée Liljevall,
            Pia Nilsson och Anders Ygeman (alla S).
          </note>
          <note type="speaker" xml:id="i-6d3c1e45f29e75eb-0">
            Anf. 65 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8f86b26cfe0ec057-2">
            <seg xml:id="i-77813264ccd8534e-0">
              Fru talman! Jag tänkte vara lite mer principiell. Jag framförde
              Folkpartiets ståndpunkt tidigare. Det är helt klart att detta
              har nationella och regionala perspektiv. När det gäller de 324
              miljonerna uppfattar jag att det var ett konstaterande att den
              svenska staten i dag betalar 324 miljoner via Trafikverket. Det
              som diskuteras nu är en princip om järnvägslagen ska gälla även
              Öresundsbron.
            </seg>
            <seg xml:id="i-4ea97ff3d585e104-0">
              Vi kan konstatera att medfinansiering och trafikantavgifter kommer
              att vara närmast en förutsättning för stora projekt i Sverige.
              Då kan man ställa den principiella frågan: Hur ser Leif Jakobsson
              på det? Ska Trafikverket då ta hand om avgiftssättningen, eller
              ska det i varje fall bli en riksdagsfråga då vi ska bedöma varje
              enskilt fall?
            </seg>
            <seg xml:id="i-70b28e14402d1711-0">
              När det gäller Öresundsregionen kan jag hålla med Leif Jakobsson
              om att detta är en förändring som vi måste se konsekvenserna av.
              När jag har haft kontakter med regionpolitiker i Skåne accepterar
              de det konkreta förslag som finns. De tycker att 3:40 är fullt
              acceptabelt.
            </seg>
            <seg xml:id="i-aa4e9948acdfab87-0">
              Säger man nej säger man nej till ett system. Då säger man ett
              principiellt nej till att det inte är Trafikverket som ska ha
              hand om detta utan att det är riksdagen som fortsatt ska ha hand
              om detta.
            </seg>
            <seg xml:id="i-3795963d784020b6-0">
              Har Leif Jakobsson något att andra i den principiella frågan,
              om det är meningen att riksdagen ska ha hand om alla dessa trafikantavgifter?
            </seg>
          </u>
          <note type="speaker" xml:id="i-8e07104f5ea71c94-0">
            Anf. 66 LEIF JAKOBSSON (S) replik:
          </note>
          <u who="leif_jakobsson_79f517" xml:id="i-dc0e0a7d576017d5-1">
            <seg xml:id="i-6f4110af796669eb-0">
              Fru talman! Principer blir verklighet. I detta fall handlar det
              om ett särskilt riksdagsbeslut grundat på en överenskommelse med
              ett annat land om finansieringen av en bro. Det handlar inte om
              de allmänna principerna för banavgifter och annat.
            </seg>
            <seg xml:id="i-57705bf914b19c48-0">
              Det kanske behöver sägas till Lars Tysklind att man redan i dag
              betalar banavgifter till Öresundsbron. Det är inte detta det handlar
              om. Det handlar om att riksdagen med detta skulle upphäva det
              beslut som togs 1999 och som var framsynt, klimatsmart och som
              faktiskt syftade till att främja Öresundsintegrationen.
            </seg>
            <seg xml:id="i-c3edefc2039a87fd-0">
              Jag måste ställa frågan: Tycker Lars Tysklind att det är rimligt
              och okej att kostnaden för ett månadskort för 17 kilometers järnväg
              ökar från 1 900 kronor till 2 700 kronor? Detta är ingenting som
              jag hittar på. Detta är vad Region Skåne, Öresundskommittén och
              dina borgerliga kamrater har konstaterat ligger i farans riktning.
            </seg>
            <seg xml:id="i-3194eddf75a3f45b-0">
              I denna debatt blir jag upplyst om att det kan vara ännu värre,
              eftersom statsrådet pratar om 324 miljoner. Vad är det som gäller,
              Lars Tysklind? Är det rimligt att gå från 1 900 kronor till 2
              700 kronor?
            </seg>
          </u>
          <note type="speaker" xml:id="i-8e7a17d0771516ad-0">
            Anf. 67 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8f86b26cfe0ec057-3">
            <seg xml:id="i-3d04bf0355888ed2-0">
              Fru talman! Exakt vad ett månadskort ska kosta i olika regioner
              i Sverige är svårt att kommentera. Det är så många faktorer som
              har betydelse, till exempel vilka områden de gäller i, vilken
              kostnadstäckning man väljer att ha inom regionerna och så vidare.
              Dessa jämförelser kommer därför alltid att vara haltande.
            </seg>
            <seg xml:id="i-19cf95c3924f1b4c-0">
              Jag försökte tidigare vara tydlig, vilket jag tror att Leif Jakobsson
              trots allt uppfattade, med att Folkpartiet och Alliansen anser
              att principen ska vara att järnvägslagen ska gälla. Så måste det
              vara. Men eftersom det i detta fall är fråga om en förändring
              vill vi ha en redogörelse över konsekvenserna av denna första
              höjning som har diskuterats.
            </seg>
            <seg xml:id="i-30d37802e81ce13d-0">
              Det är en helt orimlig tanke att alliansregeringen på något vis
              skulle föra en politik som skulle äventyra tillväxten och utvecklingen
              i Öresundsregionen. Den frågan kan vi egentligen lämna därhän
              eftersom den så att säga inte finns på kartan.
            </seg>
          </u>
          <note type="speaker" xml:id="i-da502e4f8dd0b5bc-0">
            Anf. 68 LEIF JAKOBSSON (S) replik:
          </note>
          <u who="leif_jakobsson_79f517" xml:id="i-dc0e0a7d576017d5-2">
            <seg xml:id="i-007442e1c5faf046-0">
              Fru talman! Jag måste säga till Lars Tysklind att detta tillkännagivande
              i sista sekunden lurar ni inte ens småbarn med. Var och en förstår
              att om man först fattar ett beslut och sedan ska ha en konsekvensanalys
              så har man redan sålt smöret. Det är precis det ni gör. Det är
              inte konstigt att det inte har imponerat på en enda av era kolleger
              hemma.
            </seg>
            <seg xml:id="i-e0ef96458a26716e-0">
              Jag hörde vice ordföranden i utskottet säga att man har haft
              en god dialog och så vidare med alliansföreträdare i Skåne. Men
              så sent som i går på kommunfullmäktigesammanträdet i Malmö reste
              sig den moderata gruppledaren Anja Sonesson upp och sade att vi
              nu måste stoppa detta, och det gjordes ett uttalande på kommunfullmäktigesammanträdet
              i Malmö. Så ni har tydligen inte övertygat dem heller med denna
              extra kosmetik som kom vid sittande bord på utskottssammanträdet.
            </seg>
            <seg xml:id="i-a19a2c759e817810-0">
              Eftersom Lars Tysklind tog upp frågan om medfinansiering och
              annat ska jag redogöra för vad Pia Kinhult, som är moderat ordförande
              i Region Skåne, har uttalat. Hon svarar statsrådet och Jan-Evert
              Rådhström i en debattartikel i Sydsvenskan den 17 december. Hon
              hänvisar till riksdagens utredningstjänst och kommer fram till
              att staten mellan 1993 och 2008 har fått in 29 miljarder i extern
              finansiering medfinansiering. Av dessa 29 miljarder kommer 60
              procent från Skåne. Så kom inte och prata med oss om medfinansiering!
              Vi vet nog att vi måste betala för vår infrastruktur. Men det
              är sådana här påhopp som har gjort att hela Skåne har rest sig.
            </seg>
          </u>
          <note type="speaker" xml:id="i-63c73ea4647f66cd-0">
            Anf. 69 ANNIKA LILLEMETS (MP):
          </note>
          <u who="annika_lillemets_d743a3" xml:id="i-31ebe1cae169e1c3-0">
            <seg xml:id="i-be4b03cf08cfa088-0">
              Fru talman! Järnvägen är det enda transportslag som kan förena
              hastighet med hållbarhet. Runt om i världen satsas det därför
              stort på moderna järnvägssystem och snabba tåg. I Sverige däremot
              blir situationen alltmer ohållbar. Allt fler blir stående på perrongen
              eftersom tåget är försenat eller rent av inställt. Förseningarna
              är inte bara ett vinterproblem. Punktligheten för X 2000 på södra
              stambanan som är sämst i landet var till och med något sämre i
              juli och augusti än under tre av de fyra snömånaderna förra vintern.
              Det beror förstås på otillräckligt underhåll som många här har
              talat om på en usel organisation och på en extrem brist på kapacitet.
              Banorna är fulla eller överfulla. Allt fler vill åka tåg. Persontrafiken
              ökar kraftigt liksom godstransporterna men inte spårkapaciteten.
            </seg>
            <seg xml:id="i-21c84bdf0d9b0ff1-0">
              Hur vill vi ha vår järnväg i framtiden? Ja, i en intressant rapport
              från Ivaprojektet Långsiktiga spåret , nämligen Scenarier för
              järnvägens utveckling fram till 2035 , beskriver Gunnar Alexandersson
              och Staffan Hultén från Handelshögskolan i Helsingfors tre scenarier
              för regional och långväga persontrafik på järnväg ur ett svenskt
              perspektiv 20102035.
            </seg>
            <seg xml:id="i-e838d258641d4d02-0">
              Att lappa och laga och inte göra några stora satsningar utan
              i stället underhålla befintligt nät och bygga någon mötesplats
              eller lite dubbelspår där kapacitetsproblemen blir för akuta kännetecknar
              vad forskarna kallar för tröghetsscenariot, i vilket den maximala
              hastigheten på järnvägsnätet stannar på dagens 200210 kilometer
              i timmen.
            </seg>
            <seg xml:id="i-2bce3325b6f439d4-0">
              En medelväg vore att bygga fler spår längs stambanorna, att satsa
              på ökad kapacitet på strategiskt viktiga platser och att sikta
              på en maximal hastighet för järnvägen på 250 kilometer i timmen.
            </seg>
            <seg xml:id="i-dddcfd8d4b8a2f5e-0">
              Mest ambitiöst är vad forskarna kallar för det utvecklingsbrytande
              scenariot: att bygga höghastighetsbanor och att satsa på att ansluta
              regionaltrafiken till dessa. På ett helt nytt nät i södra Sverige
              kan vi då resa 300350 kilometer i timmen. Medelvägen leder till
              ett långsamt ökat tågresande, men tågtrafiken behåller i stort
              sett sin trafikandel gentemot övriga trafikslag.
            </seg>
            <seg xml:id="i-b471eafc7edc4465-0">
              Storsatsningen på ett modernt transportsystem med höghastighetsbanor
              skulle få överlägset största fördelarna och ha störst strukturell
              inverkan på resandet. En sådan satsning skulle göra det ännu attraktivare
              att resa och att transportera gods med tåg än med bil och flyg.
              Tågets marknadsandel skulle kunna öka. Miljövinsterna är förstås
              uppenbara.
            </seg>
            <seg xml:id="i-8014b776a04d9f60-0">
              Den lägsta ambitionsnivån, tröghetsscenariot att lappa och laga
              är, tyvärr, i praktiken den linje som regeringen valt för järnvägen.
              Denna brist på framsynthet står i skarp kontrast till ambitiösa
              framtidssatsningar i andra länder. Vi blir frånåkta av resten
              av världen.
            </seg>
            <seg xml:id="i-f17a1cb5cb0bafbb-0">
              Det pågår en kraftig utökning av nätet i världen. Höghastighetsbanor
              är på väg att bli den dominerande tågtypen i det europeiska järnvägsnätet.
              I Tyskland projekteras många nya banor. Under de närmaste tio
              åren kommer Spanien och Frankrike att ha sina nationella nät färdigbyggda.
              Även i Kina, Ryssland, Marocko och många andra länder byggs och
              planeras höghastighetsbanor. Men i Sverige står vi kvar på perrongen.
            </seg>
            <seg xml:id="i-3d229df42295425d-0">
              Vi har redan förlorat mycket tid. Men om vi bestämmer oss nu
              kan vi om 20 år ha höghastighetsbanor mellan Göteborg, Helsingfors,
              Malmö och Köpenhamn och vara med i ett modernt europeiskt transportsystem.
              Ett svenskt höghastighetsnät skulle kunna byggas samman med det
              europeiska och avsevärt förkorta restiderna.
            </seg>
            <seg xml:id="i-36a4a4458b430a6c-0">
              Så frigör vi utrymme för mer av regional trafik och för mer godstrafik
              på stambanorna samt minskar känsligheten för störningar.
            </seg>
            <seg xml:id="i-c3c47ac2464a9829-0">
              Så löser vi de problem som uppstår när snabba och långsamma tåg,
              som i dag, ska samsas på samma spår.
            </seg>
            <seg xml:id="i-96203a918077eabb-0">
              Så kan vi göra transporterna mindre riskabla. Tågtrafik är nämligen
              betydligt säkrare än vägtrafik. Med tågtrafik blir det färre dödsfall
              och minskade sjukvårdskostnader.
            </seg>
            <seg xml:id="i-7c62a1fe093ba366-0">
              Så kan vi minska transportsektorns klimatpåverkan.
            </seg>
            <seg xml:id="i-de6dba08a76a265f-0">
              Investeringarna i regeringens nationella plan för transportsystemet
              med stark slagsida mot väg beräknas, enligt Trafikverket, minska
              koldioxidutsläppen med cirka en tiondels procent år 2020. En tiondels
              procent är i praktiken ingenting. Det är inte konstigt, för när
              man prioriterar nya motorvägar ökar vägtrafiken. Bygger man i
              stället mer järnväg ökar tågtrafiken. För att klimatmålen ska
              nås krävs det förstås en omprioritering, för järnvägen är det
              i särklass klimatvänligaste transportslaget.
            </seg>
            <seg xml:id="i-f79e7b5cf37c03b0-0">
              Det finns alltså mycket som talar för att återuppta arbetet med
              att bygga ett svenskt höghastighetsnät. Det är fullt möjligt att
              genast sätta i gång. Till exempel är järnvägsutredningarna om
              Ostlänken nu efter sju års arbete klara. I planeringen har man
              utgått från statens tidigare långtidsplan för tiden 20042015,
              och man har kommit långt.
            </seg>
            <seg xml:id="i-f282a0ee7354a9f3-0">
              Mycket pengar och engagemang har investerats av kommuner, företag
              och organisationer som nu alltmer förtvivlat väntar på att arbetet
              med att förverkliga Ostlänken ska fortsätta. Trängseln på Södra
              stambanan blir nämligen alltmer akut.
            </seg>
            <seg xml:id="i-a841f1bf7f086cca-0">
              Trafikverket har förklarat stambanan genom Östergötland för överbelastad
              under rusningstimmar. Landets fjärde största pendeltågssystem,
              Östgötapendeln, med tre miljoner resor per år håller på att trängas
              undan när den i stället behöver mer utrymme. Pendeln är nämligen
              en ryggrad i regionen, men den kommer att knäckas om spårkapaciteten
              inte utökas. Många reser med pendeltåget, inte minst till skolan
              eller jobbet, och många fler skulle kunna göra det om det gick
              fler tåg och om tågen stannade på fler stationer.
            </seg>
            <seg xml:id="i-909e0fe6ed19f40c-0">
              Verkligheten visar att det var ett allvarligt misstag att stryka
              Ostlänken i den nya åtgärdsplanen för åren 20102021. Ostlänken
              behövs nu! I det instämmer nog många av de östgötar som i en tröstlös
              väntan på försenade och överfulla pendeltåg om tågen inte rent
              av är inställda står och fryser på perrongerna.
            </seg>
            <seg xml:id="i-2b779b60c41ccd1a-0">
              Mot bakgrund av allt detta är det svårt att förstå varför regeringen
              väljer att satsa på motorvägsbyggen i stället för att påbörja
              bygget av ett nät för höghastighetsbanor. Verkligheten talar sitt
              tydliga språk. Med regeringens politik hänvisas många människor
              till mindre bekväma, osäkrare och mer klimatskadliga resor med
              bil, men de hade hellre velat åka tåg. Förhoppningsvis inser även
              regeringen att det är hög tid för en avsiktsförklaring, för att
              bygga ut en infrastruktur för höghastighetståg så att byggandet
              kan påbörjas redan under denna mandatperiod.
            </seg>
            <seg xml:id="i-58bd9296dc93a8e1-0">
              Fru talman! I länder som Spanien och Frankrike har man bestämt
              sig för att ha en infrastruktur i världsklass och har därmed motiverat
              de stora satsningarna på höghastighetsbanor.
            </seg>
            <seg xml:id="i-f82a187a7459b556-0">
              Även i Sverige behövs det nu en bred uppslutning bakom en framtidsplan
              för att bygga ett modernt transportsystem. Det krävs en kraftsamling
              i likhet med den som framsynta politiker på 1800-talet gjorde
              när de fattade beslut om att bygga stambanorna. Det behövs en
              framtidstro i Sverige precis som i alla de länder som nu storsatsar
              på att bygga järnväg.
            </seg>
            <seg xml:id="i-ff316d79d1098bbc-0">
              Vi i Miljöpartiet nöjer oss inte med att lappa och laga, utan
              vi vill satsa framåt. Ett första steg är att ge klartecken till
              att åter ta upp arbetet med höghastighetsbanor och att påbörja
              byggandet av Ostlänken samt sträckan BoråsGöteborg under denna
              mandatperiod. Vad väntar regeringen på?
            </seg>
          </u>
          <note xml:id="i-fc34d0734daf368c-0">
            I detta anförande instämde Stina Bergström och Jan Lindholm (båda
            MP).
          </note>
          <note type="speaker" xml:id="i-520dd826e5c83b32-0">
            Anf. 70 JONAS SJÖSTEDT (V):
          </note>
          <u who="jonas_sjostedt_d8098c" next="cont" xml:id="i-9fb70a1875487531-0">
            <seg xml:id="i-e606c9797ea2a7f1-0">
              Fru talman! Vår tids stora utmaning är klimatfrågan. Om vi inte
              lägger om politiken kommer vi i grunden att förändra förutsättningarna
              för mänskligt liv på den här planeten. Det brådskar. Det är mot
              den bakgrunden man ska se en debatt om kommunikationer och trafik.
              Att lösa kommunikationsproblemen är avgörande för att lösa klimatproblemen.
            </seg>
            <seg xml:id="i-035301486345fa8a-0">
              Vi svenskar släpper ut minst fyra gånger mer än vad som är globalt
              hållbart, sett till växthusgaserna. Även de mål vi satt upp är
              långt under vad som krävs för att vi ska använda en rimlig del
              av det samlade globala miljöutrymmet.
            </seg>
            <seg xml:id="i-b52ef8578b331e50-0">
              Trafiken är inte bara den enskilt största utsläppskällan. Trafikens
              andel av utsläppen av växthusgaser ökar också. Om vi inte minskar
              utsläppen av växthusgaser från trafiken kommer vi inte att klara
              att ta vårt klimatansvar. Det måste vara utgångspunkten för varje
              långsiktigt beslut om trafikpolitiken. Det är också Vänsterpartiets
              utgångspunkt.
            </seg>
            <seg xml:id="i-f0ec4fe9bf615572-0">
              Detta ställer krav på oss. Det ställer krav på att vi bygger
              ut en bra och modern kollektivtrafik. Det ställer krav på att
              vi satsar på järnväg och sjöfart och erbjuder alternativ till
              lastbilstransporter och flyg, framför allt inrikesflyget.
            </seg>
            <seg xml:id="i-90b72078cd567242-0">
              Det här löser sig inte av sig självt, utan det här kräver stora
              medvetna planerade beslut om investeringar. Det kräver politisk
              styrning inget mindre.
            </seg>
            <seg xml:id="i-b26d75d7b3117bc8-0">
              Avgörande för att lyckas bygga ett hållbart transportsystem är
              att vi satsar på järnvägen. Kapaciteten behöver rejält byggas
              ut. Vi har ett ökande resande, och vi har en ökad godsmängd på
              järnvägen. Det frestar redan på. Ska vi dessutom klara klimatkraven
              handlar det om jättelika investeringar för framtiden. Vi måste
              också få en järnväg att lita på.
            </seg>
            <seg xml:id="i-42b473f62e734805-0">
              Det som sker under den här regeringen är tyvärr motsatsen. Anslagen
              till underhåll ligger 700 miljoner kronor under Trafikverkets
              plan. Att ha en sådan nivå på underhållsanslagen är att medvetet
              minska punktligheten på järnvägen från 95 procent till 87 procent,
              enligt Trafikverket och att medvetet försämra järnvägens konkurrenskraft.
            </seg>
            <seg xml:id="i-a40ce9e26df3537a-0">
              Samtidigt höjer regeringen banavgifterna. Investeringarna i nya
              banor är mycket låga om man ser till att kapaciteten ska öka,
              och järnvägen fragmentiseras och avregleras. Privata aktörer ska
              kunna plocka ut godbitarna och göra vinst på dem, medan det nationella
              ansvaret inte längre ses som SJ:s uppgift. SJ:s huvuduppgift är
              att göra vinst, inte att ta ett nationellt ansvar för en god järnvägstrafik
              åt folket.
            </seg>
            <seg xml:id="i-99dff2c1b9f79c65-0">
              Detta är vägen mot försämringar. Det är vägen mot att inte ta
              klimatansvar. Det styr gods- och persontrafik från järnväg till
              väg precis motsatsen till den väg vi skulle behöva gå i kommunikationspolitiken.
              Därmed gör vi inte vår läxa i klimatpolitiken. Det är det allvarligaste
              med den här regeringens transportpolitik. Det är samtidigt som
              folk vill åka tåg. Det är samtidigt som företag vill använda järnvägen.
            </seg>
            <seg xml:id="i-f0b057b36ec82a85-0">
              Hade vi haft en rödgrön regering hade vi satsat mer på underhåll.
              Vi hade byggt en rad nya banor, och vi hade inte heller från Vänsterpartiets
              sida velat se dessa extrema avkastningskrav på SJ. SJ:s roll måste
              vara att ge människor god service till ett rimligt pris. Det är
              bättre att man får köpa nya vagnar, får bättre service och lägre
              biljettpriser än har ett högt avkastningskrav. Sverige avviker
              med sitt höga avkastningskrav.
            </seg>
            <seg xml:id="i-7b7b9862e82f1089-0">
              En sådan här politik vore inte bara att ta sitt klimatansvar.
              Det skulle också innebära att vi satte folk i arbete i massarbetslöshetens
              Sverige. Det skulle vara att investera Sverige ur krisen, samtidigt
              som vi satsar på miljön och får mer moderna kommunikationer.
            </seg>
            <seg xml:id="i-324848f6163fabaa-0">
              Det skulle också vara att stärka det svenska näringslivets och
              den svenska industrins konkurrenskraft. Det skulle vara att för
              årtionden framöver säkra att svensk industri kan hävda sig på
              världsmarknaden, inte minst i de tider av kraftigt ökande oljepriser
              vi sannolikt kan se framför oss. I dag ser vi motsatsen: Det är
              svårt att lita på järnvägen, för godset kommer inte fram. De som
              ska på möten på sina arbeten kommer inte i tid, eller så kommer
              de inte hem från mötena. Då missgynnas svenskt näringslivs konkurrenskraft.
            </seg>
            <seg xml:id="i-bd156ff20d50851a-0">
              Detta kräver alltså investeringar, och det kräver att vi bygger.
              Det måste vara statens ansvar att se till att detta sker. Bara
              staten kan ha den långsiktighet som gör att man kan göra samhällsekonomiskt
              nyttiga investeringar med blicken 1040 år framåt i tiden. Av detta
              är inte det privata kapitalet speciellt intresserat i dag, även
              om man naturligtvis inte ska utesluta privat medfinansiering i
              olika projekt.
            </seg>
            <seg xml:id="i-ddff773312685811-0">
              Nej, det är statens ansvar. Vi har ibland använt lån ur Riksgälden,
              till exempel för Öresundsbron och Botniabanan. Jag menar att det
              är klokt om investeringen är lönsam och betalar sig på sikt. Att
              investera för att höja konkurrenskraften för en bättre miljö är
              en ansvarsfull politik. Att inte investera för framtida höjd konkurrenskraft
              och en bättre miljö är att inte ta sitt politiska ansvar. Jag
              menar att regeringen här har en ideologisk blockering som skadar
              Sveriges framtid.
            </seg>
            <seg xml:id="i-17c79d96543757c1-0">
              I min egen hemregion i övre Norrland sker i dag stora investeringar
              samtidigt som exportindustrin går på högvarv. Det finns dock ett
              problem: Kommunikationerna riskerar att bli en flaskhals. LKAB
              ska kraftigt öka malmproduktionen, men det är nästan fullt på
              Malmbanan. Exportindustrin och verkstadsindustrin går för högtryck
              och kan kanske expandera, men det är nästan fullt på Norra stambanan.
              Det byggs nya gruvor men inte en järnväg, så man ska ha tunga
              lastbilar som väger enorma 120 ton och som går dygnet runt, varje
              minut för att frakta denna malm när man borde ha byggt en järnväg.
            </seg>
            <seg xml:id="i-ba10f1081560de13-0">
              Om man har en framsynt politik bidrar man till långsiktig tillväxt,
              utveckling och ett ekologiskt hållbart sätt genom att satsa på
              kommunikationer. Det är en av de saker vi verkligen kan göra som
              politiker för att ge vårt eget näringsliv och vår egen produktion
              en god konkurrenskraft.
            </seg>
            <seg xml:id="i-daa837f0cb4d8c21-0">
              Här skiljer sig Vänsterpartiet och De rödgröna från regeringen.
              Vi hade börjat bygga Norrbotniabanan, vi hade satsat på Inlandsbanan
              och Malmbanan och vi hade sett till att man också kunde föra över
              tunga transporter från väg till järnväg och på detta sätt öka
              handeln på Nordkalotten. I stället har vi en regering som alltför
              mycket tänker storstad och som alltför mycket tänker vägtrafik.
            </seg>
            <seg xml:id="i-4f72b5c9730c9390-0">
              I mitt hemlän Västerbotten har frågan om Norrbotniabanan varit
              en politisk huvudfråga. Alla partier, från höger till vänster,
              sade sig vara för den i valrörelsen. Nu ligger förslaget på bordet.
              I dag är det skarpt läge. Den som röstar för Vänsterpartiets reservation
              7 röstar för Norrbotniabanan. Nu är det upp till bevis. Nu har
              ni som i valrörelsen sade att ni ville bygga chansen att rösta
              på detta.
            </seg>
            <seg xml:id="i-70855c728af80359-0">
              Fru talman! Som jag sade i inledningen av mitt anförande är det
              klimatet som är den avgörande bevekelsegrunden för vår politik.
              Till detta kommer omsorgen om passagerarna och omsorgen om Svensk
              industris konkurrenskraft. Det är här vi skiljer oss åt i denna
              debatt.
            </seg>
            <seg xml:id="i-907c95b98eeb96c7-0">
              Om man ska få en bild av regeringens politik menar jag att vi
              har fått den denna vinter. Det är bilden av moderaten Jan-Evert
              Rådhström som inte kan åka tåg till Helsingfors för att komma
              hit och höja banavgifterna och ge för lite pengar till underhåll
              därför att tåget inte kommer fram i tid. Där sitter regeringens
              kommunikationspolitik i dag, och jag beklagar det.
            </seg>
            <seg xml:id="i-e3a24c04239c775b-0">
              (Applåder)
            </seg>
          </u>
          <note xml:id="i-85e30cd37d372bf9-0">
            I detta anförande instämde Siv Holma (V).
          </note>
          <note xml:id="i-d71469b7bcb46c45-0">
            Ajournering
          </note>
          <note xml:id="i-b52a5f11d22b133d-0">
            Kammaren beslutade kl. 12.56 på förslag av tredje vice talmannen
            att ajournera förhandlingarna till kl. 13.00, då statsminister
            Fredrik Reinfeldt (M) skulle lämna information från regeringen
            om Europeiska rådets möte den 16 och 17 december.
          </note>
          <u who="jonas_sjostedt_d8098c" prev="cont" xml:id="i-e6934c2b09c1d8de-0">
            <seg xml:id="i-01f986318db2359c-0">
              Återupptagna förhandlingar
            </seg>
          </u>
          <note xml:id="i-e3dfb40c02781811-0">
            Förhandlingarna återupptogs kl. 13.00.
          </note>
          <note xml:id="i-e95eb3774e5a4ded-0">
            7 § Information från regeringen om Europeiska rådets möte den
            16 och 17 december
          </note>
          <note type="speaker" xml:id="i-bad2d3b47a09725d-0">
            Anf. 71 Statsminister FREDRIK REINFELDT (M):
          </note>
          <u who="unknown" next="cont" xml:id="i-dbefde3884940345-0">
            <seg xml:id="i-eef4285d94868cdb-0">
              Fru talman! Ärade ledamöter! Europeiska rådet träffades i Bryssel
              den 16 och 17 december under ledning av den valde ordföranden
              Herman Van Rompuy. Mötet handlade nästan uteslutande om den bekymmersamma
              ekonomiska situationen i Europa och olika åtgärder för att råda
              bot på denna. Toppmötet kunde också enas om en mindre fördragsjustering
              för att möjliggöra inrättandet av en permanent krishanteringsmekanism
              som ska ersätta den tillfälliga mekanism som löper ut i juni 2013.
              Den höga representanten Catherine Ashton presenterade en framstegsrapport
              om EU:s relationer till så kallade strategiska partner, och beslut
              fattades om kandidatstatus för Montenegro. Europeiska rådet fördömde
              våldet i Elfenbenskusten, och slutligen välkomnades resultatet
              av klimatmötet i Cancún.
            </seg>
            <seg xml:id="i-6f7d62ead6691525-0">
              Fru talman! Många av de stats- och regeringschefer som närvarade
              vid mötet uttryckte oro för den ekonomiska situationen i sina
              länder, bristen på tillväxt, fallande sysselsättning och ökande
              statsskulder. Det är en situation som på många sätt står i skarp
              kontrast till de ökande tillväxtsiffror och den sjunkande arbetslöshet
              som vi i Sverige nu upplever. Men Sverige kan inte i längden vaccinera
              sig mot en ekonomisk nedgång i Europa eftersom våra ekonomier
              är starkt integrerade.
            </seg>
            <seg xml:id="i-afd8f03739a5f774-0">
              Det är därför glädjande att toppmötet kunde enas om att fatta
              beslut om en begränsad fördragsändring som möjliggör inrättandet
              av en permanent krishanteringsmekanism. Ett förenklat fördragsförändringsförfarande
              kommer nu att omedelbart inledas med siktet inställt på ett formellt
              beslut vid Europeiska rådet i mars 2011. Om allt går som planerat
              skulle detta möjliggöra ett slutförande av de nationella godkännandeprocesserna
              före 2012 års utgång och ett ikraftträdande av mekanismen den
              1 januari 2013.
            </seg>
            <seg xml:id="i-9da71df44aae5271-0">
              EU:s finansministrar kommer samtidigt att slutföra arbetet med
              den permanenta krismekanismen senast i mars nästa år. Icke-euromedlemmar
              får, om de så önskar, medverka i detta arbete. De kan också besluta
              från fall till fall om de önskar delta i insatser som genomförs
              av mekanismen.
            </seg>
            <seg xml:id="i-ec3219bf7062bd8d-0">
              Från svensk utgångspunkt har vi all anledning att välkomna utformandet
              av både fördragsändringen och mekanismen. Det är bra att fördragsändringen
              utformas så att den inte innebär någon kompetensförskjutning och
              därmed kan hanteras under ett så kallat förenklat ändringsförfarande.
              Vi kan också vara nöjda med formuleringarna om de länder, inklusive
              Sverige, som inte är en del av euroområdet. Dels får vi vara med
              i det fortsatta arbetet med att utforma den permanenta krishanteringsmekanismen,
              dels kan vi från fall till fall besluta om vi vill delta i olika
              låneoperationer.
            </seg>
            <seg xml:id="i-83a7f78d9f62adee-0">
              Fru talman! Jag vill också uppmärksamma ledamöterna på uttalandet
              om stabiliteten i euroområdet som gjordes av stats- och regeringscheferna
              från dessa länder och EU-institutionerna. De underströk att de
              var redo att göra allt som krävdes för att trygga stabiliteten
              i euroområdet. Det handlar framför allt om att genomföra befintliga
              program för konsolidering och strukturreformer, att genomföra
              åtgärder för att minska budgetunderskotten, att intensifiera strukturreformer
              och att stärka stabilitets- och tillväxtpakten. Det handlar om
              att säkerställa finansiellt stöd till den tillfälliga mekanismen
              tills den permanenta mekanismen träder i kraft, att stärka finanssektorn
              och genomföra nya stresstester samt att stödja ECB:s olika åtgärder.
              Målet är också att vidareutveckla dessa element under de kommande
              månaderna.
            </seg>
            <seg xml:id="i-a09c278f97636d5d-0">
              Jag har för svensk del varit mycket tydlig med att understryka
              vikten av att påskynda arbetet med kommissionens lagstiftningsförslag
              om bättre ekonomisk styrning, detta för att inte bara fokusera
              på krishantering utan också på en mer långsiktig förstärkning
              av det ekonomiska regelverket. På så sätt säkerställer man att
              också arbetet med mer grundläggande ekonomiska reformer påbörjas.
              Det är därför positivt att toppmötet nu beslutat att dessa förslag
              ska antas senast i juni 2011.
            </seg>
            <seg xml:id="i-e96cc3cca57a3c85-0">
              Fru talman! Den höga representanten Catherine Ashton rapporterade
              om sitt arbete med EU:s relationer till strategiska partner. Det
              är välkommet att toppmötet gav henne mandat att fortsätta med
              detta viktiga arbete. Välkommet är också att Europeiska rådet
              kommer att utvärdera framstegen i arbetet en gång om året. Detta
              kan förhoppningsvis leda till att Europeiska unionen utvecklas
              så att den kan spela en större roll på den internationella arenan.
            </seg>
            <seg xml:id="i-62c5e0308c0c1d7f-0">
              Toppmötet fattade därtill beslut om att ge Montenegro status
              som kandidatland. Detta är någonting som regeringen stöder. Det
              ger en viktig signal till länder som fortsatt hoppas på att en
              dag bli medlemmar i Europeiska unionen och främjar därmed också
              fortsatta reformer i dessa länder.
            </seg>
            <seg xml:id="i-6b21a87ae916ef2b-0">
              Europeiska rådet fördömde också våldet efter den andra rundan
              i presidentvalet i Elfenbenskusten och manade parterna till återhållsamhet.
              Europeiska rådet uttryckte beredskap att anta restriktiva åtgärder
              mot dem som fortsätter att obstruera i processen.
            </seg>
          </u>
          <note xml:id="i-d9c2fac28cb5b6a3-0">
            Slutligen välkomnades resultatet av klimatmötet i Cancún.
          </note>
          <u who="unknown" prev="cont" xml:id="i-91aeb0527b8e4691-0">
            <seg xml:id="i-902db39557a9a640-0">
              Fru talman! Jag är nu redo att ta del av ledamöternas synpunkter
              och besvara deras frågor.
            </seg>
          </u>
          <note type="speaker" xml:id="i-79e44ceebc3870ae-0">
            Anf. 72 MARIE GRANLUND (S):
          </note>
          <u who="marie_granlund_b3d0da" xml:id="i-400ceb30323aa9fd-0">
            <seg xml:id="i-c3e3a2e186d926be-0">
              Fru talman! Jag vill tacka statsministern för redogörelsen och
              återrapporten. Som tidigare har sagts stöder vi socialdemokrater
              inrättandet av en permanent krishanteringsmekanism. Det är alldeles
              nödvändigt. Det är synd att vi inte kunde ha förutsett detta tidigare,
              men vi stöder det här inrättandet. Det skulle ha blivit ännu värre
              om vi inte hade haft den.
            </seg>
            <seg xml:id="i-896390fe353fd88d-0">
              Men jag skulle vilja säga att detta är långt ifrån tillräckligt
              för att åstadkomma ordning och reda i statsfinanserna i Europas
              länder. Statsministern tar upp detta om mer långsiktiga, grundläggande
              spelregler. Det är en väldigt viktig sak som vi också stöder.
            </seg>
            <seg xml:id="i-d63802b4f21c712f-0">
              Men det finns någonting som hela tiden saknas. Det är kliniskt
              rent från diskussioner om sysselsättningen och löntagarnas rättigheter
              i det här sammanhanget. Jag beklagar att statsministern aldrig
              tycker att det är rätt tillfälle att lyfta upp dessa frågor. För
              oss socialdemokrater skulle det ha varit självklart att när man
              diskuterar ekonomisk kris också lyfta upp behovet av en sysselsättningsstrategi
              för att få fler jobb i Europa. Arbetslösheten är katastrofal.
              Jag beklagar att det aldrig verkar vara rätt tid att ta upp frågorna
              om Laval, utstationeringsdirektiv, socialt protokoll och en sysselsättningsstrategi.
            </seg>
          </u>
          <note type="speaker" xml:id="i-110a17064d6e3f12-0">
            Anf. 73 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-10">
            <seg xml:id="i-13f646e7aafeb861-0">
              Fru talman! Jag tycker att det är viktigt att markera att det
              finns en bred uppslutning i Sveriges riksdag om att inrätta denna
              permanenta krismekanism. Jag tycker att det finns all anledning
              att välkomna detta.
            </seg>
            <seg xml:id="i-c0ad20832e93d875-0">
              En sysselsättningsstrategi finns i den meningen att det som kallas
              Agenda 2020, det vill säga försöken att på medellång sikt formulera
              strukturella förändringar, bland annat ska syfta till det är till
              och med första punkten att sysselsättningsgraden i Europa ska
              växa. Vi har med en formulering som är inriktad på att detta ska
              gälla både män och kvinnor. Det är ett erkännande av att det kan
              vara en utmaning som ser lite olika ut mellan män och kvinnor.
            </seg>
            <seg xml:id="i-436bcfbdb76d3e90-0">
              Jag svarade inför EU-nämnden på frågor om ett så kallat socialt
              protokoll. Jag uppfattar det som ett krav som i så fall skulle
              framkalla andra typer av fördragsändringskrav från andra länder
              och att det i realiteten inte skulle vara förenligt med den här
              förenklade fördragsändringsmekanismen som jag talade om. Alldeles
              oavsett detta kan man naturligtvis gå in i sak och diskutera hur
              lyckligt detta skulle vara. Men jag uppfattar att det bara skulle
              framkalla en mycket längre och, som vi har tyckt, oönskad process
              som dessutom skulle riskera att försena den här permanenta krishanteringsfunktionen.
            </seg>
          </u>
          <note type="speaker" xml:id="i-c24f0dd15f31d6ef-0">
            Anf. 74 MARIE GRANLUND (S):
          </note>
          <u who="marie_granlund_b3d0da" xml:id="i-400ceb30323aa9fd-1">
            <seg xml:id="i-5ea1e0ed83feb8e2-0">
              Fru talman! Jag vill tacka statsministern för svaret. Att tillföra
              ett socialt protokoll är ett krav som vi har drivit länge. Det
              är fullt förenligt att göra det med nuvarande Lissabonfördrag.
              Det är en klen förklaring att det skulle skjuta upp fördragsförändringen.
              Det går att göra bara man har viljan att lyfta upp den här frågan.
            </seg>
            <seg xml:id="i-65190f2b6b2b14f9-0">
              Sedan skulle jag vilja passa på att också fråga statsministern
              om långtidsbudgeten. Den var uppe perifert nu. Vi kommer att få
              många tillfällen att lyfta upp de frågorna igen. Jag har i medier
              tagit del av synpunkter från ledande folkpartister som säger att
              man ska värna om budgetrestriktivitet. Det är någonting som vi
              är fullständigt överens om. De säger att detta kommer att innebära
              att Sverige inte kommer att få något återflöde från strukturfonderna
              vad det gäller sammanhållningspolitiken. Jag skulle vilja fråga
              statsministern om det också är statsministerns uppfattning.
            </seg>
          </u>
          <note type="speaker" xml:id="i-4535cb1fca23f276-0">
            Anf. 75 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-11">
            <seg xml:id="i-f238141ccbe75afa-0">
              Fru talman! EU arbetar med en så kallad långtidsbudget, ett flerårigt
              finansiellt perspektiv, som är tänkt att gå från 2014 till 2020.
              EU ska fatta slutgiltigt beslut om det under 2012.
            </seg>
            <seg xml:id="i-ad1781ff692a7147-0">
              Ett skäl till att diskussionen om långtidsbudgeten redan kommit
              i gång är att det vid föregående toppmöte förekom en del diskussioner
              i randen av toppmötet om hur vi ska formulera behovet av budgetrestriktivitet.
              Så var det också den här gången.
            </seg>
            <seg xml:id="i-356947ad2f74bff4-0">
              Jag tror att vi ska vara försiktiga med att nu påstå att vi vet
              hur det exakt ska se ut och var det ska landa 2012, men en diskussion
              som förts har gällt vad man gör med anslagna medel som inte använts
              fullt ut. Man använder inte det ordet, men det är det vi i Sverige
              ibland kallar anslagssparande.
            </seg>
            <seg xml:id="i-9fb513f6bca7496f-0">
              Det som i realiteten sker i dag är att medlen återgår till nettobidragsgivare,
              bland annat Sverige. Det finns förslag inte minst från Europaparlamentet
              och en del andra att man med ökad flexibilitet snarare borde få
              använda dessa medel inom institutionerna och därmed stoppa återflödet.
              Som nettobidragsgivare är Sveriges hållning till detta skeptisk.
              Där är vi nu, men några färdiga förhandlingar finns ännu inte,
              och den slutgiltiga utformningen kommer alltså först under 2012.
            </seg>
          </u>
          <note type="speaker" xml:id="i-f3ad58297a2a0f2a-0">
            Anf. 76 GUSTAV FRIDOLIN (MP):
          </note>
          <u who="gustav_fridolin_58edbf" xml:id="i-f55ae6a0742e5a1b-0">
            <seg xml:id="i-0242a633ccd9719c-0">
              Fru talman! Mötet hölls i ett Europa som brinner av protester.
              I många länder tvingas man till tuffa nedskärningar i människors
              trygghet och pensioner, i ungas utbildning, framtidstro och möjligheter
              att få jobb.
            </seg>
            <seg xml:id="i-a0bcd5a941da51ab-0">
              Mitt i detta Europa verkar det finns en ö av tjänstemän, byråkrater,
              EU-kommissionärer som inte riktigt förstår vidden av problemen.
              Samtidigt som länder tvingas till dessa tuffa nedskärningar kräver
              man att EU:s budget ska få fortsätta att växa. Man kräver att
              länder som gör dessa nedskärningar och möter protester ska betala
              in mer och mer i medlemsavgift till EU.
            </seg>
            <seg xml:id="i-b6ee0a01f5df6261-0">
              Med sig till detta möte lär Fredrik Reinfeldts brittiske kollega
              David Cameron ha haft ett brev där han kräver att EU:s budget
              ska frysas under det kommande decenniet. Flera länder valde, klokt
              nog, att ställa sig bakom brevet, däribland vårt grannland Finland.
              Fredrik Reinfeldt valde det inte. Min fråga till honom och den
              svenska regeringen är helt enkelt: Varför?
            </seg>
          </u>
          <note type="speaker" xml:id="i-3b4da1a774bf1055-0">
            Anf. 77 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-12">
            <seg xml:id="i-502f0489578addf9-0">
              Fru talman! Det är en korrekt beskrivning som jag återgav. Många
              av regeringscheferna vittnade om omfattande protester till följd
              av saneringsprogram som införts i länder där man tappat greppet
              om offentliga finanser.
            </seg>
            <seg xml:id="i-b2f013dc731ed9f4-0">
              Vid föregående toppmöte i oktober, som jag återrapporterat, fanns
              en skrivning i slutsatserna som hänvisade till behovet av att
              budgetrestriktivitet skulle gälla kommande år och återspegla det
              faktum att det pågår omfattande saneringsinsatser i EU:s medlemsländer.
              Det fanns också ett brev som Sverige var med och undertecknade.
              Det gällde budgeten för 2011 och att man motsatte sig idéer om
              mycket stora ökningar av anslagen bland annat för Europaparlamentet,
              vilket sedan gått vidare till förhandlingar.
            </seg>
            <seg xml:id="i-7f65b14deddd15df-0">
              Det fanns ånyo ett brev, som korrekt angivet hade brittiskt ursprung
              men hade formulerats av Frankrike, Tyskland och Storbritannien.
              Det prövades inte under toppmötet utan presenterades i anslutning
              till mötet. I slutändan kom också Finland, och jag tror även Holland,
              att underteckna det.
            </seg>
            <seg xml:id="i-8f38ae43cca4de8c-0">
              Låt mig ge ett par skäl till varför Sverige inte undertecknade
              brevet. För det första: Även om det beskrivs som budgetrestriktivt
              skulle jag säga att det inte är tillräckligt budgetrestriktivt
              utifrån våra svenska utgångspunkter. För det andra: Frågan är
              väldigt tidigt väckt givet att kommissionen ännu inte lagt fram
              sitt förslag. Det kommer i juni nästa år, och beslut ska fattas
              under 2012.
            </seg>
            <seg xml:id="i-52bf3b0ba5ba34fc-0">
              Jag uppfattar det som att det är att gå i gång med en förhandling
              innan vi har grundläggande fakta på bordet, och därför tycker
              jag att det gott kan vänta. Det kommer att finnas möjligheter
              att återkomma, och som jag antytt förutser jag en kanske till
              och med ännu mer restriktiv linje än det som brevet anger.
            </seg>
          </u>
          <note type="speaker" xml:id="i-33b00cd2aceb2b26-0">
            Anf. 78 GUSTAV FRIDOLIN (MP):
          </note>
          <u who="gustav_fridolin_58edbf" xml:id="i-f55ae6a0742e5a1b-1">
            <seg xml:id="i-e00dfd17589b52af-0">
              Fru talman! EU:s budget sväller som en deg på jäsning. När jag
              för fyra år sedan lämnade riksdagen hade vi i Sverige ett gemensamt
              mål, nämligen att EU:s budget inte skulle få överstiga 1 procent
              av ländernas bni. Alla förslag som diskuterats gällande de kommande
              årens budget överstiger det. Då ska man veta att redan 1 promilles
              ökning för Sveriges del innebär en höjning av avgiften med drygt
              3 miljarder kronor, miljarder som vi då inte kan använda till
              skolan, vården, omsorgen och andra behov som vi har i vårt land.
              Likadant ser det ut i de länder som nu drabbas av protester eftersom
              de tvingas till nedskärningar i pensionssystemen och utbildningssystemen.
            </seg>
            <seg xml:id="i-f8f0c00700607d0a-0">
              Man skulle önska stats- och regeringscheferna ro att få diskutera
              de stora, långsiktiga frågorna, att diskutera hur vi kan öka den
              europeiska konkurrenskraften, göra satsningar på miljöteknik och
              järnvägar, göra kloka investeringar som kan lyfta ekonomin samt
              se till att nedskärningarna inte blir kostnader i framtiden när
              utbildningssystemen har hämmat innovation och nyföretagande. I
              stället tvingas man arbeta med krismekanismerna och redan nu ha
              en diskussion om långtidsbudgeten.
            </seg>
            <seg xml:id="i-c89730a4848a55e7-0">
              Skulle inte, statsministern, ett beslut redan nu om att frysa
              budgeten, att ha det som en gräns, vara ett sätt att skapa ro
              för de framtida diskussionerna?
            </seg>
          </u>
          <note type="speaker" xml:id="i-5853589ce7ad0818-0">
            Anf. 79 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-13">
            <seg xml:id="i-121ba1f54764c311-0">
              Fru talman! Gustav Fridolin har angett det svenska förhållningssättet
              till budgeten, och jag tror att det har ett ganska brett stöd
              i Sveriges riksdag. Låt mig dock påminna om att i en krets av
              27 länder tycker inte alla så. Många länder, inte minst i östra
              Europa med fattigare förhållanden, tycker att det är väl så viktigt
              att EU:s budget växer för att de ska kunna ta del av större resurser
              och få en bättre ekonomisk utveckling. Det är så avvägningarna
              ser ut.
            </seg>
            <seg xml:id="i-1434553f470fe496-0">
              Det finns en liten grupp länder, Sverige tillhör den, som tillför
              EU-systemet resurser och därmed kanske blir mer restriktiva. Ett
              stort antal länder, en majoritet, är mottagare och vinner på de
              flöden som går via EU:s budget. Mycket av dessa syftar till ekonomisk
              utjämning från rik till fattig.
            </seg>
            <seg xml:id="i-cc7164e2ab5b2069-0">
              När det nämns 1 procent av bni vill jag påpeka att nettopositionen
              för Sverige just nu är någonstans på 0,85 procent av bni. Det
              är därför jag tycker att skrivningar som utlovar 1 procent av
              bni inte är tillräckligt budgetrestriktiva. Utifrån svenska förhållanden
              skulle det innebära en mycket stor utgiftsökning. Det är också
              därför jag säger att det brev som skrevs i sig inte var tillräckligt
              restriktivt. Man talar om en frysning, men egentligen gäller skrivningen
              hur man ska stoppa en alltför stor ökning under kommande år.
            </seg>
            <seg xml:id="i-7acb59c0196910a7-0">
              Jag känner att jag kommer att ha varmt stöd av Gustav Fridolin,
              och säkert också av andra, när vi ska fortsätta att formulera
              den svenska positionen. Jag hoppas att vi även då ska kunna ha
              denna breda samsyn om hur åtminstone vi ska formulera oss, väl
              medvetna om att vi sedan har att komma överens med ytterligare
              26 länder.
            </seg>
          </u>
          <note type="speaker" xml:id="i-d2d21421df65d431-0">
            Anf. 80 MARGARETA SANDSTEDT (SD):
          </note>
          <u who="unknown" xml:id="i-f825039da3d0ad77-14">
            <seg xml:id="i-7cc7734029d73a0b-0">
              Fru talman! Jag tackar statsministern för föredragningen.
            </seg>
            <seg xml:id="i-5a4b48124d324d8a-0">
              Vi är många som är intresserade av att få stabilitet i unionen,
              vilket inte är det lättaste alla gånger. Vi kan vara oense om
              vilken metod som är den bästa och i längden mest hållbara. Därför
              vill jag fråga statsministern varför man vill stödja Montenegro
              som kandidatland.
            </seg>
            <seg xml:id="i-e9f03edb4a1bf1d5-0">
              Jag ställer frågan utifrån att det finns en enorm korruption
              i landet. Jag tror till och med att landet ligger i bottenskiktet.
              Montenegro är helt i avsaknad av rättssystem. Sist men inte minst
              kan dess ledare lite grann ses som en mångsysslare i den undre
              världen. Det finns en hel del tvivelaktiga affärer kopplade till
              honom. Bland annat har han nationaliserat företag ägda av arbetare
              och sedan sålt dem vidare till utländska privata intressen. Inte
              heller ska vi glömma att han varit föremål för förundersökning
              i Italien gällande tobakssmuggling och organiserad brottslighet.
              Han var tidigare Milošević högra hand. Statsministern får ursäkta,
              men den mannen känns inte särskilt stabil. Inte heller känns regimen
              i Montenegro särskilt stabil. Jag förstår inte vad landet skulle
              kunna bidra med i Europa när det gäller just detta.
            </seg>
            <seg xml:id="i-33de9ef837e3f43b-0">
              Därför vill jag fråga: Vad har Montenegro som kandidatland att
              erbjuda EU?
            </seg>
          </u>
          <note type="speaker" xml:id="i-eae7f4e666bedd42-0">
            Anf. 81 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-15">
            <seg xml:id="i-95f1400c62cea26c-0">
              Fru talman! Utgångspunkten för utvidgningen är inte att försöka
              förhålla sig till enskilda ledare utan till enskilda länder och
              befolkningar. Det är inte heller en återspegling av vad de är
              nu utan vad vi hoppas att de ska komma att bli i framtiden. I
              EU-medlemsprocessen säkerställer vi kraven på en reformprocess
              som leder till att länder som kanske inte har den bakgrunden utvecklas
              och får ett välfungerande rättsväsen, respekterar mänskliga fri-
              och rättigheter, utvecklas till den nivå där de klarar av att
              vara en del av EU:s fria rörlighet och inre marknad, och på alla
              andra sätt uppfyller de ganska långtgående kriterier som gäller
              för att en gång kunna bli medlem.
            </seg>
            <seg xml:id="i-d5e12804b36ab598-0">
              När vi säger att Montenegro blir kandidatland innebär det inte
              att förhandlingar startar, utan det är ett löfte om att när en
              reformprocess fullföljs kunna komma till ett läge där vi inleder
              förhandlingar. Förhandlingarna kan sedan komma att ta tid. Om
              förhandlingarna sedan leder till resultat ska det godkännas av
              alla medlemsländer innan det kan ligga till grund för ett inträde
              i Europeiska unionen. Jag tror att Montenegro liksom många andra
              kandidatländer har mycket att erbjuda EU. Framför allt är jag
              oroad av vad alternativet skulle vara. Vi kan inte lämna stora
              delar av Europa och dess befolkningar därhän till en osäker utveckling.
              Där är EU och den här processen den bästa garanten för en bättre
              utveckling.
            </seg>
          </u>
          <note type="speaker" xml:id="i-09a14474a846679a-0">
            Anf. 82 MARGARETA SANDSTEDT (SD):
          </note>
          <u who="unknown" xml:id="i-f825039da3d0ad77-16">
            <seg xml:id="i-d0f7937e9cd58cb2-0">
              Fru talman! För att ett land ska kunna bli ett kandidatland ska
              man ju uppfylla artiklarna 2 och 49 i fördraget. Där nämner man
              demokrati, jämlikhet, frihet, rättsstat och värdighet. Det är
              väl inte utan anledning som man har fört in de här riktlinjerna
              i fördraget, kan jag tro. Det är ju på de här olika områdena som
              Montenegro har de största bristerna.
            </seg>
            <seg xml:id="i-46852ed8b2e2c5b6-0">
              Jag kan fortfarande inte förstå den optimism man hyser om att
              Montenegro skulle kunna bidra så mycket. Jag tror att många av
              våra länder i Europa i dag har svårigheter nog. Vi ska nog inte
              ösa på detta med att få in fler länder som det nu ser ut.
            </seg>
          </u>
          <note type="speaker" xml:id="i-cd2d10c81f48ca6d-0">
            Anf. 83 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-17">
            <seg xml:id="i-5f5b80dcd6ce3c2f-0">
              Fru talman! Detta är en del av Europa där det i närtid har varit
              krig och där olika befolkningsgrupper har stått mot varandra,
              och vi har än en gång påmints om den europeiska ständigt återkommande
              smittan att vi har svårt att lösa konflikter i vår världsdel utan
              att ta till vapen. Vi ska inte underskatta att den typen av spänningar
              finns kvar på Balkan. Man måste vara just reforminriktad och syfta
              till att bli bättre fungerande när det gäller rättssystem och
              mänskliga fri- och rättigheter, annars kan vi inte vara säkra
              på hur utvecklingen kommer att bli.
            </seg>
            <seg xml:id="i-85f9d59e32ae6703-0">
              Med detta för ögonen tycker jag att det är viktigt att konstatera
              att Montenegro nu kan bli kandidatland, inte för att återspegla
              exakt var landet är i dag det kan finnas grund för invändningar,
              och det har det funnits mot andra som har inlett en lång process
              mot att komma närmare Europeiska unionen utan det är ett sätt
              att säkerställa en bättre utveckling. Det tror jag i grunden är
              allas intresse. Alternativet är mycket sämre.
            </seg>
          </u>
          <note type="speaker" xml:id="i-6eb37ada4d719ea0-0">
            Anf. 84 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-ce611625a08dec43-0">
            <seg xml:id="i-cd3c55ec34977391-0">
              Fru talman! Även jag tackar statsministern för redogörelsen från
              Europeiska rådet. Jag ska först beklaga att statsministern inte
              tog chansen att kräva ett socialt protokoll i EU:s fördrag som
              skyddar svensk arbetsrätt. Fördragsändringar är ju mycket ovanliga
              händelser, så det här var en unik möjlighet att skydda svensk
              arbetsrätt vid toppmötet.
            </seg>
            <seg xml:id="i-bd885f3be7ee5de9-0">
              Låt mig komma till detta med krishanteringsmekanismen. Vi har
              ju haft stora räddningspaket för Grekland och Irland, och det
              är sannolikt att vi kommer att få se fler. Alltmer pekar på att
              länder kommer att hamna i en situation där man inte längre kan
              betala sina skulder och det blir aktuellt med skuldavskrivningar.
              Frågan är då: Vem kommer att ta den ekonomiska smällen när skuldavskrivningarna
              kommer? Kommer det att ske enligt finanskapitalismens princip,
              det vill säga att vinster är privata medan förluster är offentliga,
              eller kommer även bankerna att få bära en del av förlusterna de
              banker som i dag har spekulerat i krisen och äger en stor andel
              statspapper från de här länderna?
            </seg>
            <seg xml:id="i-122f9d45265a8643-0">
              Min första fråga till statsministern är då: Hur anser regeringen
              att den här krishanteringsmekanismen ska utformas, för att man
              ska kunna se till att även bankerna får bära en del av den ekonomiska
              bördan om det blir fråga om skuldavskrivningar?
            </seg>
            <seg xml:id="i-79307b532e563f7f-0">
              Den andra frågan är: När man nu har möjlighet att se lite bakåt
              på eurons historia, kan man inte säga att det var en fördel att
              svenska folket röstade nej till EU:s valutaunion, nu när vi har
              facit i hand?
            </seg>
          </u>
          <note type="speaker" xml:id="i-87d2555516ba94dd-0">
            Anf. 85 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-18">
            <seg xml:id="i-a7a9e8aa6af6b62c-0">
              Fru talman! Jonas Sjöstedt ägnar sig nu åt att skriva fram en
              utveckling som vi faktiskt inte har sett ännu. När det gäller
              lån i Europa finns det väl få exempel på att de inte skulle ha
              återbetalats, och jag tycker inte heller att vi ska skapa spekulationer
              om att det inte skulle vara möjligt. Förutsättningen för att lånen
              sätts samman är ju att det bedrivs omfattande saneringsprogram
              i de länder som ska få ta del av dem saneringsprogram som, vilket
              en tidigare frågeställare påpekade, leder till omfattande reaktioner
              och protester på gator.
            </seg>
            <seg xml:id="i-5b30c808d65244b2-0">
              Detta görs ju i akt och mening att skapa en större hållbarhet
              kring offentliga finanser och därmed återbetalningsförmåga.
            </seg>
            <seg xml:id="i-a6b0e6d4eb2e6e02-0">
              Som direkt tekniskt svar på frågan kan jag säga att det finns
              en diskussion om så kallade collective action clauses, det vill
              säga att man kan göra en överenskommelse om att bygga in en viss
              nedskrivning av obligationsvärden som skulle kunna belöpa också
              på privata innehav. Den skulle vi kunna tänkas biträda. Ett skäl
              till att vi har varit lite försiktiga är att det inte är någon
              bra ordning att antyda att man ska lägga över en del av bördan
              på privata intressenter och sedan inte vara tydlig med hur. Det
              har ju visat sig leda till nervösa marknadsreaktioner som snarast
              driver upp räntorna.
            </seg>
            <seg xml:id="i-2348c3d166000f8d-0">
              Vi har inte varit obekanta med de resonemang som Jonas Sjöstedt
              har, alltså att man ska akta sig för ordningen att banker stoppar
              egna vinster i fickan och skickar skulder eller underskott till
              skattebetalarna. Vi tycker att vår hantering av införda stabilitetsavgifter
              och åtgärderna för att få upp en fondering för att öka motståndskraften
              i banksektorn i det finansiella systemet är ett viktigt exempel
              på att vi har dragit en riktig slutsats av finansoron 2008.
            </seg>
          </u>
          <note type="speaker" xml:id="i-f05331bf3b93a57e-0">
            Anf. 86 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-ce611625a08dec43-1">
            <seg xml:id="i-5984a383c3310961-0">
              Fru talman! Jag tackar för svaret på min första fråga. Det är
              inte bara jag som spekulerar om det här det kan vara Financial
              Times, Angela Merkel eller andra också. Vi är fler.
            </seg>
            <seg xml:id="i-0e9989c6921b0bf5-0">
              Den andra frågan gällde euron. Nu när man har facit i hand, är
              det inte en styrka för svensk ekonomi att vi har en egen valuta
              med egen växelkurs och en ränta som kan sättas efter nationella
              ekonomiska förutsättningar?
            </seg>
          </u>
          <note type="speaker" xml:id="i-fc9cfdf20a75851e-0">
            Anf. 87 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-19">
            <seg xml:id="i-bf14795765a3ad7f-0">
              Fru talman! Jonas Sjöstedt säger att vi har facit. Låt oss konstatera:
              Något facit har vi väl ändå inte? Euron är ju mer långsiktigt
              tänkt och ska inte stanna här och nu. Den får över tid ses som
              ett försök att ekonomiskt men också politiskt samla Europa. Att
              få en starkare valuta var syftet.
            </seg>
            <seg xml:id="i-70903522f3562726-0">
              Flera har påpekat att det inte är korrekt att hävda att det skulle
              vara euron som är det stora problemet, utan det är en skuldkris
              i vissa länder. Över tid har euron än så länge varit ganska stabil.
              Svenska folket fattade sitt beslut 2003. Vi respekterar det. God
              tillväxt och här kanske inte Jonas Sjöstedt och jag gör exakt
              samma bedömning de goda reformer som regeringen har genomfört
              har möjliggjort en stark ekonomisk utveckling som också påverkar
              den svenska kronan att bli väldigt stark. Den är väldigt populär
              just nu. Det är väl bra.
            </seg>
            <seg xml:id="i-e18a279be47fb210-0">
              Låt mig påminna att det som företagare och arbetsgivare ofta
              säger till oss är att de ser en risk med en valuta som rör sig
              väldigt mycket i värde. Ibland är den svag, ibland är den starkare.
              Det i sin tur är också något att förhålla sig till. Det var en
              annan typ av stabilitet man önskade.
            </seg>
            <seg xml:id="i-23a1cd094c694ce7-0">
              Vi gör alltså det bästa vi kan utifrån de besked svenska folket
              har givit. Vi försöker sköta svensk ekonomi så gott det går, och
              det har bland annat renderat oss en väldigt stark krona. Det är
              huvudsakligen bra, även om det som Jonas Sjöstedt vet finns frågor
              kopplade till det, inte minst i exportindustrin. Då får man möta
              det med andra och mer reforminriktade åtgärder.
            </seg>
          </u>
          <note type="speaker" xml:id="i-cc2d89e30cab3416-0">
            Anf. 88 SUSANNA HABY (M):
          </note>
          <u who="susanna_haby_74d2ff" xml:id="i-91df3a06024279bd-0">
            <seg xml:id="i-ca97b08a744d5957-0">
              Fru talman! Tack, statsministern, för redogörelsen och för svaren
              på frågorna!
            </seg>
            <seg xml:id="i-47bcca5ab7a03efd-0">
              Jag har två frågor med anledning av det som här har redogjorts
              för. Jag undrar om statsministern kan säga något mer om den vidare
              hanteringen när det gäller hur de framtida fonderna ska utformas
              och finansieras. Vilka kan vara med? Hur stor behöver den vara?
              Hur ser kraven ut på de länder som eventuellt behöver hjälp, och
              vilka risker finns det på vägen innan man så att säga har satt
              dem på pränt?
            </seg>
            <seg xml:id="i-eb6146f9cc6aca2b-0">
              Trots att man inte är med i eurosamarbetet har ju Sverige deltagit
              på ett mycket positivt sätt i det här arbetet så här långt. Jag
              undrar hur Sveriges roll kan se ut fortsättningsvis och vilket
              innehåll statsministern bedömer att den här mekanismen måste ha.
            </seg>
          </u>
          <note type="speaker" xml:id="i-1268c62ecdecdb11-0">
            Anf. 89 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-20">
            <seg xml:id="i-ade806a35dfa22e7-0">
              Fru talman! Just nu opererar EU med två skilda fonder, kan man
              säga, ur vilka lånestöden har hämtats. Till det har också kommit
              bilaterala erbjudanden från bland andra Sverige, Danmark och Storbritannien
              när det gäller till exempel Irland.
            </seg>
            <seg xml:id="i-618889c3fb0dd623-0">
              Detta är tänkt att ersättas av en stor fond, och den ska finnas
              som ett stöd, givet att man också ställer krav på saneringsprogram,
              IMF-deltagande och strikt konditionalitet. Det vill säga att det
              kommer att vara förknippat med mycket tuffa villkor.
            </seg>
            <seg xml:id="i-7d9e4ab718c4b522-0">
              Det kommer att omfattas av eurozonens i dag 16 länder. Det är
              tänkt att snart bli 17 i och med Estlands inträde. Sedan ska man
              erbjuda en tilläggsmöjlighet för icke-eurozonsländer, däribland
              Sverige att vara med i bilaterala lån om vi så önskar.
            </seg>
            <seg xml:id="i-6b5b4d1ade2ad467-0">
              Vi har meddelat att det kommer att prövas från fall till fall.
              Paketen kan bara användas för eurozonens länder om det skulle
              bli aktuellt. Det finns andra mekanismer inom EU men framför allt
              inom IMF, Internationella valutafonden, till stöd om ett icke-eurozonsland
              skulle få den här typen av problem.
            </seg>
            <seg xml:id="i-bc45cf177926e882-0">
              En del av de frågor som Susanna Haby väcker är precis det som
              finansministrarna ska diskutera den exakta utformningen av under
              kommande månader. Det är inte helt färdigt till sin konstruktion.
              Anders Borg har haft synpunkter på hur man ska kunna ta ut avgifter
              som är kopplade till risk på ett sätt som vi känner igen från
              en del andra resonemang.
            </seg>
            <seg xml:id="i-141fc1bced33bf51-0">
              Det finns också andra ingångar. Man ska kanske inte jobba med
              en fond utan med garantiåtaganden. Det är viktigt att det kommer
              på plats. Men det är till sist också viktigt att säga att när
              väl det är på plats är det inte det långsiktiga svaret om vi ska
              få konkurrenskraft och klara våra problem i Europa.
            </seg>
            <seg xml:id="i-000d96eb8ae6c63c-0">
              Det måste komma i en helt annan del. Det måste vara i reformpolitik
              för fler jobb, företag som vill växa och att attrahera investeringar.
              Det är väldigt mycket det Agenda 2020 och andra samtal handlar
              om. Det kanske är viktigt denna kristyngda höst när vi har talat
              så mycket om mekanismen att komma ihåg att det är den framtidsdiskussionen
              vi behöver lägga större kraft vid. Men det är bra att mekanismen
              nu snart är på plats.
            </seg>
          </u>
          <note type="speaker" xml:id="i-68ccbd6a2396718c-0">
            Anf. 90 FREDRICK FEDERLEY (C):
          </note>
          <u who="fredrick_federley_eeba49" xml:id="i-9562faacc641860a-0">
            <seg xml:id="i-6bcc2f7cd3c50ad3-0">
              Fru talman! Jag tackar statsministern så mycket för återrapporten.
              Centerpartiet står helt bakom de åtgärder som nu vidtas för att
              kunna hantera och få varningssignaler om framtida eventuella finansiella
              svårigheter i Europa.
            </seg>
            <seg xml:id="i-b923491aed40ff64-0">
              När det gäller återrapporten finns det ett antal saker som gör
              mig lite förvånad. Man skriver bland annat i inledningen: Fundamenta
              i den europeiska ekonomin är sunda. I ett uttalande från stats-
              och regeringscheferna i euroområdet och EU-institutionerna säger
              man med ganska stora ord att man är redo att göra allt som krävs
              för att euroområdet ska stärkas. I återrapporten skriver man också
              att det kommer att behövas stringenta program framöver för att
              lån ska kunna beviljas.
            </seg>
            <seg xml:id="i-9cc70ad7c550666d-0">
              Allt det låter väldigt bra. Men fråga är om inte ingressen man
              har är lite av det som är Europas problem. Flera av medlemsstaterna
              erkänner de facto inte riktigt vilka stora ekonomiska svårigheter
              de befinner sig i. Den medvetenheten har vi haft i Sverige sedan
              90-talet och hanterat väldigt väl, särskilt under denna regering.
              Men man har kunnat se att flera andra regeringar runt om i Europa
              inte har hanterat det lika stringent.
            </seg>
            <seg xml:id="i-7c8d52a48af376e2-0">
              Bedömer statsministern att man kommer att vidta så kraftfulla
              åtgärder som det kommer att krävas för flera medlemsstater i unionen
              för att vi framöver ska slippa se att mekanismen ens ska behöva
              användas?
            </seg>
          </u>
          <note type="speaker" xml:id="i-278a399f8cdd388f-0">
            Anf. 91 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-21">
            <seg xml:id="i-62aa37d93a5f4dbc-0">
              Fru talman! EU består av 27 länder med regeringar med olika inriktning,
              och de olika länderna har olika erfarenhet. Den som följer de
              nationella debatterna mycket noga kan se att en hel del länder
              för argumenteringen: Vi har inte omfattande problem i det här
              landet. De markerar en oro för att det utifrån kommer beskrivningar
              eller tryck som de inte tycker stämmer.
            </seg>
            <seg xml:id="i-ab5dee967f510e27-0">
              Vi förde en diskussion om detta framför allt på middagen vid
              rådets toppmöte. Där inskärpte flera att den finanskris som väldigt
              många av oss hänvisade till hade sitt ursprung i USA sedan flyttades
              till Europa. Det har lett till en sorts andra våg av krisåtgärder
              som nu är väldigt koncentrerade till Europa. Det är verkligen
              så att vi har krisen här hos oss, minus några få länder inklusive
              Sverige. Det är trots allt väldigt Europabaserat. Det är klart
              att det präglar mycket av dessa diskussioner.
            </seg>
            <seg xml:id="i-04fdccc682f923e9-0">
              Det är viktigt att slå fast att omfattande reformer och saneringsprogram
              nu genomförs i Europa under folkliga protester men med stor nödvändighet
              för att skapa bättre trygghet för kommande år. Mycket har gjorts
              under väldigt kort tid. Också väldigt mycket av europeiskt ledarskap
              har visats för att få fram krishanteringsfunktioner, mekanismer
              och stöd av ett slag som det inte ens har funnits fördragsstöd
              för tidigare.
            </seg>
            <seg xml:id="i-d375492f837bf380-0">
              EU visar än en gång att den växer med uppgiften. Ställd inför
              denna prövning har mycket ledarskap visats. Tro inte annat än,
              som Fredrick Federley beskriver, att den diskussionen kommer att
              fortsätta. Det kommer att låta lite olika beroende på att utgångspunkterna
              är olika och på att en del länder är mycket kraftfullt skuldsatta
              när det gäller både statsskuld och hur underskottssituationen
              ser ut.
            </seg>
            <seg xml:id="i-8d83143227cfa554-0">
              Det är nog inte sista gången vi har diskuterat just detta.
            </seg>
          </u>
          <note type="speaker" xml:id="i-af735e8d70c04a17-0">
            Anf. 92 FREDRICK FEDERLEY (C):
          </note>
          <u who="fredrick_federley_eeba49" xml:id="i-9562faacc641860a-1">
            <seg xml:id="i-44256127602f8fbf-0">
              Fru talman! Tack så mycket för svaret på frågan, statsministern!
              Ska vi kunna ha ett förtroende för varandra, vilket vi i Centerpartiet
              är väldigt måna om att vi ska ha inom Europeiska unionen, måste
              vi veta att de ekonomiska redogörelser som länder kommer med är
              sanna och känns sannolika så att vi vet att det samarbete vi har
              bygger en verklig grund och inte en grund som kanske ibland finns
              till för att stilla en hemmaopinion. Därför känns det väldigt
              betryggande att statsministern och regeringen nu fortsätter att
              följa en tuff linje i dessa frågor.
            </seg>
          </u>
          <note type="speaker" xml:id="i-04c940d5df00c284-0">
            Anf. 93 DÉSIRÉE PETHRUS ENGSTRÖM (KD):
          </note>
          <u who="desiree_pethrus_ac927d" xml:id="i-f88794f8bb04c0b2-0">
            <seg xml:id="i-c238d1c2e0048df1-0">
              Fru talman! Tack, statsministern, för återrapporten!
            </seg>
            <seg xml:id="i-b3270dc05a20e9ca-0">
              Jag tänkte ta upp en fråga som finns under övriga frågor som
              inte handlar om stabiliseringsmekanismen. Vi har fått en ny utrikestjänst,
              EAS. Den höga representanten gjorde en första redogörelse för
              unionens förbindelser med strategiska partner. Det handlar om
              viktiga kontakter för alla europeiska länder.
            </seg>
            <seg xml:id="i-f2eab6bfd5da6fbf-0">
              Utrikestjänsten ska dock inte bara arbeta med utrikespolitik
              utan också utvecklingspolitik. Som jag har förstått det är EU
              världens största biståndsgivare. Min första fråga till statsministern
              är om statsministern har några kommentarer till om Sverige men
              också de andra europeiska länderna ansåg rapporten vara till fyllest.
              Den andra är om han tycker att utrikestjänsten har kommit i gång
              på ett bra sätt. Den tredje är om det fanns med någonting i diskussionerna
              från de andra europeiska länderna att man ska jobba inte bara
              med utrikespolitik utan även utvecklingspolitik.
            </seg>
          </u>
          <note type="speaker" xml:id="i-ae7b38ea8b79c00f-0">
            Anf. 94 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-22">
            <seg xml:id="i-13c861d80976cfa5-0">
              Fru talman! På toppmötet gick det till så att den utsedda höga
              representanten Catherine Ashton gjorde en redogörelse framför
              allt för det som vi kallar för strategiska partner, i det här
              fallet USA, Kina och Ryssland, och hur man avsåg att ha nära kontakt
              med dem. Det var också en återrapportering som Herman Van Rompuy
              gjorde av genomförda toppmöten med respektive länder.
            </seg>
            <seg xml:id="i-cf78de4a3e2a8afb-0">
              Det gjordes inte någon genomgång av utrikestjänsten och inte
              heller av utvecklingssidan av det kommande arbetet. Ett skäl till
              det är att det är fortsatt under uppbyggande. Det ska träda i
              funktion den 1 januari 2011 och sedan antas vara fullt utbyggt
              först 2013. Det är år av arbete som väntar.
            </seg>
            <seg xml:id="i-d5707bbcc7eadae0-0">
              Det är viktigt för Sverige att vara med och kunna vara en del
              av detta och få utrymme inom Europeiska utrikestjänsten. Men på
              detta toppmöte fördes inte den typ av diskussioner som Désirée
              Pethrus Engström frågar efter.
            </seg>
          </u>
          <note type="speaker" xml:id="i-409a6ebb38cd80b4-0">
            Anf. 95 DÉSIRÉE PETHRUS ENGSTRÖM (KD):
          </note>
          <u who="desiree_pethrus_ac927d" xml:id="i-f88794f8bb04c0b2-1">
            <seg xml:id="i-79a65b2c81e0853e-0">
              Fru talman! Jag vill ändå ta chansen att vara med och trycka
              på att statsministern lyfter upp frågan. Förra veckan var det
              en ganska stor debatt som en organisation som heter Concord anordnade
              om just oron för att biståndsfrågorna inte kommer att finnas med
              i och med att Ashton ännu inte har lyft upp de frågorna på ett
              bra sätt.
            </seg>
            <seg xml:id="i-565eb3f7ee111501-0">
              Jag vill bara här på något sätt föra fram att vi inte ska glömma
              bort att Sverige är en mycket stor biståndsgivare. Sverige bidrar
              till EU:s biståndsbudget. Därför bör vi ha med både den viktiga
              utrikespolitiken och utvecklingspolitiken. Jag tackar statsministern
              i dag för svaret men kanske återkommer.
            </seg>
          </u>
          <note type="speaker" xml:id="i-566dcfed25b0b06f-0">
            Anf. 96 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-23">
            <seg xml:id="i-45b89785ad3a2fda-0">
              Fru talman! Jag vill bara möjligen göra det tillägget att det
              finns en biståndskommissionär. Det är den rollen som jag tror
              har att svara mot det som Désirée Pethrus Engström frågar efter.
              Utgångspunkten är rätt att vi är en global stormakt när det gäller
              vår förmåga att samordna biståndsinsatser och utvecklingsinsatser
              i världen.
            </seg>
          </u>
          <note type="speaker" xml:id="i-8b64ddea68ffe359-0">
            Anf. 97 CARL B HAMILTON (FP):
          </note>
          <u who="carl_b_hamilton_f30000" xml:id="i-8eda30270ed3e5d7-0">
            <seg xml:id="i-59eb3a59d94940f3-0">
              Fru talman! I förberedelserna för toppmötet hade långtidsbudgeten
              en ganska undanskymd plats. Sedan kom det upp på ett överraskande
              konkret sätt i form av den text som Tyskland, Frankrike och Storbritannien
              enades om, och så var det två andra länder som hängde på.
            </seg>
            <seg xml:id="i-a02cdc185da3c736-0">
              Min fråga till statsministern är: Låser detta förhandlingarna
              för framtiden? Detta var väl ändå ett sätt att försöka kortsluta
              förhandlingarna. De tre stora skulle sätta sig på resten och tala
              om: Detta är ramarna och förutsättningarna för de fortsatta diskussionerna.
            </seg>
            <seg xml:id="i-337996959498d590-0">
              David Cameron kallade till exempel detta för en överenskommelse,
              an agreement. Var det detta? Hur låsta är vi för framtiden i budgetförhandlingarna
              av texten och brevet? Lever det vidare som en grund för de fortsatta
              diskussionerna, eller hur är läget?
            </seg>
          </u>
          <note type="speaker" xml:id="i-6904f39b65d4aca5-0">
            Anf. 98 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-24">
            <seg xml:id="i-5a219c27331a0ed1-0">
              Fru talman! Det är nog en korrekt beskrivning. Det är ett samtal
              som har förts mellan Frankrike, Tyskland och Storbritannien EU:s
              tre största medlemsstater. De har enats om en text, och fem undertecknare
              finns.
            </seg>
            <seg xml:id="i-5bed5d601058239b-0">
              Den som läser brevet kanske kan notera att det är ett mycket
              svårläst brev. Som det ofta blir när det gäller denna typ av beskrivningar
              är det också öppet för tolkningar. Det är möjligen ett svar; därmed
              kan man inte anse att detta låser hela den kommande förhandlingen.
            </seg>
            <seg xml:id="i-f502d93f3790b143-0">
              Men det har hänt förut, oftast med svensk kritik, att några få
              och gärna stora länder gör någon sorts överenskommelse med vilken
              man sedan försöker säga: Så här blir det! Nu kunde vi under svenskt
              ordförandeskap och vi har sett andra exempel på det konstatera
              att EU inte längre fungerar så att två stora möts och att det
              sedan blir så. Nu är det EU-27. Vi har anledning att påminna om
              detta. Det bör för små, medelstora och stora länder finnas möjlighet
              att ha ett inflytande. Det kommer att vara mitt förhållningssätt
              till den fortsatta processen. Vi har inte låst oss. Vi har snarare
              talat för vikten av att inte göra föröverenskommelser.
            </seg>
            <seg xml:id="i-884d167cae4a687a-0">
              Återigen: Givet att brevet inte är alldeles tydligt i alla delar
              tror jag att det öppnar för att det fortsatt kan ske förhandlingar.
            </seg>
          </u>
          <note type="speaker" xml:id="i-8ba806987aa40fc3-0">
            Anf. 99 CARL B HAMILTON (FP):
          </note>
          <u who="carl_b_hamilton_f30000" xml:id="i-8eda30270ed3e5d7-1">
            <seg xml:id="i-daae76ce1593b478-0">
              Fru talman! Statsministern säger att vi inte har låst oss. Är
              det Sverige eller är det Europa? Det är knäckfrågan här.
            </seg>
            <seg xml:id="i-24d545e332ef0cc9-0">
              Jag vill gå vidare och påminna om Polen, som är en företrädare
              för det nya Europa och som är väldigt irriterat över brevet. Polen
              är ett stort land. Det ligger i detta kortslutningsförsök att
              man får alla de nya medlemsstaterna som antagonister framöver.
              Det blir en väldig uppdelning av Öst- och Västeuropa i fattiga
              och rika. Det tycker jag är viktigt att tänka på.
            </seg>
            <seg xml:id="i-7578d4717539498a-0">
              Jag vill säga, inte minst till Gustav Fridolin och även till
              statsministern, att man får vara lite försiktig med den benhårda
              linjen av restriktivitet. Man måste också se vad man får för pengarna
              vad innehållet är och inte driva den så långt att man får halva
              Europa emot sig.
            </seg>
          </u>
          <note type="speaker" xml:id="i-668273e4760fc895-0">
            Anf. 100 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-25">
            <seg xml:id="i-357e779585858621-0">
              Fru talman! Med vi avsågs i det här fallet Sverige.
            </seg>
            <seg xml:id="i-4050fb2fcf506d7b-0">
              Återigen: Jag ska inte sticka under stol med att det säkert var
              viktigt från David Camerons utgångspunkt att signalera hem att
              här finns en överenskommelse, som det beskrevs, som säkerställer
              restriktivitet eller till och med en frysning givet stora saneringsåtgärder
              i Storbritannien. Därmed har vi det okulära: Om vi sparar ska
              inte andra bygga ut inte med våra pengar! Det är en argumentering
              som går igen i flera europeiska länder just nu.
            </seg>
            <seg xml:id="i-125e91a2c4f6f720-0">
              Det är mycket riktigt så att detta ledde till starka motreaktioner,
              det vill säga att förväntade positioner som jag tror att vi kommer
              att se när förhandlingarna har kommit lite längre kom i gång och
              kom upp redan nu.
            </seg>
            <seg xml:id="i-eed08b50332d5ba2-0">
              Man bör komma ihåg att det inte bara är Europeiska rådet som
              är en part i detta. Kommissionen har ännu inte lagt fram något
              förslag. Europarlamentet kommer att ha synpunkter och medbestämmande
              i frågorna. Det här är inte det slutgiltiga svaret. Därmed är
              det inte heller en slutlig överenskommelse. Det är möjligen en
              vägledning.
            </seg>
            <seg xml:id="i-4cd3039308387b05-0">
              En grund för att Sverige inte skrev på var att trots formatet
              att beskriva det som budgetrestriktivt var det inte tillräckligt
              restriktivt. Dessutom, vilket Carl B Hamilton har en bra poäng
              i, förhåller det sig inte till det innehållsliga och det behov
              av modernisering av EU:s medelanvändning som vi ofta brett i Sveriges
              riksdag brukar vara överens om borde ske.
            </seg>
            <seg xml:id="i-f0c727108cd7cb8d-0">
              Jag tycker att det är viktigt från svensk utgångspunkt att åtminstone
              använda vårt inflytande till att försöka påverka också detta.
              Det gäller inte bara en summa på ett papper utan också med inriktning
              att understödja tillväxt, forskning och utveckling på ett sätt
              som jag tror vore bra för hela Europa.
            </seg>
          </u>
          <note type="speaker" xml:id="i-9ff57e2c14676790-0">
            Anf. 101 CARINA ADOLFSSON ELGESTAM (S):
          </note>
          <u who="carina_adolfsson_elgestam_02d747" xml:id="i-62740d00ef67eaa8-0">
            <seg xml:id="i-fd9f5a51c58f6a8f-0">
              Fru talman! Inför det europeiska rådets möte sade statsministern
              i den information som han hade med EU-nämnden att även EU-patentet
              eventuellt kunde bli föremål för diskussion. EU-patentet är en
              viktig fråga för både företagare och innovatörer, uppfinnare och
              så vidare. Det kan vara viktigt att lägga till detta.
            </seg>
            <seg xml:id="i-9f2a967ed304cc49-0">
              Sverige har tillsammans med tio länder begärt ett fördjupat samarbete
              i frågan. Italien och Spanien är lite grann motståndare till detta
              i sig. Jag noterade att statsministern inte sade någonting om
              EU-patentet i återrapporteringen. Mot bakgrund av det blir min
              fråga: Var frågan uppe? Och om frågan var uppe, vad sades?
            </seg>
          </u>
          <note type="speaker" xml:id="i-5da4f1a93376d245-0">
            Anf. 102 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-26">
            <seg xml:id="i-c11cd682e08b50a0-0">
              Fru talman! Det enkla svaret är att frågan inte var uppe. Det
              tror jag återspeglar det faktum att precis som korrekt återgavs
              här det handlar om en grupp av länder där Sverige ingår som försöker
              göra ett fördjupat samarbete inom ramen för vad som är tillåtet
              i enlighet med fördragen i en fråga där vi inte alla är överens.
            </seg>
            <seg xml:id="i-b4b55c59464fc079-0">
              Det handlar om en mångårig, decennielång, diskussion om hur vi
              ska få fram EU-patent. Det är oerhört centralt, inte minst för
              ett exportberoende land som Sverige, att vi kan få detta på plats.
              Vi tror att det kommer att leda till kostnadsreduktioner som är
              viktiga för konkurrensutsatta verksamheter som kan skänka jobb
              i Sverige.
            </seg>
            <seg xml:id="i-b8baf8009d7eec50-0">
              Men svaret på frågan är att detta inte var uppe under det här
              toppmötet.
            </seg>
          </u>
          <note type="speaker" xml:id="i-0846ff57204e9a77-0">
            Anf. 103 CARINA ADOLFSSON ELGESTAM (S):
          </note>
          <u who="carina_adolfsson_elgestam_02d747" xml:id="i-62740d00ef67eaa8-1">
            <seg xml:id="i-a295e84cbb9f88e7-0">
              Fru talman! Jag tackar för svaret, och jag har ingen följdfråga.
              Men frågan är viktig, så det är bara för Sverige att driva på
              i frågan inför framtiden så att vi får en överenskommelse.
            </seg>
          </u>
          <note type="speaker" xml:id="i-f25fb92be70d8cb3-0">
            Anf. 104 JONAS ERIKSSON (MP):
          </note>
          <u who="jonas_eriksson_d455a5" xml:id="i-9821c1621310f291-0">
            <seg xml:id="i-73be48a6e18dc4b5-0">
              Fru talman! Jag tackar statsministern för redogörelsen.
            </seg>
            <seg xml:id="i-46a27ae1f6d3da71-0">
              Det har nu gått snart två veckor sedan klimatmötet i Cancún.
              Världens länder bekräftade där sina klimatlöften från mötet i
              Köpenhamn. Tvågradersmålet har nu erkänts även i FN. Frågan om
              ett ännu skarpare klimatmål har väckts.
            </seg>
            <seg xml:id="i-4f76ad663c6a3b99-0">
              På Europeiska rådets möte skulle man utöver etableringen av en
              permanent krismekanism diskutera den fleråriga budgetramen. Tidigare
              i höstas kom kommissionen med ett meddelande om översyn av EU:s
              budget där man föreslår att energi- och klimataspekter ska föras
              in i forsknings-, sammanhållnings-, jordbruks- och landsbygdspolitiken.
            </seg>
            <seg xml:id="i-89be9f7988047bf5-0">
              Mina frågor till statsministern lyder: Vad är regeringens hållning
              i Europeiska rådet till detta förslag från kommissionen? Och vilka
              konkreta förslag för Sverige in i budgetdiskussionerna för att
              EU ska nå klimatmålen?
            </seg>
          </u>
          <note type="speaker" xml:id="i-74258ca937de0b1e-0">
            Anf. 105 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-27">
            <seg xml:id="i-d5374c561e8b15f4-0">
              Fru talman! Detta är viktiga frågor som dock inte har med det
              här mötet i Europeiska rådet att göra. Som jag också angav till
              EU-nämnden förutsåg jag att bland annat klimatfrågor skulle återkomma
              vid det toppmöte som ska hållas i mars. Därutöver är vi, precis
              som jag har beskrivit här tidigare, i en tidig fas av att snart
              gå in i budgetförhandlingar.
            </seg>
            <seg xml:id="i-3ba82251431e5ca9-0">
              När vi använder begreppet modernisering av budget är det i syfte
              att få mer av resurser till det som är tillväxtskapande och till
              det som understöder utveckling och forskningsinsatser. Men det
              är klart att vi också tycker att EU:s budget ska vara ett stöd
              för andra insatser som görs för att nå klimatmålen. Ett av de
              Agenda 2020-mål vi har att fullfölja är de överenskommelser vi
              har inom klimatområdet.
            </seg>
            <seg xml:id="i-6e6836187c9df033-0">
              Men för att hålla mig till det jag är här för att svara på inför
              Sveriges riksdag i dag, nämligen återrapportering av Europeiska
              rådets möte, var ingenting av detta uppe och diskuterades där.
            </seg>
          </u>
          <note type="speaker" xml:id="i-693b50af986f20d8-0">
            Anf. 106 JONAS ERIKSSON (MP):
          </note>
          <u who="jonas_eriksson_d455a5" xml:id="i-9821c1621310f291-1">
            <seg xml:id="i-109e5a44bd5f2844-0">
              Fru talman! Jag får tacka statsministern för svaret. Jag kunde
              ändå tänka mig att det fanns en koppling mellan diskussioner om
              den långsiktiga budgetramen och budgeten som ett redskap för att
              uppnå de mål som statsministern själv refererar till. Där är ju
              just klimat och miljö en av de viktiga aspekter som vi arbetar
              med.
            </seg>
          </u>
          <note type="speaker" xml:id="i-d8d5a452cfbde170-0">
            Anf. 107 MARTA OBMINSKA (M):
          </note>
          <u who="marta_obminska_096064" xml:id="i-dd5edaa0c3979e57-0">
            <seg xml:id="i-560e9b40c1e41874-0">
              Fru talman! Min fråga till statsministern är om det trots fokus
              på finanskrisen finns en vilja att diskutera framtidsfrågor.
            </seg>
          </u>
          <note type="speaker" xml:id="i-8d83f5c70071b753-0">
            Anf. 108 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-28">
            <seg xml:id="i-22477a22c8761b17-0">
              Fru talman! Herman Van Rompuy gjorde på det viset att han bad
              oss under middagen att hålla en diskussion mer öppet om Europas
              ekonomiska framtid. Det skulle nog åtminstone till del falla inom
              ramen för att vara en både spänstig och bra framtidsdiskussion.
              Den handlade mycket om att se krishanteringen, det som är närtida
              och som så mycket har präglat det gångna året, men samtidigt se
              behovet av de reformer som ska återskänka konkurrenskraft och
              möta utmaningar på arbetsmarknaden, som det har frågats om här
              tidigare. Det handlar om att kunna föra även denna diskussion.
            </seg>
            <seg xml:id="i-20082267b5d246c1-0">
              Den tycker jag fördes på ett bra sätt. Men det behöver också
              påpekas att alla inte tycker samma. Det vore märkligt om vi fick
              ett EU där alla tycker samma. Jag hade ett långt och förhoppningsvis
              bidragande inlägg som handlade om det som någon påpekade här tidigare,
              nämligen den svenska reformerfarenheten. Vi är ett mycket reformerfaret
              land. Det har pågått under många år. Vi har drivit många reformer
              under högt tempo. Flera av de reformerna är många andra intresserade
              av att titta på. Det tror vi är det bästa svaret, det vill säga
              att möta detta med egna åtgärder som stärker konkurrenskraften
              och som sänker trösklarna in på arbetsmarknaden. Mer av dessa
              diskussioner kommer att följa, bland annat under vårtoppmötet.
            </seg>
          </u>
          <note type="speaker" xml:id="i-9e3c7a4f3e8d106a-0">
            Anf. 109 KARL SIGFRID (M):
          </note>
          <u who="karl_sigfrid_d4a10c" xml:id="i-5d62af824641da8b-0">
            <seg xml:id="i-f8ea681118e3d657-0">
              Fru talman! För någon månad sedan besökte statsministern Storbritannien
              och David Cameron. Ni tog gemensamt tydligt avstånd från förslagen
              om EU-skatter.
            </seg>
            <seg xml:id="i-bbf978653304637c-0">
              Är det här en idé som fortfarande lever? Togs den frågan upp
              även i det här sammanhanget?
            </seg>
          </u>
          <note type="speaker" xml:id="i-92364dd8a3dd0ccc-0">
            Anf. 110 Statsminister FREDRIK REINFELDT (M):
          </note>
          <u who="unknown" xml:id="i-f825039da3d0ad77-29">
            <seg xml:id="i-2bec28679aa358f2-0">
              Fru talman! Detta är också budgetrelaterat. Det är dels en diskussion
              om hur stor budgeten ska vara, dels hur budgetens olika delar
              ska fördelas. Det finns också förslag på att inte minst Europaparlamentet,
              EU:s institutioner, skulle ha mer av egna medel, till och med
              i förlängningen kanske egen beskattningsrätt.
            </seg>
            <seg xml:id="i-249fae594622d915-0">
              David Cameron och jag uttryckte att det är oönskat att få EU-baserade
              skatter som Europaparlamentet det är väl syftet kan förfoga över.
              För att kunna upprätthålla en budgetrestriktivitet och inte se
              växande skatter och ökat utgiftsuttag kommer vi fortsatt att förfäkta
              den linjen. Frågan kommer att återkomma som en del av budgetförhandlingarna.
              Det är så man ska se vad jag och Storbritanniens premiärminister
              sade för några veckor sedan.
            </seg>
          </u>
          <note type="speaker" xml:id="i-85e6af1fdfd35b8a-0">
            Anf. 111 KARL SIGFRID (M):
          </note>
          <u who="karl_sigfrid_d4a10c" xml:id="i-5d62af824641da8b-1">
            <seg xml:id="i-59674e712ccbb5cb-0">
              Fru talman! Jag får också intrycket av att det här är en fråga
              som kommer att återkomma. Det är viktigt att vi ständigt har en
              beredskap för när den återkommer och tydligt tar ställning mot
              den. Jag är nöjd med svaret.
            </seg>
          </u>
          <note xml:id="i-c96e72f527de8d5d-0">
            Överläggningen var härmed avslutad.
          </note>
          <note xml:id="i-0948c66b36019500-0">
            8 § (forts. från 6 §) Kommunikationer (forts. TU1)
          </note>
          <note type="speaker" xml:id="i-fe0982685d02df98-0">
            Anf. 112 ÅSA ROMSON (MP):
          </note>
          <u who="asa_romson_f891ec" xml:id="i-f8843ff370bdd8e8-0">
            <seg xml:id="i-4edc144ba4089d31-0">
              Fru talman! Det har tidigare varit miljöpartister i talarstolen
              som har pratat om betänkandet från trafikutskottet. Jag kommer
              därför att begränsa mig till i huvudsak en motion från Miljöpartiet,
              nämligen den som handlar om Förbifart Helsingfors.
            </seg>
            <seg xml:id="i-7c8660c5935767e4-0">
              Helsingforssregionen har länge varit ett sorgebarn för trafikpolitiken.
              Ingenstans är infrastruktursatsningar så bestämmande för stadsutvecklingen
              som i storstäderna. Tunnelbaneutbyggnaden i Helsingfors är ett
              talande exempel. Den extremt hårda konkurrensen om mark som råder
              tillsammans med de enorma resebehoven skapar en konflikt mellan
              ny transportinfrastruktur, miljö och urban stadsplanering. Det
              är samtidigt den konflikt som utgör själva kärnan och pulsen i
              en storstad.
            </seg>
            <seg xml:id="i-1b96ae9483edcb0e-0">
              Långsiktigt hållbara trafiklösningar i storstaden måste vara
              både extremt marksnåla och extremt energisnåla. Annars levererar
              inte staden sin fulla potential.
            </seg>
            <seg xml:id="i-67ec7aa22dbfc956-0">
              Fru talman! Under valperioden 20022006 växte ett nytt trafikpolitiskt
              verktyg fram i Sverige och i Helsingfors, nämligen trängselavgifter.
              Bakgrunden var att man behövde effektivisera vägutrymmet för få
              ned de oändliga köerna. Vi vet i dag att trängselavgifter är bättre
              på att minska storstadsträngsel på vägytan än nya vägar. Men tyvärr,
              fru talman, var den väg vi kallar Förbifart Helsingfors redan
              sedan länge planerad. Under många långa och svåra politiska förhandlingar
              har denna väg som har gått under ett antal olika namn, bland annat
              Västerleden, kommit att ligga på politikernas bord.
            </seg>
            <seg xml:id="i-ac7af5f879621839-0">
              Den politiska prestigen som har bundits in i projektet har varit
              för stor på lokalt håll för att kunna ifrågasättas, men jag anser
              att regering och riksdag borde stå över en sådan sak. Det är ett
              av Sveriges genom tiderna största och dyraste vägprojekt vi talar
              om. Denna riksdag har fastslagit moderna planeringsprinciper för
              infrastrukturprojekt som säger att man ska analysera en rad åtgärder
              innan man landar i förslag om nya väginfrastrukturinvesteringar.
            </seg>
            <seg xml:id="i-bc4616efaa11e0b1-0">
              Den här riksdagen har också satt upp klimatmål, fru talman, som
              gäller för alla sektorer. Det gäller att minska klimatutsläppen
              ganska mycket på sikt ned till en hållbar nivå. Det betyder oändligt
              mycket för transportinfrastrukturen i dag när vägtransporterna
              tar en fjärdedel av energianvändningen i Sverige och står för
              en av de sektorer som har svårast att minska utsläppen. Klimatutsläppen
              från Helsingforsstrafiken beräknas öka med 80 procent med alla
              de projekt som regeringen föreslår de kommande åren. Detta borde
              mana till eftertanke hos både lokala och nationella trafikpolitiker.
            </seg>
            <seg xml:id="i-078e9d1c2d2235a6-0">
              Denna riksdag måste ställa krav på att alternativen utreds på
              ett korrekt sätt. Både Naturvårdsverket och Sika har påpekat stora
              brister i planeringen av Förbifart Helsingfors. Ett reellt kombinationsalternativ,
              dels åtgärder mot de värsta flaskhalsarna i vägnätet, dels en
              modern kollektivtrafik, har inte tagits fram för förbifarten.
              De borgerliga partierna har över huvudet på stockholmare, särskilt
              dem som i folkomröstningen sade ja till trängselavgifter, bestämt
              att alla dessa intäkter ska gå till motorvägsprojektet detta trots
              att stockholmare i opinionsundersökningar är tydliga i sina preferenser
              om vad de tycker att ökade investeringar i infrastrukturen i Helsingfors
              behövs till. De säger att det är kollektivtrafik framför motorvägar
              som man behöver satsa på. Vi i Miljöpartiet menar att stockholmarna
              har rätt att få veta vilka satsningar som kan genomföras i kollektivtrafikområdet
              för samma summa som Förbifart Helsingfors. Det handlar om 28 miljarder,
              åtminstone i den konservativa beräkning som ligger på Trafikverkets
              bord.
            </seg>
            <seg xml:id="i-4cadf66441576aad-0">
              Moderata politiker har i den här debatten hänvisat till att det
              inte finns en konflikt mellan trafikslagen. I den delen det handlar
              om en konflikt om pengar, fru talman, har man inte hållit en budget
              om man inte vet att de pengar man lägger på ett trafikslag kan
              göra annan nytta om de läggs i ett annat trafikslag. I det här
              fallet har det aldrig varit så tydligt att man som politiker väljer
              vilken framtid man vill ha åt staden. Om man väljer vägalternativet
              väljer man att skjuta långt in i framtiden otroligt många viktiga
              kollektivtrafikinvesteringar.
            </seg>
            <seg xml:id="i-0a94668052b16b60-0">
              När det gäller förbifarten behövs också uppdaterade beräkningar
              för klimatutsläppen. Det har varit notoriskt svårt att få ut moderna
              och nya siffror för förbifartens klimatpåverkan. Framför allt
              har man inte velat uppdatera vilket är märkligt med tanke på regeringens
              retorik i övrigt den förändring som sker av fordonsparkens sammansättning.
              Det finns de som menar att Förbifart Helsingfors inte kommer att
              generera några utsläpp alls från vägtrafiken eftersom det kommer
              att gå 100 procent elbilar där. Nu är det få som tror att det
              till 2020, eller ens till 2030, skulle vara den typen av fordonssammansättning
              ens här i huvudstaden. Att som politiker blunda för obekväma fakta
              är en farlig konst när det gäller beslutsfattande.
            </seg>
            <seg xml:id="i-33e90af079919177-0">
              Fru talman! Trafikforskare visar också att det kan komma att
              vara kö på denna motorväg redan 2030, alltså inom en tioårsperiod
              efter öppnandet. Jag har som stockholmare sett Södra länken byggas.
              Där var det kö redan efter några månader. Jag tror att de flesta
              som har vistats i den här staden några månader vet att nya vägar
              inte genererar en smidigare trafikström. De generar ytterligare
              vägtrafik, en ökad massbilism. Det är fortfarande ett stort problem
              i Sveriges huvudstad.
            </seg>
            <seg xml:id="i-848375be872a731f-0">
              Motorvägsstaden ger inte de urbana kvaliteter som är centrala
              för städernas attraktionskraft. I den meningen har vi inte haft
              någon särskilt storstadsvänlig politik i det här landet. Man jämför
              trafikslag och säger att vi har ett nationellt perspektiv. Vi
              kan inte ha ett nationellt perspektiv på storstädernas trafiksituation,
              därför att den är en storstadstrafiksituation. Där har man helt
              annan problematik när det gäller både storleken på resandeströmmar
              och möjligheter att bygga yteffektivt i form av kollektivtrafik,
              cykelstråk och gångstråk.
            </seg>
            <seg xml:id="i-e1c1bdf19b321f33-0">
              Jag menar, fru talman, att förbifarten inte bara är miljöförstörande
              och en stor klimatbov. Den är dessutom storstadsfientlig. Jag
              vill inte att den här riksdagen fattar beslut som är storstadsfientliga
              när vi i övrigt ser så positivt på den tillväxtkraft, attraktivitet
              och kreativitet som föds i våra städer.
            </seg>
          </u>
          <note xml:id="i-79c9744841defff9-0">
            Jag vill precis som föregående miljöpartistiska talare yrka bifall
            till reservation 5 under punkt 11 om förbifarten i trafikutskottets
            betänkande.
          </note>
          <note type="speaker" xml:id="i-8f7a391aa5264db3-0">
            Anf. 113 TINA EHN (MP):
          </note>
          <u who="tina_ehn_94fa72" xml:id="i-35839e2f2b8785e4-0">
            <seg xml:id="i-3d205ddfb5b29a56-0">
              Fru talman! Jag tänkte ta upp två frågor som har nämnts tidigare
              i diskussionen av Stina Bergström. Det är två järnvägsbanor i
              Sverige. Dessa banor har jag åkt flera gånger. Jag har pratat
              med människor som är engagerade i deras fortlevnad och jag har
              läst på en hel del om dem.
            </seg>
            <seg xml:id="i-e45dfecebe086e65-0">
              Den ena är Bohusbanan och den andra kommer att vara Inlandsbanan.
            </seg>
            <seg xml:id="i-a1a6dac21574008e-0">
              Jag tänkte börja med klimatet och säga, precis som flera har
              sagt, att det påverkas av mänskliga aktiviteter och att utsläppen
              från trafiken är en stor källa. Bland annat vet vi att alltmer
              av det snabba samhället har gett oss stora lager som rullar på
              vägarna i en allt större utsträckning. Just in time är ett begrepp
              som innebär att allt ska finnas på plats snabbt. Vi ser att det
              kostar mer. Det kostar klimatbelastningar. Det kostar trafikökningar.
            </seg>
            <seg xml:id="i-fe7ae0a1f0f43aa5-0">
              Under 2007 kom Klimat- och sårbarhetsutredningen. I den kan man
              läsa om scenarier som vi kan förvänta oss i landet. Klimatförändringarna
              kommer bland annat i västra Sverige att ge oss mer nederbörd och
              kraftigare stormar. Den tunga trafiken ökar och med den utsläppen.
              Den tunga trafiken ökar, och genom Bohuslän passerar en långtradare
              varannan minut. Det här är en siffra som är flera år gammal.
            </seg>
            <seg xml:id="i-bc491bd49eadd82f-0">
              Samtidigt finns det en järnväg som ligger parallellt, en järnväg
              som ständigt lever med bristande underhåll, trots att vi vet att
              det av flera skäl är bra att flytta över både persontrafik och
              godstrafik till järnvägarna.
            </seg>
            <seg xml:id="i-c717edded44dcfb6-0">
              Det har passerat en motorvägseufori i Bohuslän. Den har historiskt
              stött på ett enormt motstånd. I Bohuslän uppstod trädkramarna.
            </seg>
            <seg xml:id="i-32d8b58cb4172215-0">
              Järnväg är klimatsmart och energieffektivt. Det är en del av
              lösningen. Det är också en befintlig teknik. Man kan välja att
              satsa mer på klimatsmarta och energieffektiva trafiklösningar
              som järnväg och tåg, eller mer på bilväg.
            </seg>
            <seg xml:id="i-6d606087623a6cee-0">
              I stora delar av landet vilar vår byggnation på områden med skredrisk.
              Den vilar på lerjordar som i sig är väldigt speciella. Det är
              områden som kommer att påverkas än mer om vi får ännu mer nederbörd.
            </seg>
            <seg xml:id="i-179f430b8e940efe-0">
              I december 2006, för snart exakt fyra år sedan, hade vi ett stort
              skred i Munkedal. Det skredet omfattade en sträcka på 550 meter
              med 250 meters bredd i en dalsänka där E6:an och Bohusbanan hade
              sin dragning. Skredet orsakade omfattande skador för både vägen
              och järnvägen, liksom för telekablar som låg i bankarna.
            </seg>
            <seg xml:id="i-f33667e2d8f28da6-0">
              Den totala återuppbyggnaden tog faktiskt bara två månader. Det
              var väldigt bra gjort att det gick snabbt att åtgärda det.
            </seg>
            <seg xml:id="i-9381f0c641706a5e-0">
              Men vi kan inte blunda för att det är bråttom att ställa om samhället
              så att vi slipper uppleva ett ökande antal händelser av den här
              typen. Järnvägstransporter är klimatvänliga, och vi ska satsa
              på dem. Det tycker vi från Miljöpartiet.
            </seg>
            <seg xml:id="i-10c9b62c11f54e71-0">
              Det värsta är när järnvägar inte används alls. I dag ligger en
              del av Bohusbanan i träda, kan man säga. Det är den del som går
              till Lysekil. Lysekilsbanan är tom och öde. Det finns ett beslut
              som gjorde det ogörligt att köra annat än gods i 40 kilometer
              i timmen där, men det har man gjort. Man har kört gods i 40 kilometer
              i timmen ända tills för ett halvår sedan. Då bestämde man sig
              från industrins sida för att ha så stort gods att det inte gick
              genom vissa tunnlar.
            </seg>
            <seg xml:id="i-38e8bf4651cfbd73-0">
              I somras åkte jag Lysekilsbanan. Jag fick information om att
              det faktiskt går att direkt köra persontrafik där i 70 kilometer
              i timmen med Reginatåg. Politiker från alla partier på olika nivåer
              var med. Jag hoppas verkligen att det ska bli persontrafik där
              till att börja med. Jag tycker inte att vi ska ha smart järnväg
              som bara ligger i träda.
            </seg>
            <seg xml:id="i-93b2d819ee9546ff-0">
              Den ökande trafiken påverkar klimatet. Det är därför vi vill
              ha solida järnvägar i Bohuslän och på andra platser för att minska
              biltrafiken med minskad klimatpåverkan som följd.
            </seg>
            <seg xml:id="i-381196d2ac6928d0-0">
              Det finns även ett antal fina järnvägsmiljöer som går att utveckla.
              Det är ett starkt turistområde i Bohuslän. Där finns fin rekreation
              för människor och människor vill vara där. Risken är att vi glömmer
              att även transporterna till våra vackraste kustremsor behöver
              energieffektiva och hållbara lösningar. Bohusbanan är verkligen
              en sådan.
            </seg>
            <seg xml:id="i-3be3b4da66fdde6e-0">
              Det är också en möjlig länk till Norge som är det norra tillväxtområdet
              i Bohuslän. Det är en stor miss av oss politiker om vi utgår från
              E6:an som transportlänk och därmed glömmer järnvägen. Det verkar
              vara ett fortsatt koncept i stora delar av Sverige och i Bohuslän
              att bygga motorvägar och därtill köpcentrum, vilket påverkar folk
              som bor i kringkommuner och på landsbygden och utarmar väldigt
              mycket.
            </seg>
            <seg xml:id="i-870e9385778fc46f-0">
              Jag tänkte också prata lite grann om Inlandsbanan. Det är en
              mycket speciell bana. Inlandsbanan kom till efter mycket lång
              tids debatt. Diskussionen om banan startade 1897. Den började
              byggas 1907 och stod klar 1936. Den invigdes året därpå. I boken
              om Inlandsbanan av Rolf Karbelius kan man läsa om dess historia.
            </seg>
            <seg xml:id="i-de02a8e1aa194e59-0">
              Inlandsbanan är mer än en järnväg. Den är en symbol för envis
              kamp. Och järnvägen behöver sina kämpar. Jag tackar alla som finns
              ute i landet och som kämpar för olika järnvägssträckor. Det är
              en bra kunskapskälla för oss som sitter här i riksdagen.
            </seg>
            <seg xml:id="i-12a37c3dc953fdfe-0">
              När Inlandsbanan stod klar kunde man frakta gods från Norrlands
              inland till Kristinehamn och vidare på Vänern till västkustens
              hamnar. Det fanns en fullständig transportlösning och transportväg.
              Men den fullkomliga möjligheten finns inte längre.
            </seg>
            <seg xml:id="i-5c57a11ad1dbd765-0">
              Inlandsbanan har ändå alla möjligheter att även i framtiden bli
              en viktig länk för smarta transportlösningar, inte minst för transporter
              från skogsbruket.
            </seg>
            <seg xml:id="i-54ec0c459f9b9447-0">
              I början av hösten deltog jag i en flera dagar lång skogsexkursion
              utefter Inlandsbanan. Vi fick beskåda den nya terminalen i Hoting,
              som ligger mellan Dorotea och Strömsund. Där var man i full gång
              med att lasta skogens virke. Det här är en toppenbra utveckling.
            </seg>
            <seg xml:id="i-fa145b1ce60fa05f-0">
              Jag vill påstå att Inlandsbanan i ensamt majestät bidrar till
              att möjliggöra transporter av både människor och gods från nord
              till syd i Sveriges inland. Den är också en stor turistattraktion.
              Längden på banan är 1 100 kilometer.
            </seg>
            <seg xml:id="i-f6d1567ea2c8420f-0">
              Inlandsbanan behöver den svenska riksdagens helhjärtade stöd.
              Jag tror inte att vi har råd att inte rusta denna bana för framtiden.
              Den knyter samman Nordnorge med Sverige och södra Norge och avlastar
              vägsystemet.
            </seg>
            <seg xml:id="i-d0587ff3005beecd-0">
              Den behövs ur säkerhetssynpunkt som omledningsbana för framtida
              förutsättningar för företagande, specifikt i Norrlands inland.
              Den kan trafikeras av lok med alternativa, förnybara bränslen.
            </seg>
            <seg xml:id="i-26843871894e9403-0">
              Framtiden behöver de här energieffektiva, lönsamma, säkra och
              miljömässigt hållbara transportlösningarna. Med sitt strategiska
              läge är Inlandsbanan en viktig del av vårt nationella och nordiska
              järnvägsnät.
            </seg>
            <seg xml:id="i-cb7d904faa6af2b1-0">
              Miljöpartiet tycker att det är viktigt att vi satsar på järnvägar.
            </seg>
          </u>
          <note xml:id="i-6c94dbfa4ad76908-0">
            I detta anförande instämde Stina Bergström (MP).
          </note>
          <note type="speaker" xml:id="i-45632f379f079037-0">
            Anf. 114 EDWARD RIEDL (M):
          </note>
          <u who="edward_riedl_032876" xml:id="i-3b2bc333bf544cad-0">
            <seg xml:id="i-6aa22e2ef5988a45-0">
              Fru talman! Mina moderata vänner och alliansvänner har sagt mycket
              klokt. Jag ska inte upprepa det. Det vore att ta onödig tid i
              anspråk. Jag tänker därför förhålla mig till en fråga, och det
              är Öresundsbron. Det finns nämligen en risk att de fyra oppositionspartierna
              går ihop och fäller regeringen på just den här punkten.
            </seg>
            <seg xml:id="i-3479aed47daaf81c-0">
              Låt oss vara uppriktiga. Infrastruktur, oavsett i vilken region
              i landet vi befinner oss, kommer att kunna samla alla partier
              över gränserna. Man kommer att kunna samla näringslivet, man kommer
              att kunna samla organisationer av alla möjliga slag, och man kommer
              att vara enig om att i just vår region är det viktigt med infrastruktur.
              Jag tror inte att det råder något tvivel om den saken.
            </seg>
            <seg xml:id="i-017c536f50a24eae-0">
              En enkel resa från Malmö till Köpenhamn kostar i dag 100 kronor.
              Konsekvensen av detta beslut är en höjning med 3 kronor och 20
              öre.
            </seg>
            <seg xml:id="i-63392850b90d07e0-0">
              När jag flyger till Helsingfors från Umeå, där jag bor, åker
              jag Arlanda Express in till Helsingforss central. För en enkelbiljett
              där betalar jag i dag 250 kronor. Det kan vara bra med ett perspektiv.
            </seg>
            <seg xml:id="i-35b6d8e681c812bd-0">
              3 kronor och 20 öre på en enkelresa kan inte benämnas som en
              chockhöjning av avgifterna. Det är fortfarande mycket billigt
              att ta sig över Sundet.
            </seg>
            <seg xml:id="i-25f48f4882c8ee5e-0">
              Öresundsbron är av nationellt intresse. Det ska vi givetvis inte
              sticka under stol med så är det. Men Öresundsbron är också ett
              regionalt intresse. Det är genom en regional medfinansiering som
              infrastrukturprojekt kan bli verklighet. Det var så bron kom till.
              Men alldeles för få resenärer från början gjorde att staten gick
              in och tog en del av kostnaderna. Det är viktigt med den korta
              historieskrivningen.
            </seg>
            <seg xml:id="i-537acc0ed9f1677b-0">
              I dag har vi kommit till en punkt där vi har fler resenärer över
              bron än vad jag tror att de flesta hade kunnat drömma om när bron
              planerades. Det går så bra att det diskuteras och funderas över
              ytterligare en fast förbindelse över Sundet. Det är då högst rimligt
              att vi höjer avgifterna på det marginella sätt som regeringen
              föreslår.
            </seg>
            <seg xml:id="i-0fcc3b4ea1c0e6a6-0">
              Om de fyra oppositionspartierna nu röstar ned regeringen ser
              jag tre allvarliga konsekvenser framför mig.
            </seg>
            <seg xml:id="i-cd65a7881c673bfa-0">
              För det första innebär de uteblivna avgiftshöjningarna att man
              måste ta in pengarna i andra delar av systemet. Det innebär avgiftshöjningar
              i andra delar av landet alternativt minskade investeringar i andra
              delar av landet. Det blir den direkta konsekvensen, för det finns
              ingen som kan trolla fram pengar.
            </seg>
            <seg xml:id="i-3ae1f38750f8ade4-0">
              För det andra handlar det om andra viktiga infrastrukturprojekt
              runt om i landet, både de som är beslutade och de som planeras.
              Om regional medfinansiering inte fungerar på Öresundsbron kommer
              det givetvis att vara problematiskt även på andra håll i landet.
              Flera har varit inne på det.
            </seg>
            <seg xml:id="i-8922397ebe898eb3-0">
              För det tredje har jag en farhåga när det gäller det som många
              har pratat om. Öresundsregionen är en expansiv region, och det
              är viktigt för Sverige att den fortsätter att vara en expansiv
              region. Men vill man ha en andra fast broförbindelse över Sundet
              är det ett märkligt sätt att resonera att en så stark region inte
              klarar en enkelprishöjning med 3 kronor och 20 öre.
            </seg>
            <seg xml:id="i-311ea1578c024230-0">
              Regional medfinansiering är viktigt för att förverkliga infrastruktur
              i Norrland, Helsingfors, Västra Götaland och även Skåne.
            </seg>
            <seg xml:id="i-64802b3048e5331a-0">
              Fru talman! Att fälla regeringens förslag om höjda banavgifter
              på Öresundsbron kan säkert vara kortsiktigt populärt i delar av
              Skåne, men det kommer att innebära negativa konsekvenser för infrastrukturen
              i hela Sverige.
            </seg>
          </u>
          <note xml:id="i-c8f71919e4b15518-0">
            Med detta yrkar jag bifall till förslaget i betänkandet och avslag
            på reservationerna.
          </note>
          <note type="speaker" xml:id="i-a7e5d84f3c516b89-0">
            Anf. 115 LEIF JAKOBSSON (S) replik:
          </note>
          <u who="leif_jakobsson_79f517" xml:id="i-dc0e0a7d576017d5-3">
            <seg xml:id="i-a91d750a73ad701e-0">
              Fru talman! Jag tar replik framför allt för att rätta till en
              del saker men också ställa en fråga.
            </seg>
            <seg xml:id="i-44be2c01601979fe-0">
              3:20 Edward Riedl vet precis lika bra som jag att det inte är
              det som hans partikamrater i Skåne är upprörda över, utan det
              är vad som kommer i förlängningen av att man river upp beslutet
              från 1999.
            </seg>
            <seg xml:id="i-2e6c7b25d7c9be6e-0">
              Du pratar om att man måste vara med och finansiera. Ja, nästan
              hela brons alla kostnader finansieras av oss som åker bil över
              den bron. Det är väl det mest medfinansierade projekt som över
              huvud taget finns och har funnits i Sverige. Det där var lite
              tramsigt.
            </seg>
            <seg xml:id="i-1ec2b68c8b95d0f2-0">
              Sedan är det historieskrivningen. Beslutet 1999 togs för att
              det var för få resenärer på tågen på den tiden. Ja, det var det
              kanske, för bron var inte byggd då. Det här beslutet togs innan
              bron byggdes och invigdes, och det togs därför att det var ett
              mycket medvetet val att gynna kollektivtrafiken och tågtrafiken.
              Det kanske är lite svårt att använda den argumentationen.
            </seg>
            <seg xml:id="i-ec765d8a7cc5e31f-0">
              Nu kommer frågan, och det här kan vara bra att höra inte minst
              för män och kvinnor i mitt landskap. Edward Riedl säger att det
              är mycket billigt att åka över bron i dag. Jag upprepar då vad
              jag berättade tidigare: Om jag köper ett månadskort och åker tåg
              17 kilometer kostar det i dag 1 900 kronor. Är det billigt? Är
              det så billigt att Edward Riedl tycker att det skulle vara okej
              med det som Trafikverket har förutskickat och som Region Skåne
              och Öresundskommittén har reagerat på? Det är inte vi som säger
              att det ska kosta 2 700 kronor i månaden att åka tåg 17 kilometer.
              Är det också billigt? Eller var går gränsen för billigt för oss
              skåningar?
            </seg>
          </u>
          <note type="speaker" xml:id="i-e5e1a4fdfb92d30e-0">
            Anf. 116 EDWARD RIEDL (M) replik:
          </note>
          <u who="edward_riedl_032876" xml:id="i-3b2bc333bf544cad-1">
            <seg xml:id="i-410518916b56bacd-0">
              Fru talman! Det är två delar. Till att börja med skulle de 324
              miljoner kronor som staten varje år går in och finansierar det
              här med kunna komma från regionen. Dock har ingen föreslagit det.
              Det som i dag tas ut på bron är till stor del vägavgifterna, och
              ytterligare 2 miljoner kronor kommer från banavgifter på järnvägen.
              Konsekvensen av ett beslut i kammaren i dag är, som sagt, ytterligare
              3 kronor och 20 öre. Om man sedan tycker att konsekvenserna blir
              oöverstigliga och att man inte klarar av att bära tillväxten i
              Region Skåne med denna höjning har riksdagen alltid möjligheten
              att ta tillbaka diskussionen.
            </seg>
            <seg xml:id="i-6bf2d0b2752fc9ae-0">
              Jag var snabb i tungan, men vi kan konstatera att jag hade rätt
              i sak i alla fall. Det åkte alldeles för få resenärer över bron
              1999. Det kan jag hålla med om. Det var möjligen den roliga delen
              av kommentaren.
            </seg>
            <seg xml:id="i-f99c18bd58172346-0">
              Den andra delen gäller regional medfinansiering. När man fick
              bron till stånd var det precis som man gör i alla andra delar
              av landet när man pratar om medfinansiering. Det måste vara rimligt
              att en del av projekten är ett nationellt intresse. Men det finns
              också ett regionalt intresse. För att få dessa infrastrukturprojekt
              byggda ser man till att gå in med en del regionala pengar. Det
              kan vara höjda banavgifter och annat.
            </seg>
            <seg xml:id="i-9e53f91ce1407550-0">
              När vi till exempel vill bygga Norrbotniabanan i den norra delen
              av Sverige är det också ett riksintresse att se till att malmen
              kommer ut och att människor lätt kan röra sig längs Norrlandskusten.
              Det är samma resonemang där. Höjda banavgifter är ett sätt att
              finansiera det på.
            </seg>
            <seg xml:id="i-56869840fde992b2-0">
              Jag tycker att det är synd att fatta ett sådant här beslut i
              kammaren i dag. Oavsett om vi pratar om bron i Sundsvall, projekt
              i Västsverige eller vad det än är, är konsekvensen att det blir
              lite problematiskt med just den regionala medfinansieringen.
            </seg>
          </u>
          <note type="speaker" xml:id="i-264ca408ef85c7d5-0">
            Anf. 117 LEIF JAKOBSSON (S) replik:
          </note>
          <u who="leif_jakobsson_79f517" xml:id="i-dc0e0a7d576017d5-4">
            <seg xml:id="i-23dd92b62ed114c1-0">
              Fru talman! Jag vet inte om Edward Riedl lyssnade på mitt inlägg,
              men jag citerade hans partikamrat Pia Kinhult som är ordförande
              i Region Skåne. Hon skrev som svar till din utskottsgruppledare
              och din minister att under åren 19932008 kom 60 procent 6 kronor
              av 10 av all medfinansiering till infrastruktur i Sverige från
              Skåne. Vi vet vad medfinansiering är. För Citytunneln som invigdes
              för några veckor sedan har regionen betalat över 1 miljard kronor
              i medfinansiering därför att det fanns en regional nytta. När
              det gäller Öresundsbron är den absolut övervägande delen av finansieringen
              medfinansiering. Det är de som kör över bron som betalar den.
              Det här är väldigt underliga argument.
            </seg>
            <seg xml:id="i-0fad8d81682a9724-0">
              Jag vill ändå återkomma till min fråga. Edward Riedl sade att
              det är mycket billigt att åka över Öresundsbron. Då ställer jag
              frågan igen: Är det okej med 1 900 kronor för ett månadskort på
              17 kilometer järnväg? Det är än värre för de ungdomar som åker
              mellan Lund och Köpenhamn, för de får redan i dag betala närmare
              3 000 kronor i månaden för att kunna åka till jobbet. Det priset
              kommer att höjas.
            </seg>
            <seg xml:id="i-b805c65145258e36-0">
              Återigen: Det är ingen elak opposition som har suttit och räknat
              ut det här. Det är vad Region Skåne och Öresundskommittén har
              kommit fram till efter den skrivelse som Trafikverket skickat
              till dem.
            </seg>
            <seg xml:id="i-ad449021673853ea-0">
              De 3:20 som du pratar om är första steget. Det är helt uppenbart.
              Det är därför dina partikamrater är så fruktansvärt arga. Vi är
              inte rädda för att betala för oss, men det ska inte vara särlösningar
              för en trafiklösning. Tågen över bron ska inte extrabeskattas.
              Det är därför upprördheten är så stor.
            </seg>
          </u>
          <note type="speaker" xml:id="i-d31003e69e50155c-0">
            Anf. 118 EDWARD RIEDL (M) replik:
          </note>
          <u who="edward_riedl_032876" xml:id="i-3b2bc333bf544cad-2">
            <seg xml:id="i-3c802408add7e53c-0">
              Fru talman! Utan regional medfinansiering kommer en hel del framtida
              projekt aldrig att bli verklighet. Det tror jag är den viktiga
              signalen efter dagens debatt: Det är så det kommer att se ut på
              andra håll i landet projekt som har ett nationellt intresse men
              också ett regionalt intresse kommer kanske inte att bli verklighet
              när man gör på detta sätt. Jag tycker att det är väldigt tråkigt.
            </seg>
            <seg xml:id="i-a37bc0d884a20e69-0">
              Många har liksom ministern varit tydliga det var därför jag inte
              ville gå in långt i debatten. Det finns ingen som vill chockhöja
              priserna över Sundet, utan det finns en tanke med att vi ska ha
              ett gott resande och ha en expansiv region. Ingen har föreslagit
              det man målar upp från den andra sidan, som jag tycker är lite
              tråkigt att man gör.
            </seg>
            <seg xml:id="i-1100ff4fe5017643-0">
              Utskottet har efter diskussion med allianskamraterna från just
              Skåne sagt att det ska bli en återrapportering. Man ska se hur
              detta påverkar vad som händer. Det är väl klokt.
            </seg>
            <seg xml:id="i-faaf72e921ef9ab0-0">
              Återigen avslutningsvis: Jag tycker att det i dag är relativt
              billigt att resa över Sundet. En enkelbiljett kostar 100 kronor.
              Jag betalar mer än det dubbla när jag åker från Umeå och kommer
              ned till Arlanda och sedan åker Arlanda Express in till Helsingforss
              city. Det är inte orimliga kostnader det var dit jag försökte
              komma.
            </seg>
            <seg xml:id="i-051a70b8e03f7248-0">
              Det är väl en kombination av att Skånetrafiken är väldigt välskött.
              Länstrafiken i Skåne har en av de lägsta skattefinansieringsgraderna
              om vi jämför med övriga Sverige. Det är väl bra att man är duktig.
              Men det öppnar också upp möjligheter som är mycket svårare på
              andra håll i landet.
            </seg>
          </u>
          <note type="speaker" xml:id="i-85553e3cc0207932-0">
            Anf. 119 ELIZA ROSZKOWSKA ÖBERG (M):
          </note>
          <u who="eliza_roszkowska_oberg_2004e0" xml:id="i-8ee26526e26af0ce-0">
            <seg xml:id="i-6c9e50b8340f4bf8-0">
              Fru talman! Utgiftsområdet kommunikationer, som vi debatterar
              just nu, behandlar inte bara frågor om vägar, järnvägar, sjöfart,
              luftfart och avgifter på Öresundsbron utan även om frågor som
              gäller post, IT och elektroniska kommunikationer.
            </seg>
            <seg xml:id="i-e717df9c5af7ce7a-0">
              Informationstekniken som vi kort kallar IT måste sätta människan
              i centrum, och IT-politiken måste sätta människan i centrum. IT
              ska underlätta vardagen för människor och företag och bidra till
              bättre livskvalitet.
            </seg>
            <seg xml:id="i-feec126d7fe9b19c-0">
              Informationsteknik följer oss under vår resa genom livet. Hela
              resan måste fungera, brukar vi säga på transportområdet, men det
              måste gälla även IT-området.
            </seg>
            <seg xml:id="i-cabcd77d6df32be4-0">
              Resan börjar redan i tidig skolålder. Vi ser att det behövs IT-kunskaper
              i skolan. Det behövs lärare som både vill och kan använda IT som
              verktyg i lärandet. Och IT-kunskaper behövs i elevernas framtida
              arbetsliv.
            </seg>
            <seg xml:id="i-de2c08a335e861e8-0">
              IT är en viktig faktor som skapar jobb, främjar innovationer
              samt bidrar till ekonomisk tillväxt och ökad internationell konkurrenskraft.
              Här är politikens roll att skapa spelregler och förutsättningar
              för att marknader fungerar. Vi bör även främja e-handel och riva
              hinder för en gemensam digital inre marknad inom EU.
            </seg>
            <seg xml:id="i-8f6cf08958065455-0">
              Vi fortsätter att sträva efter ökad digital delaktighet. Det
              finns mycket stora potentialer när det gäller minskad miljöpåverkan
              tack vare IT. De offentliga e-tjänsterna bör utformas utifrån
              människan, så att de är enkla att använda. En förutsättning är
              tilliten till tekniken, så att människor vågar använda olika tjänster.
            </seg>
            <seg xml:id="i-d655063f98aa1fe6-0">
              Senare i livet behöver var och en någon gång sjukvård, och även
              där kan IT hjälpa till. Här gäller det självfallet att ha patienten
              i centrum. Patientdatasäkerheten är en fråga på liv och död.
            </seg>
            <seg xml:id="i-a08e08fedec4805f-0">
              Även på äldre dagar spelar IT en viktig roll. Här kan elektroniska
              kommunikationer hjälpa till när man ska hålla kontakt med familjen
              och vänner och även utföra olika ärenden på webben gentemot kommunen,
              Skatteverket eller andra myndigheter.
            </seg>
            <seg xml:id="i-72ed4b05cb092f0d-0">
              Inte minst viktig är IT på transportområdet. Där talar vi om
              IT:s intelligenta transportsystem. Det finns stor potential där
              för effektivare, säkrare och miljövänligare transporter.
            </seg>
            <seg xml:id="i-e809b3f904cdcf9f-0">
              Fru talman! En politik för IT genom hela livet måste vara ansvarsfull,
              teknikneutral och långsiktig och utgå från människan. Jag yrkar
              bifall till utskottets förslag och avslag på samtliga reservationer.
            </seg>
          </u>
          <note type="speaker" xml:id="i-0188c517b69eebb3-0">
            Anf. 120 JAN LINDHOLM (MP):
          </note>
          <u who="jan_lindholm_73d248" xml:id="i-da0ccd51e43826c1-0">
            <seg xml:id="i-b9b9c8c838baf0e0-0">
              Fru talman! Först vill jag bara säga att det är lite märkligt
              att göra en jämförelse mellan Öresundsbron och Arlandabanan. Öresundsbron
              har tillkommit för att skapa en arbetsmarknadsregion. Arlanda
              ingår i arbetsmarknadsregionen Helsingfors. Där kan man använda
              sig av SL och månadskort på SL om man vill ta sig till arbetsplatsen
              Arlanda. Arlanda Express är till för en annan resandekategori.
              Jag tycker att jämförelsen är felaktig.
            </seg>
            <seg xml:id="i-3132c3423e465d73-0">
              Men det var inte för att säga detta som jag satte upp mig på
              talarlistan utan för att försöka fullfölja något av den argumentation
              som Jonas Sjöstedt förde fram mycket bra tidigare.
            </seg>
            <seg xml:id="i-4638f6462cae791d-0">
              Vi har ett Sverige norr om Dalälven, ett Sverige där sysselsättningen
              till stor del bygger på skogen och malmen. Som Jonas Sjöstedt
              mycket riktigt påpekade står många företag i begrepp att öka sina
              produktionsvolymer. Svårigheten är att transportera produkterna
              till hamnen i Göteborg. Många företag vill också förlänga sin
              förädlingscykel och även på det sättet bidra till att öka antalet
              arbetstillfällen.
            </seg>
            <seg xml:id="i-a54104ee7d270b84-0">
              Vi har i norra Sverige, norr om Dalarna, väldigt många möjligheter
              att öka sysselsättningen och skapa mycket ny välfärd och resurser
              för Sveriges framtid och utveckling. Problemet är just infrastrukturen.
            </seg>
            <seg xml:id="i-8fb472c3e3ce8f45-0">
              I början satt jag på mitt arbetsrum och lyssnade till debatten,
              men sedan kunde jag inte låta bli utan gick för någon timme sedan
              hit och lyssnade på den fortsatta debatten.
            </seg>
            <seg xml:id="i-b9d1ac13c15a2f63-0">
              Ni måste vara medvetna om att den smalaste flaskhalsen i systemet
              är järnvägssträckan mellan Falun och Borlänge. Det finns en motion
              om det som i betänkandet är avstyrkt bland ett stort antal andra
              motioner. Där är den maximala transportkapaciteten 69 tågpassager
              per dygn. De utnyttjas fullt ut. Det innebär att det inte finns
              några minuter för att rulla ut underhållsutrustning på den banan
              inte någon gång under dygnet, någon gång under året. Det är ett
              problem. Men trots att 69 passager är det teoretiska maximumet
              lyckas man ibland klämma in 71 passager.
            </seg>
            <seg xml:id="i-9359237c525a4c1d-0">
              Det handlar om en kort sträcka det är 18 kilometer mellan orterna
              men banan är mycket gammal och kurvig och är därför ungefär 22
              kilometer lång. Det finns två mötesplatser på den. Det kan ta
              över en halv timme att åka tåg på den sträckan, trots att det
              i den plan som finns och det projekt som är framtaget av Banverket
              skulle ta sju minuter med den nya, raka sträckning som är tänkt.
            </seg>
            <seg xml:id="i-41d84f48c557f8b6-0">
              Detta är den investering som jag tror skulle vara mest lönsam.
              Där tänkte jag fullfölja Jonas Sjöstedts resonemang. Han pratade
              bra om vad som händer när man inte kan ta godset på järnväg. Då
              hamnar det på långtradare, där ett ekipage kan väga över 100 ton.
              Tyvärr räcker inte stålpendeln till, utan det blir leveranser
              ned till oss från Norrland på lastbil.
            </seg>
            <seg xml:id="i-f87c83a0b263ff82-0">
              När en sådan lastbil kör på en väg sliter den motsvarande 70
              000 personbilar när den kör förbi en enda gång. Om ni i trafikutskottet
              ska se till att vi får våra underhållspengar att räcka och verkligen
              vill bidra till att sänka kostnaderna för samhället, då är det
              viktigaste att flytta det tunga godset till järnvägen. Då räcker
              vägunderhållet många gånger om. Om vi ska förvalta vårt vägkapital,
              som är kärnan när vi vill transportera våra varor, då ska vi flytta
              det tunga godset till järnvägen. Det är den smalaste flaskhalsen
              i Sverige. Det är den som ni först ska åtgärda.
            </seg>
          </u>
          <note type="speaker" xml:id="i-143cc36670750446-0">
            Anf. 121 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-dcc4efa61c8c87a5-0">
            <seg xml:id="i-19d0db001a75dea9-0">
              Fru talman! Jag hade önskat att statsrådet Anna-Karin Hatt hade
              varit kvar i lokalen. Hon var nämligen inte här i går när vi diskuterade
              regionalpolitiken. Och hon ville inte diskutera regionalpolitik
              i dag heller, förstod jag av det jag såg på tv:n förut. Det är
              lite synd, tycker jag. De här två betänkandena, trafikutskottets
              och näringsutskottets, står nämligen mycket nära varandra. Ja,
              närmare än så kan inte två olika politikområden komma varandra.
            </seg>
            <seg xml:id="i-33524099c9967a6d-0">
              Jag menar att om man ska ha en bra regionalpolitik måste man
              också ha en bra trafikpolitik. Ska man lyckas med regionalpolitiken
              måste man satsa på kommunikationer.
            </seg>
            <seg xml:id="i-6771169ad9ae9eab-0">
              Jag skulle ha ställt en fråga till statsrådet Anna-Karin Hatt
              om hon hade varit här. Men jag får i stället vända mig till Edward
              Riedl, för han sade en sanning, en sanning som gör mig väldigt
              orolig. Han sade så här: Utan regional medfinansiering blir ett
              antal infrastrukturprojekt inte av.
            </seg>
            <seg xml:id="i-05faa2abcf645f3e-0">
              Det är precis det jag är rädd för. Den här planen förutsätter
              nämligen väldigt mycket regional medfinansiering. Jag har hört
              en siffra på upp till 80 miljarder för den här 1112-årsperioden,
              som hela planen är för.
            </seg>
            <seg xml:id="i-def5923eb76468da-0">
              Om man nu inte har råd att medfinansiera innebär det per automatik
              att ett antal projekt inte blir av. Varför blir jag orolig för
              det? Jo, jag vill att hela Sverige ska kunna leva, precis som
              i princip alla partier uttalar i betänkandet när det gäller regionalpolitiken.
              Men om man inte får till kommunikationerna blir inte det som gäller
              regionalpolitiken heller av.
            </seg>
            <seg xml:id="i-f53fb6a723b2b6d5-0">
              Jag är, som sagt, orolig för att den borgerliga trafikpolitiken
              gör att regionalpolitiken inte kommer att fungera.
            </seg>
          </u>
          <note xml:id="i-c96e72f527de8d5d-1">
            Överläggningen var härmed avslutad.
          </note>
          <note xml:id="i-f1ecf7bc474ba4fb-0">
            9 § Samhällsekonomi och finansförvaltning
          </note>
          <note xml:id="i-14a0b781204566c4-1">
            Föredrogs
          </note>
          <note xml:id="i-3cb70bcdd6b8141d-0">
            Förste vice talmannen konstaterade att ingen talare var anmäld.
          </note>
          <note xml:id="i-1e28347bbca16636-0">
            10 § Allmänna bidrag till kommuner
          </note>
          <note xml:id="i-14a0b781204566c4-2">
            Föredrogs
          </note>
          <note type="speaker" xml:id="i-b3ac959837e372b7-0">
            Anf. 122 JENNIE NILSSON (S):
          </note>
          <u who="jennie_nilsson_c9c6be" xml:id="i-864332f5a91bdc38-0">
            <seg xml:id="i-849dbeeefdef6ec7-0">
              Fru talman! Sjunkande resultat i skolan, underbemannade demensavdelningar,
              liggsår och snöröjning det är några exempel på vad dagens debatt
              om allmänna bidrag till kommunerna handlar om. Det handlar om
              summan och resultatet av den samlade politiken, om att ta ansvar
              och om färdriktning.
            </seg>
            <seg xml:id="i-b797a00771ac2274-0">
              Tyvärr kan man konstatera, efter att ha läst den borgerliga majoritetens
              betänkande, att alla dessa saker som upprör och berör människor
              i deras vardag och som präglar samhällsdebatten tycks ha gått
              spårlöst förbi. Trots att kommunsektorn enligt regeringens egna
              beräkningar kommer att ha ett negativt finansiellt sparande under
              mandatperioden och inte ens bedöms klara kraven på god ekonomisk
              hushållning under nästa år levereras inga stora insikter om ansvar
              eller någon ny tydlig färdriktning för framtiden.
            </seg>
            <seg xml:id="i-8b25c392f0534f6b-0">
              Man nöjer sig med att konstatera att den kommunala sektorn har
              stor betydelse för såväl välfärden som sysselsättningen samt att
              den kommunala sektorns ekonomiska utveckling är beroende av hur
              väl ekonomin generellt utvecklas, vilket givetvis är sant. Men
              man borde dessutom ha lagt till hur och på vilket sätt den ekonomiska
              politiken utformas.
            </seg>
            <seg xml:id="i-3df978f56aae6d1f-0">
              Tittar man lite närmare på kommunernas ekonomi och därmed också
              på deras förutsättningar att bedriva en bra skola, vård och omsorg
              kan man nämligen lätt identifiera ett antal orosmoment som är
              direkt kopplade till och en konsekvens av den borgerliga regeringens
              politik.
            </seg>
            <seg xml:id="i-683a5a45f56c9c52-0">
              Delvis handlar det om grundläggande förutsättningar, att faktiskt
              få besked i rimlig tid om vilka pengar man har att spendera. Att
              göra som den här regeringen, ge tillfälliga bidrag med kort framförhållning,
              är inte seriöst. Det resulterar i att pengarna inte kan användas,
              åtminstone inte till det som var behovet och, gissar jag, tanken.
            </seg>
            <seg xml:id="i-6109b7982b01db25-0">
              Det förhållandevis stora överskottet på 21 miljarder som kommunsektorn
              enligt prognosen kommer att få för i år, trots dålig konjunktur
              och stora behov, förklaras av SKL i huvudsak med att pengarna
              aviserades sent och var av tillfällig karaktär.
            </seg>
            <seg xml:id="i-52da456708d59309-0">
              Delvis handlar det om politiken och prioriteringarna i stort.
              Förra mandatperioden präglades av stora skattesänkningar som finansierades
              med neddragningar i trygghetssystemen. Med budskapet att man skulle
              bekämpa utanförskapet infördes stelbenta tidsgränser, sänkta ersättningsnivåer
              och utförsäkringar från a-kassan och sjukförsäkringen. Det är
              något som resulterat i att människor nu slussas från trygghetsförsäkringar
              till kommunernas försörjningsstöd, vilket är detsamma som socialbidrag.
            </seg>
            <seg xml:id="i-32075f14bb7890e7-0">
              Socialstyrelsens statistik för tredje kvartalet i år visar att
              kommunernas utbetalningar av ekonomiskt bistånd, inklusive introduktionsersättning,
              fortsätter att öka, trots att konjunkturen i övrigt har stabiliserats.
            </seg>
            <seg xml:id="i-162686d05f24e103-0">
              Hur någon blir mindre sjuk, mindre arbetslös eller, för den delen,
              mindre i utanförskap för att ersättningsdagarna tar slut eller
              hur en bidragslinje kan vara en arbetslinje bara för att man väljer
              att kalla den så är oklart. Men summan av politiken är att kommunerna
              får betala notan.
            </seg>
            <seg xml:id="i-a034db2c41c52d6a-0">
              Till det ska läggas den misslyckade arbetsmarknadspolitiken,
              där aktiva åtgärder byttes mot passivitet. Genom att välja att
              inte investera i utbildning och omställning har man skapat ett
              läge där arbetskraftsbristen nu växer snabbare än vad arbetslösheten
              sjunker. Ett flertal tillväxtbranscher rapporterar svårigheter
              att rekrytera personal med rätt kompetens samtidigt som arbetslösheten
              biter sig fast på farligt höga nivåer.
            </seg>
            <seg xml:id="i-b20f2b04bf75bc25-0">
              Vice riksbankschefen Svante Öberg har varnat för att obalanserna
              på arbetsmarknaden kan leda till ytterligare ränteökningar, något
              som kostar, inte bara för landets villaägare, utan också för Sveriges
              kommuner och landsting.
            </seg>
            <seg xml:id="i-6f238c0419ed58c2-0">
              Fru talman! Sverige har likt vår omvärld gått igenom en internationell
              lågkonjunktur. En kraftig nedgång återspeglar sig nu i en lika
              kraftig uppgång. Vi har klarat krisen bra jämfört med de flesta
              andra länder, mycket tack vare de erfarenheter och lärdomar vi
              drog av 90-talskrisen. Kvar står dock fortfarande kommuners och
              landstings sårbarhet vid konjunkturnedgångar. Människor blir inte
              mindre sjuka, de dementa behöver inte mindre tillsyn och våra
              barn behöver inte mindre hjälp och stöd i skolan bara för att
              de ekonomiska förutsättningarna försämras.
            </seg>
            <seg xml:id="i-a6e6c0e2092f0722-0">
              Vill vi ha en bra och jämn kvalitet i skolan, vården och omsorgen
              måste statsbidragen värdesäkras och kombineras med en aktiv och
              ansvarstagande politik för omställning. Varje konjunkturnedgång
              betyder att jobb och arbetstillfällen försvinner. Och vi vet att
              de nya jobb som växer fram i uppgången många gånger inte är desamma
              som de som försvann.
            </seg>
            <seg xml:id="i-5a188fdb70fccd0b-0">
              Just förmågan till omställning har varit Sveriges och den svenska
              modellens signum. Men det sker inte av sig självt. Det kräver
              investeringar i forskning och i produktutveckling, i infrastruktur
              och i utbildning. Det gäller att identifiera var uppgången kommer
              och vilken kompetens som kommer att behövas, och det måste finnas
              fungerande trygghetssystem som gör att människor vill och vågar
              ta klivet från det gamla till det nya.
            </seg>
            <seg xml:id="i-46e23c3bf5f9cce9-0">
              Fru talman! Det är dessa insikter och erfarenheter som ligger
              till grund för våra förslag. Vi vill ha en annan färdriktning,
              för vi vet att Sverige kan bättre. Vi vill ha en politik som skapar
              långsiktigt hållbara förutsättningar för vår gemensamma välfärd,
              men vi har också klart högre ambitioner.
            </seg>
            <seg xml:id="i-8450ef2bdbbfb0b4-0">
              Vi anser att kvaliteten i skolan, vården och omsorgen behöver
              förbättras, att det behövs fler lärare i skolan, inte 3 000 färre,
              att det behövs mer personal och bättre bemanning inom vården,
              inte sämre, och att utvecklingen nu går åt fel håll.
            </seg>
            <seg xml:id="i-577d72ce003db672-0">
              I den senaste PISA-rapporten, som är en internationell jämförelse
              av elevers kunskaper, kan man konstatera att svenska elevers resultat
              sjunker i såväl matematik och naturvetenskap som läsförståelse.
              Vi går också från en topposition när det gäller att ha en likvärdig
              skola till att vara ett medelmåttigt land. Elevers socioekonomiska
              bakgrund har numera större genomslag i Sverige än i OECD-genomsnittet.
              Skillnaden mellan infödda elever och elever med utländsk bakgrund
              är bland de högsta i hela OECD.
            </seg>
            <seg xml:id="i-dea8067c5fa06180-0">
              Demensavdelningar som lämnas obemannade på natten, liggsår och
              personal som mår dåligt av att inte räcka till har blivit vardag
              för alltför många inom vård och omsorg.
            </seg>
            <seg xml:id="i-d7aa63bfbea7429c-0">
              Snöar det för mycket måste kanske gatubelysningen släckas när
              budgeten inte räcker till.
            </seg>
            <seg xml:id="i-7b52810916768918-0">
              Trots detta avvisade den borgerliga majoriteten i samband med
              att ramarna antogs vårt budgetförslag som innebar 6,6 miljarder
              mer än den borgerliga regeringens förslag till kommuner och landsting,
              pengar som var tänkta att användas bland annat till mindre barngrupper
              i förskolan, fler lärare i grundskolan, ökad personaltäthet i
              äldreomsorgen, kortare kötider i sjukvården, kompetensutveckling,
              fortbildning med mera.
            </seg>
            <seg xml:id="i-79c3535965187e0e-0">
              Fru talman! Med anledning av det rambeslut som redan är taget,
              som ju innebär att de ambitioner och de satsningar vi hade önskat
              för Sverige nu inte är möjliga, har vi socialdemokrater tillsammans
              med Vänsterpartiet och Miljöpartiet valt att i detta betänkande
              redovisa våra synpunkter i ett särskilt yttrande.
            </seg>
            <seg xml:id="i-e3a24c04239c775b-1">
              (Applåder)
            </seg>
          </u>
          <note type="speaker" xml:id="i-b0c38f8114e46db6-0">
            Anf. 123 JONAS ERIKSSON (MP):
          </note>
          <u who="jonas_eriksson_d455a5" xml:id="i-9821c1621310f291-2">
            <seg xml:id="i-bb0ba4f1d9cbeae0-0">
              Fru talman! Jag tror att vi alla kan instämma i att den globala
              ekonomins utveckling är komplex och svårförutsägbar. Det som började
              som en finansiell oro i USA för ett par år sedan utvecklades till
              en oväntat djup internationell kris som också allvarligt påverkat
              Sverige.
            </seg>
            <seg xml:id="i-7718a7c68c55d802-0">
              Under krisen har antalet sysselsatta i Sverige minskat och arbetslösheten
              ökat. Tusentals jobb har försvunnit, inte minst i den kommunala
              verksamheten.
            </seg>
            <seg xml:id="i-a42a06afc7881c53-0">
              Under 2010 har den globala konjunkturen vänt. Sverige är ett
              av de länder där återhämtningen varit mycket stark. Vi har dock
              fortfarande hög arbetslöshet, vilket påverkar kommunernas och
              landstingens skatteunderlag negativt.
            </seg>
            <seg xml:id="i-4225b4fe787136ea-0">
              Kommunsektorn har trots krisen redovisat överskott. Det kan bland
              annat förklaras med tillfälliga konjunkturstöd från staten och
              en snabbt upparbetad krismedvetenhet i kommunerna och landstingen.
              Man har hållit tillbaka konsumtionen och nyanställningarna för
              att klara av att hålla sina budgetar i balans. Sveriges kommun-
              och landstingspolitiker har tagit ett stort ansvar i arbetet med
              att anpassa den kommunala verksamheten efter plånboken.
            </seg>
            <seg xml:id="i-1c346fba6bd87d8a-0">
              Detta har förstås inte gått obemärkt förbi. Sysselsättningen
              i den offentligt finansierade välfärden har som jag tidigare nämnt
              minskat, och önskvärd kvalitetsutveckling har fått stå tillbaka.
              Regeringen bedömer själv i sin budgetproposition att även 2010
              kommer att vara ett år med många uppsägningar i den skattefinansierade
              välfärden.
            </seg>
            <seg xml:id="i-3a0e70fb82768757-0">
              Enligt Sveriges Kommuner och Landsting räcker inte de väntade
              ökningarna av skatteintäkter 20112012 till för att kompensera
              utfasningen av regeringens tillfälliga konjunkturstöd. Mer än
              hälften av kommunerna uppger i en enkätundersökning att de kommer
              att göra besparingar även under 2011.
            </seg>
            <seg xml:id="i-6dd245cd25dc41f3-0">
              De demografiska förändringarna, det vill säga utvecklingen av
              åldersstrukturen hos vår befolkning, ökar kraven på förändringar
              inom både skolan, kommunal omsorg och hälso- och sjukvård.
            </seg>
            <seg xml:id="i-3b78ddcbe0360dd4-0">
              Inte minst under hösten har behoven av kvalitetsförbättringar,
              förändringar och mer personal tydliggjorts inom exempelvis demensvården.
              Vi har nåtts av berättelser om dementa som låsts in utan närvarande
              personal på nätterna, om äldreboenden där både personal och boende
              mår dåligt för att det inte finns tid att ta hand om de sjuka
              och gamla på det sätt man önskar eller borde.
            </seg>
            <seg xml:id="i-ffcaf0e1a23ce8e4-0">
              Som en tidigare talare nämnt publicerades för drygt en vecka
              sedan PISA 2009, en internationell undersökning av läsförståelse
              och kunskaper i matematik och naturvetenskap hos 15-åringar. Rapporten
              bekräftar en negativ trend: De svenska elevernas kunskaper försämras,
              och de försämras på ett ojämlikt sätt.
            </seg>
            <seg xml:id="i-d674ac96573252d5-0">
              Nästan var femte niondeklassare i svensk skola kan inte läsa.
              Ser man enbart till pojkarna i nian är det ännu sämre ställt.
              En av fyra har så låg läsförståelse att de svårligen kan tillgodogöra
              sig andra ämnen.
            </seg>
            <seg xml:id="i-78788cc5254cc3f3-0">
              Den medicinsk-tekniska utvecklingen och ökade möjligheter att
              behandla sjukdomar skapar med rätta högre förväntningar på hälso-
              och sjukvården. Vi blir också fler i de åldersgrupper som oftare
              har behov av hälso- och sjukvård.
            </seg>
            <seg xml:id="i-da10f75b08531a81-0">
              Det här, fru talman, är bara några exempel på de utmaningar som
              Kommun- och landstingssverige står inför.
            </seg>
            <seg xml:id="i-332495a2eb898641-0">
              Självklart går det att bedriva kommunala verksamheter effektivare.
              Det går att utvidga verksamheter och nå bättre resultat utan mer
              resurser. Högre kvalitet innebär inte alltid högre kostnader.
              Men det finns situationer där produktivitetsökningar inte är svaret
              på ökad efterfrågan, bristande resurser eller bristande kvalitet.
              Ibland behövs helt enkelt fler händer och ökad kompetens.
            </seg>
            <seg xml:id="i-5637be2c4cc7630e-0">
              Miljöpartiet ser tillsammans med Socialdemokraterna och Vänsterpartiet
              ett behov av fler förskollärare och lärare i förskola och skola.
              Vi ser behov av satsningar på barns och ungas hälsa fler kuratorer,
              skolsköterskor och skolpsykologer. Barn och unga har rätt att
              bli sedda och få det stöd de behöver i förskola, grundskola och
              gymnasium.
            </seg>
            <seg xml:id="i-bd5a3445cb849aaa-0">
              Vi vill öka tryggheten, friheten och livskvaliteten för äldre.
              En väl fungerande äldreomsorg där personalen har tid att möta
              de äldres behov utgör en väsentlig del i detta.
            </seg>
            <seg xml:id="i-332ed73ce300f5aa-0">
              Vi ser även behov av mer resurser till hälso- och sjukvården.
              Enligt Sveriges Kommuner och Landsting måste statsbidragen till
              landstingen öka mer än vad som följer av den prognostiserade skatteunderlagsökningen
              framöver för att landstingen ska klara sina uppdrag.
            </seg>
            <seg xml:id="i-b029ff505900235b-0">
              Både kommuner och landsting har mycket kvar att göra vad gäller
              jämställdhetsarbete. Fortfarande ges vård på olika villkor för
              män och kvinnor. Fortfarande lönediskrimineras kvinnor. Även arbetet
              med att öka tillgängligheten i samhället för människor med funktionsnedsättning
              måste fortsätta och till och med intensifieras.
            </seg>
            <seg xml:id="i-a6e3a72fcd2314d5-0">
              För detta behövs mer resurser. Miljöpartiet har tillsammans med
              Socialdemokraterna och Vänsterpartiet presenterat ett alternativ
              till regeringens budgetproposition. Där ger vi kommunerna och
              landstingen bättre förutsättningar att klara av detta och möta
              medborgarnas behov.
            </seg>
            <seg xml:id="i-5cc86a2ef6858f03-0">
              Totalt sett vill vi investera 6,6 miljarder mer än regeringspartierna
              i kommunal verksamhet för 2011. Mer om detta kan man läsa i vår
              gemensamma budget och i det särskilda yttrande vi lämnat i finansutskottets
              betänkande.
            </seg>
          </u>
          <note type="speaker" xml:id="i-6506e7ff03da4f07-0">
            Anf. 124 JOHNNY SKALIN (SD):
          </note>
          <u who="johnny_skalin_3e2441" xml:id="i-3f0e5f9c96ed6f1f-0">
            <seg xml:id="i-6323d6dd864efeec-0">
              Fru talman! Ett av Sverigedemokraternas huvudmål är att återupprätta
              välfärden. Med vår politik presenterar vi därför en lösning för
              hur den långsiktiga trenden där Sverige faller i välståndsligan
              både kan bromsas och vändas.
            </seg>
            <seg xml:id="i-39685c8026dfc5d5-0">
              Denna politik kompletterar vi samtidigt med en politik för hur
              vi kan återskapa en högre grad av inre sammanhållning och gemenskap,
              eftersom grunden för all gemensamt finansierad välfärd bygger
              på solidaritet och medkänsla för varandra.
            </seg>
            <seg xml:id="i-926511ffb8b66b40-0">
              Vår politik gör skillnad. Med vårt budgetförslag ger vi kommunsektorn
              sammanlagt 2,5 miljarder extra att röra sig med under 2011.
            </seg>
            <seg xml:id="i-f8cf9c248ce55b7a-0">
              Av dessa satsar vi 1,7 miljarder på en närproducerad och näringsrik
              kost till kommunala inrättningar och landsting. Vi gör en extra
              svenskspråkssatsning och en satsning på ett utökat antal vuxna
              i skolan. Vi satsar ytterligare på att minska mobbningen inom
              skolan. Vi genomför ett åtgärdsprogram för minskade aborttal.
              Vi satsar på en förbättrad studievägledning, och vi satsar på
              utökade nattdagisverksamheter.
            </seg>
            <seg xml:id="i-54334e23241f0902-0">
              Men vi slutar inte här. Vår utgångspunkt är att vi i högsta grad
              kan bygga ett rättvist land, där skatteinbetalningarna i hög grad
              motsvarar uttaget i välfärden.
            </seg>
            <seg xml:id="i-7cd797e912831763-0">
              Vi avser därför, i takt med att vår politik får genomslag också
              inom den offentliga budgeten och verksamheten, att permanenta
              högre nivåer av kommunala anslag för de lokala verksamheterna
              och det inte bara inom utgiftsområde 25. Med vår politik förbättrar
              vi således villkoren för våra äldre, med fler trygghetsboenden,
              en stadig matreform, ett utökat stöd till anhörigvårdare och ett
              riktat stöd för brottsprevention.
            </seg>
            <seg xml:id="i-c7a51b9e3a50b8c7-0">
              Vi satsar även resurser på att ge samhället möjligheter att klara
              av att ge en värdig vård i livets slutskede samt på en förbättrad
              livskvalitet för äldre. För detta satsar vi betydande resurser
              på hälso- och sjukvården.
            </seg>
            <seg xml:id="i-8ce0c1a0d81e62b3-0">
              Vår sammanlagda satsning på välfärd, skola, vård och omsorg ligger
              på 4,9 miljarder mer än regeringens, utan att höja skatterna.
              Utöver detta stärker vi dessutom a-kassan, vi stärker barnfamiljerna
              ekonomiskt, vi stärker kriminalpolitiken, vi avskaffar pensionärsskatten
              och vi satsar på försvaret.
            </seg>
            <seg xml:id="i-88b816187fe61a80-0">
              Politik handlar om att prioritera. Med rätt politiska prioriteringar
              skapar vi det utrymme varken regeringen eller den övriga oppositionen
              är intresserad av att ens nudda vid.
            </seg>
            <seg xml:id="i-dc289976a3fd785c-0">
              Med en ansvarsfull invandringspolitik skapar vi ett utrymme för
              en ekonomisk politik som skapar ett större mervärde för våra skattebetalare.
              Då är det naturligt att vi ger tillbaka detta utrymme i form av
              en förbättrad offentlig service.
            </seg>
            <seg xml:id="i-381e876f89b9554d-0">
              Fru talman! Med rätt politik behöver vi inte välja mellan skattesänkningar
              eller förstärkningar av välfärden. Det behövdes inte i det tidigare
              ansvarsfulla Sverige, och det behövs inte heller nu.
            </seg>
            <seg xml:id="i-07c072293f030956-0">
              Lägre skatter behöver således inte ställas mot låg nivå på offentlig
              service. Sjuka behöver inte ställas mot friska. Och arbetslösa
              behöver inte ställs mot arbetstagare.
            </seg>
            <seg xml:id="i-857cc095721aed5f-0">
              Det som krävs är i stället en pragmatisk och ansvarsfull politisk
              ledning en ledning som vågar se verkligheten för vad den verkligen
              är, en ledning som vågar sätta ned foten när det stormar omkring
              oss.
            </seg>
          </u>
          <note type="speaker" xml:id="i-a2c0ec4d8c113a5d-0">
            Anf. 125 ULLA ANDERSSON (V):
          </note>
          <u who="ulla_andersson_2905f7" xml:id="i-ad14e9d09516a41f-0">
            <seg xml:id="i-8c73b87dc7a1c752-0">
              Fru talman! Alldeles nyss hörde vi en företrädare för ett parti
              som bygger sin politik på att ställa människa mot människa ett
              förkastligt synsätt.
            </seg>
            <seg xml:id="i-463ccd4b2c2af4e2-0">
              Snart är julen här, fru talman, men julen är tyvärr inte en glädjens
              högtid för alla. Många barn får inte julklappar eller får nöja
              sig med något mycket litet eftersom deras föräldrars ekonomi inte
              mäktar med mer än så. I dag får föräldrar stöd av socialtjänsten
              för att de är arbetslösa. Tidigare var det oftare så att familjer
              som hade någon form av sociala problem var de som främst fick
              hjälp av socialtjänsten. Men numera är arbetslösheten en växande
              orsak. Enligt Sveriges Kommuner och Landsting är hela fyra av
              tio av dem som får försörjningsstöd arbetslösa.
            </seg>
            <seg xml:id="i-da741c4af8c78f2e-0">
              Mer än 54 000 barn lever i familjer som är långvarigt beroende
              av försörjningsstöd. Det är nära 3 procent av de unga under 18
              år. Statistiken visar att den här gruppen av bidragsberoende barn
              har ökat med 10 000 på drygt fyra år.
            </seg>
            <seg xml:id="i-49499ad6681289d9-0">
              Men det är långt ifrån endast barn i familjer med försörjningsstöd
              som lever fattigt. Antalet ensamstående föräldrar som lever på
              marginalen ökar; var fjärde ensamstående mamma räknas som fattig.
              För två år sedan räknade Rädda Barnen med att en dryg tiondel
              av Sveriges två miljoner barn lever i fattigdom och vartannat
              barn till utlandsfödda föräldrar. Det är 200 000 barn som växer
              upp med sämre förutsättningar än sina jämnåriga, minst 200 000
              barn som allt för ofta somnar med en klump i magen, många barn
              som tomten inte hittar hem till.
            </seg>
            <seg xml:id="i-b4a741e26183fef9-0">
              Arbetssökande och sjukskrivna borde egentligen få stöd från andra
              håll, till exempel från a-kassan och sjukförsäkringen, och inte
              belasta kommunernas socialtjänster. Men så blir det när man raserar
              en sjukförsäkring. Sverige är numera det sämsta landet bland OECD-länderna
              vad gäller a-kassa. Dessa försäkringar fyller inte längre sin
              funktion när de behövs, och det har den här regeringen i sina
              reformer noga sett till.
            </seg>
            <seg xml:id="i-459409b2d5dd2267-0">
              Det är de barn som jag just pratade om som kommit i kläm när
              skyddsnäten har stramats åt i ren skattesänkariver. Och de kommunala
              välfärdsverksamheterna får allt svårare att utjämna skillnaderna
              i livsvillkor mellan barnen, och dessutom går utvecklingen åt
              fel håll inom många områden.
            </seg>
            <seg xml:id="i-23217fcaa5d6631e-0">
              Förskolegrupperna blir större, och personaltätheten i förskolan
              har minskat varje år sedan den borgerliga regeringen tillträdde
              år 2006. Lärartätheten minskar, och grupperna på fritids slår
              rekord i antalet barn per grupp och är i dag uppe i 37 barn per
              grupp ja, ni hörde faktiskt rätt ett föga smickrande rekord. 10
              000 fler barn lever under långvarigt beroende av försörjningsstöd,
              totalt 54 000, och 200 000 lever i fattigdom.
            </seg>
            <seg xml:id="i-90d44e31fcd9f007-0">
              Det borde föranleda eftertanke och vara en skam för ett välfärdsland
              och för vilken regering som helst som säger sig vilja ha ett barnperspektiv.
              Det här kommer att påverka de här barnens hela liv, visar forskning
              på området, allt från hälsa, utbildning till möjlighet till arbete.
              Men det kan vara annorlunda om man politiskt beslutar sig för
              att utjämna skillnaderna och verkligen satsar på barnen i stället
              för på skattesänkningar.
            </seg>
            <seg xml:id="i-7e711be5b29146e3-0">
              Även äldre kommer i kläm när de kommunala verksamheterna inte
              tillåts byggas ut utifrån de faktiska behov som finns. Låt mig
              ta ett exempel från Rinkeby-Kistas hemtjänst, som krymper mer
              och mer. Där får personalen värma sin matlåda hos vårdtagaren.
              De har en halvtimme på sig för att ta sig hem till den gamla,
              klä på den, och sen hinna till affären och handla. Inte ens jag
              som är fullt frisk och enbart behöver ta mig själv hinner med
              det på så kort tid. Inga cyklar finns heller för personalen; de
              har enbart tillgång till privat mobil. En av de gamla som intervjuades
              i Kommunalarbetaren säger: Det har blivit sämre med hemtjänsten,
              det är så ont om tid med allting numera. Ändå planeras för ytterligare
              neddragningar en kommunal vardag för de anställda och för dem
              som är i behov av hemtjänsten.
            </seg>
            <seg xml:id="i-206d9f34982ebb8a-0">
              Ofta pratas det om behovet av ökade resurser för att möta den
              demografiska utvecklingen i framtiden. Däremot pratas det aldrig
              om arbetsvillkoren som gör att många kommer att välja bort äldreomsorgen,
              hemtjänsten och det viktiga arbetet med de äldre. Varför ska jag
              välja ett jobb där det är svårt att få heltid, där lönen är låg
              liksom oftast också inflytandet samt att jag kanske till och med
              behöver äta cyklande eller hemma hos dem jag hjälper för att över
              huvud taget få i mig någon mat?
            </seg>
            <seg xml:id="i-cac3f3a1d5fc1eac-0">
              Vi måste skapa arbetsvillkor som innebär att människor faktiskt
              vill jobba inom äldreomsorgen i framtiden med rätt till fasta
              jobb på heltid, delaktighet, inflytande, god löneutveckling samt
              bra tillgång till kompetensutveckling och utbildning. Det är det
              här som en debatt om kommunal ekonomi borde handla om, det vill
              säga hur det berör oss alla och dem som är i direkt behov av dessa
              välfärdstjänster men även de anställdas villkor. Det är det här
              kommunal ekonomi handlar om hur vi använder våra skattepengar
              och vilka konsekvenser skattesänkningar får.
            </seg>
            <seg xml:id="i-6587469ecee0655c-0">
              I dag används en stor del av våra skattemedel till privata vinster
              i stället för till verksamhet. De privata alternativen har kraftigt
              ökat, nästan fördubblats på tio år och är numera den näst största
              utgiftsposten efter personalkostnader. Framför allt gäller det
              pedagogisk verksamhet och vård och omsorg.
            </seg>
            <seg xml:id="i-d151e27571cece3f-0">
              Bolag tar ut högre avkastning på det egna kapitalet än till exempel
              banker och elbolag. Omsorgsverksamhet ger till exempel dubbelt
              så hög avkastning, till och med högre än så, än vad elverksamhet
              gör. Det är vinster som bygger på skatter och som sedan inte ens
              beskattas eftersom det framför allt är riskkapitalbolag som är
              de dominanta aktörerna inom alla verksamhetsområden. Låt oss ta
              till exempel LSS där de fem största företagen ägs av riskkapitalbolag.
              Dagens Samhälle skriver: De har upptäckt en stabil bransch som
              växer oavsett konjunktur. Och de växer främst genom uppköp av
              obeskattade vinster, vilket dessutom leder till en snedvriden
              konkurrens. Det kunde få åtminstone en och annan borgare att vakna.
            </seg>
            <seg xml:id="i-461afdf3a4b15736-0">
              Vi kan nu se exempel på exempel på hur vinster påverkar välfärden.
              I en förskola i Gamla Stan får barnen mat för 2:50 per måltid,
              medan förskolan tar ut en vinst på 500 000, en halv miljon. Kunskapsskolan
              och Vittra har en personaltäthet, det vill säga lärartäthet, i
              skolan på 5,4 respektive 4,6 lärare per 100 elever, medan genomsnittet
              i landet är 8,1 lärare på 100 elever. Det finns hemtjänstföretag
              som inte betalar in de anställdas pensioner, och hälften av företagen
              i Helsingfors har inte ens kollektivavtal, det vill säga att man
              tar ut vinster på de anställdas villkor.
            </seg>
            <seg xml:id="i-e97b0a291fc52d74-0">
              Jag tror att de allra flesta av oss är beredda att betala rätt
              mycket i skatt om vi vet att pengarna går till de äldres omsorg,
              barnens utbildning, de sjukas vård eller till en bättre omsorg
              och kvalitet och därmed till fler anställda. Däremot tror jag
              att det är få som anser att deras skattepengar i stället ska gå
              till privata vinster och än färre som tycker att det är okej att
              det inte ens betalas skatt på vinsterna, för pengarna behövs till
              välfärdsverksamheterna.
            </seg>
            <seg xml:id="i-912c91e20d3cd6f9-0">
              Vi rödgröna har en gemensam ambition att förbättra kvaliteten
              i välfärden. Vi har därför lagt fram en rad förslag för att barnen
              ska få en bättre uppväxt genom att förskolegruppernas storlek
              ska minska, att fler lärare anställs i skolan så att varje elev
              kan få det stöd den behöver för sin allra bästa utveckling, att
              äldre som behöver stöd och omsorg får möjligheter till större
              inflytande över den och möjligheter till bättre social samvaro,
              vilket i sin tur leder till bättre hälsa.
            </seg>
            <seg xml:id="i-27719814bcfcf42c-0">
              Dessutom, fru talman, leder våra förslag till en bättre arbetsmiljö
              med flera anställda. Vi lägger dessutom 1 miljard extra till organisering
              av heltidstjänster, som minskar stressen i arbetet men också stressen
              över dålig ekonomi som många deltidsarbetande tvingas leva med.
            </seg>
            <seg xml:id="i-dfd56a94116d9ccc-0">
              Fru talman! Jag måste säga att jag blev oerhört besviken och
              ledsen när vi förlorade valet. Och när regeringsdeklarationen
              kom här i höstas blev det inte bättre, snarare tvärtom. Jag ville
              så gärna att de rödgröna förslagen om bland annat mindre barngrupper
              i förskolan och rätten till barnomsorg på obekväm arbetstid skulle
              utvidgas, men så blev det nu inte. Jag ville att alla anställda
              skulle känna att vi hade lyssnat på dem, på barnen och på deras
              föräldrar. Nu blev det inte så, tyvärr, och det beklagar jag.
              Men en sak kan jag lova: Vi ger inte upp. Barnen och välfärdsverksamheterna
              är mycket viktigare än så.
            </seg>
          </u>
          <note type="speaker" xml:id="i-761c1ff40f23d91f-0">
            Anf. 126 GÖRAN PETTERSSON (M):
          </note>
          <u who="goran_pettersson_017250" xml:id="i-ce7a4730f697d364-0">
            <seg xml:id="i-0b014c8cc4a3b32f-0">
              Fru talman! Jag vill börja med att yrka bifall till utskottets
              förslag.
            </seg>
            <seg xml:id="i-5d7c187165d36bfa-0">
              Kommunernas verksamhet finansieras i första hand med kommunalskatten.
              Det vi debatterar här i dag i kammaren är statens kommunalekonomiska
              utjämning. Det blir lätt, när man lyssnar på en sådan här debatt,
              lite förvirring om vem det är som svarar för vilken finansiering.
              Den viktigaste verksamheten i kommunerna svarar alltså våra kommunalpolitiker
              för att finansiera via kommunalskatten.
            </seg>
            <seg xml:id="i-ed0f8c9402c20d69-0">
              70 procent av kommunernas totala intäkter är via skatten och
              17 procent kommer via statsbidragen som vi diskuterar här i dag.
              Huvudtanken med de kommunalekonomiska statsbidragen är att göra
              en utjämning mellan kommunerna så att det blir likvärdiga förhållanden
              i våra olika kommuner, oavsett hur skattekraften ser ut.
            </seg>
            <seg xml:id="i-a99bc45b53ec5759-0">
              Dock har staten ibland möjlighet att gå in och göra vissa insatser,
              och vi gjorde det under 2010. Då tillförde staten ett betydande
              konjunkturstöd till kommunsektorn. När beslutet fattades gjorde
              vi en ekonomisk bedömning att läget skulle bli väldigt kärvt i
              kommunsektorn. Nu vet vi så här i efterhand att vi överdoserade.
              SKL:s bedömning är att kommunsektorn under 2010 får ett överskott
              på 19 miljarder. Och ni som kommer ihåg debatten som vi hade då
              vet att det inte var så många som sade att konjunkturstödet var
              för stort utan snarare att det var för litet.
            </seg>
            <seg xml:id="i-db36bdebf8cbc099-0">
              Det här med konjunkturstöd är en viktig del som jag tror att
              vi långsiktigt måste göra någonting åt. Kommunerna är lite bakbundna
              genom de balanskrav de har, så de har inte den flexibiliteten
              i sitt ekonomiska system. Det pågår lyckligtvis en statlig utredning,
              och utskottet kommer säkert att få anledning att återkomma i ämnet.
              Men med anledning av att vi har bakbundit kommunerna med balanskravet
              har det blivit nödvändigt att införa sådana här konjunkturstöd.
            </seg>
            <seg xml:id="i-9ccda9cef99b6b5b-0">
              En annan sak som har varit uppe mycket i debatten runt kommunerna
              är huruvida antalet anställda har ökat eller minskat. Beroende
              på hur man läser statistiken kommer man till olika svar.
            </seg>
            <seg xml:id="i-9fda5ad1b5d4fe86-0">
              Det är helt klart så att antalet anställda, antalet på lönelistan,
              har minskat. Men SKL kommenterar i sin utredning att det under
              mandatperioden inte har skett någon minskning av antalet timmar
              i kommunalt finansierad sysselsättning. Och det är ju det som
              är det grundläggande, alltså hur många det är som arbetar i vården,
              i omsorgen och på skolan, inte om man finns på lönelistan.
            </seg>
            <seg xml:id="i-68416d29e5326d49-0">
              Det finns flera olika skäl till det här, och jag tycker egentligen
              att alla skälen är positiva. Det ena är att personalen har blivit
              friskare så att det är fler som kommer till jobbet varje dag och
              det därigenom inte behövs lika många. Det andra är utfasningen
              av två arbetsmarknadspolitiska program, plusjobben och friåret.
              Plusjobben kan jag väl tycka tillförde någon kvalitet. När det
              gäller friåret har jag väldigt svårt att förstå att någon som
              inte är på arbetsplatsen utan gör något annat skulle vara något
              positivt när man räknar fram nyckeltalen.
            </seg>
            <seg xml:id="i-a388049ed9d85526-0">
              SKL kom med sin ekonomirapport förra veckan. Där gör man bedömningen
              för nästa år, 2011, att kommunsektorn kommer att redovisa ett
              överskott på 7 miljarder kronor. Det skulle i så fall tyda på
              att det beslut som vi fattar om budgeten ligger ganska rätt. Det
              är väl ungefär den storleken på överskott som man kan tycka är
              en hälsosam marginal, så det känns tryggt.
            </seg>
            <seg xml:id="i-923c19376c3970d9-0">
              Dock ska man veta att kommunsektorn långsiktigt står inför ett
              antal stora utmaningar. Nu blir det väldigt högt tonläge om några
              miljarder hit eller dit. Men långsiktigt kommer kommunsektorn
              att behöva anta ett antal stora, som sagt, strukturella utmaningar.
              Och jag rekommenderar SKL:s ekonomirapport till läsning. Den kanske
              inte är den perfekta julläsningen, men ni kan läsa den när ni
              kommer tillbaka i januari.
            </seg>
            <seg xml:id="i-ab8260c09baaee19-0">
              De redovisar bland annat när det gäller landstingen kopplingen
              mellan hur dyr verksamheten är och vilken kvalitet den har. Det
              finns också ett mycket pedagogiskt diagram, ett koordinatsystem,
              som visar att det finns ganska svaga samband. Det finns de som
              lyckas, landsting som Halland och Kalmar som med små resurser
              lyckats leverera hög kvalitet. Men det finns också andra landsting
              som lyckats vara både dyra och dåliga, såsom Västernorrland och
              Gävleborg. Däri ligger nog mycket lösningen av de långsiktiga
              utmaningarna för kommunerna. De måste kunna leverera bra kvalitet
              till låg kostnad om de ska få ihop det.
            </seg>
            <seg xml:id="i-62be1b5fd40b861b-0">
              Slutligen en kommentar till Ulla Andersson. Man kan ju tycka
              att det skiljer mycket mellan Alliansens och De rödgrönas förslag
              när man läser här. Men genom att statbidragen bara är toppen på
              isberget blir det lite missvisande. Den kommunala sektorn har
              ungefär 500 miljarder i intäkter på ett år, och det som skiljer
              mellan Alliansens och De rödgrönas budgetförslag är ungefär 1
              procent.
            </seg>
            <seg xml:id="i-ab7a1ff309c90e62-0">
              Ulla Andersson läste upp en önskelista. Hon talade om hur eländigt
              det är nu och hur ljuvligt det skulle vara om hon hade fått bestämma.
              Jag tror inte att det är 1 procent på kommun- och landstingsbudget
              som gör den skillnaden. Ulla Andersson tror uppenbarligen annorlunda.
            </seg>
          </u>
          <note xml:id="i-55a18387d5704d42-0">
            I detta anförande instämde Staffan Anger (M).
          </note>
          <note type="speaker" xml:id="i-d864f15374ea130a-0">
            Anf. 127 ULLA ANDERSSON (V) replik:
          </note>
          <u who="ulla_andersson_2905f7" xml:id="i-ad14e9d09516a41f-1">
            <seg xml:id="i-9286efcf754dd5bf-0">
              Fru talman! Jag kan konstatera att det skiljer en hel del mellan
              våra förslag, så till vida att vi har ambitionen och målsättningen
              att öka lärartätheten, att minska barngrupperna i förskolan, att
              öka de äldres inflytande över sin egen omsorg, att till och med
              få fria timmar och att höja kvaliteten genom att ha fler anställda.
              Det är rätt väsentliga skillnader i vardagen för väldigt många
              människor, och för de anställda eftersom vi dessutom lägger en
              hel miljard till att organisera heltidstjänster, vilket har stor
              betydelse för många kvinnor som tvingas leva på deltidslöner.
            </seg>
            <seg xml:id="i-b580478b84cd8a42-0">
              År 2011 kommer intäkter från skatter och statsbidrag inte att
              kunna finansiera pris- och löneomräkningen, enligt en rapport
              som Göran Pettersson själv hänvisar till, och än mindre de demografiska
              förändringarna. Nästan hälften av landstingen beräknas få underskott
              år 2011, och kommunerna når inte upp till ambitionen om god ekonomisk
              hushållning. Det här tycker Göran Pettersson känns tryggt.
            </seg>
            <seg xml:id="i-0d588684afa58892-0">
              Göran Pettersson säger att skatterna är det huvudsakliga och
              att skatterna har en liten andel men lägger till att staten har
              möjlighet att gå in ibland. Ja, det handlar om vilken politisk
              målsättning och vilka politiska ambitioner man har. Vill man något
              med välfärden tar man också det ansvaret.
            </seg>
            <seg xml:id="i-05681267d8b75f06-0">
              Ni drar ned på statsbidragen, och enligt Sveriges Kommuner och
              Landsting täcker de ökade skatteintäkterna inte neddragningen.
              Men Göran Pettersson säger att det känns tryggt.
            </seg>
            <seg xml:id="i-8db8c433a597df72-0">
              Vi ser hur personaltätheten minskar i förskolan. Det har den
              gjort varje år sedan ni kom till makten. Vi ser hur antalet barn
              i fritidshemmen har ökat kraftigt och slagit nytt rekord. Vi ser
              hur antalet barn som tvingas leva lång tid på socialbidrag har
              ökat; det har blivit 10 000 fler barn under era fyra borgerliga
              regeringsår.
            </seg>
            <seg xml:id="i-9801e110457ce009-0">
              Jag tycker absolut inte att det känns tryggt.
            </seg>
          </u>
          <note type="speaker" xml:id="i-3d92d524274c648d-0">
            Anf. 128 GÖRAN PETTERSSON (M) replik:
          </note>
          <u who="goran_pettersson_017250" xml:id="i-ce7a4730f697d364-1">
            <seg xml:id="i-442c27bbf6c49e43-0">
              Fru talman! Frågan gäller ansvarsfördelning. Här i kammaren beslutar
              vi vad staten ska göra. Skillnaden mellan våra förslag är 6 miljarder
              kronor. Det är 6 miljarder på en total intäktsmassa på runt 500
              miljarder, alltså ca 1 procent. Man kan ha alla de fina ambitioner
              som tas upp, men den enda procenten leder inte till den skillnaden.
            </seg>
            <seg xml:id="i-33a6f1bfb1e0b19d-0">
              Nej, de som är ansvariga för dessa välfärdstjänster i första
              hand är våra kommun- och landstingspolitiker. Vi har den ordningen
              i Sverige att vi har ett kommunalt självstyre. De som är ledare
              ute i kommunerna har att göra prioriteringar mellan vilken skattesats
              man tar ut och vilken kvalitet man vill ha.
            </seg>
            <seg xml:id="i-24962a450c3554f1-0">
              Det är vanligt att vi gör misstaget att blanda ihop resursförbrukning
              och kvalitet. Det är vanligt inom några politikområden. Vanligast
              är det väl inom biståndet där resursförbrukningen blir målet.
            </seg>
            <seg xml:id="i-2847f7c8e5b29e3a-0">
              Ska vi klara de långsiktiga utmaningarna inom kommunsektorn räcker
              det inte att vidta en åtgärd. Kommunsektorn måste bli modernare,
              man måste ge delegation så att man har engagemang och man måste
              antagligen också tillföra resurser. Där är SKL:s långtidsutredningar
              viktig läsning.
            </seg>
            <seg xml:id="i-ab0a6f24dba1a4d7-0">
              Ulla Andersson, räcker de 6 miljarderna till hela julklappslistan
              som ni levererar?
            </seg>
          </u>
          <note type="speaker" xml:id="i-e5398cd6469d986b-0">
            Anf. 129 ULLA ANDERSSON (V) replik:
          </note>
          <u who="ulla_andersson_2905f7" xml:id="i-ad14e9d09516a41f-2">
            <seg xml:id="i-f8cc26f91bafa492-0">
              Fru talman! Göran Pettersson talar om ansvarsfördelning mellan
              stat och kommun. Det är nog rätt många politiker på kommunal nivå
              som är ganska upprörda över den förskjutning ni har gjort från
              statligt ansvar till kommunalt ansvar. Jag tänker i första hand
              på era kraftiga försämringar av a-kassan som är främsta skälet
              till att socialbidragsberoendet ökar. Ni har också gjort kraftiga
              försämringar av sjukförsäkringen, vilket också skjuter över betalningsansvar
              på kommunerna.
            </seg>
            <seg xml:id="i-adaf824f6e378d99-0">
              Framför allt är det dock enskilda individer som drabbas väldigt
              hårt. Det är stor skillnad mellan att känna sig trygg med ett
              försäkringssystem och att sparkas ut och hänvisas till socialbidrag.
              Dessutom är det 10 000 fler barn i dag som lever i långvarigt
              beroende av socialbidrag, eller försörjningsstöd som det numera
              heter.
            </seg>
            <seg xml:id="i-bc33797e18c3bb53-0">
              Pengar har betydelse, Göran Pettersson. Det är väl därför ni
              väljer att sänka skatter kontinuerligt. Ni har inga ambitioner
              inom välfärdsområdet; för er är det viktigare att sänka skatter.
              Det är rätt tydligt.
            </seg>
            <seg xml:id="i-55c910df5f760b45-0">
              Vi har sett en minskad lärartäthet. Vi ser hur personaltätheten
              har minskat varje år sedan ni tillträdde, och vi ser hur barngrupperna
              i fritidshemmen ökar.
            </seg>
            <seg xml:id="i-08923bc1dc4047ec-0">
              Om man vill öka personaltätheten personalen är den största utgiftsposten
              för kommunerna kostar det pengar.
            </seg>
            <seg xml:id="i-54f651e25eb50485-0">
              Det är framför allt bristen på personal som många gånger är det
              stora problemet och som skapar stress. Det är svårt att se varje
              barn i en förskolegrupp om man är för få anställda. Det är svårt
              att hinna ge de äldre omsorg om man är för få anställda. Resurser
              har alltså betydelse.
            </seg>
            <seg xml:id="i-3970c98c6f38016e-0">
              Du och jag, Göran Pettersson, har olika politiska ambitioner.
              Jag anser att välfärdssystemen, trygghetssystemen, är centrala
              för tryggheten i ett modernt land. Jag vill inte att människor
              ska vara utlämnade på det sätt som ni anser är bra utveckling
              för vårt land.
            </seg>
            <seg xml:id="i-414875ac6207c655-0">
              Jag värnar välfärdssystemen. Jag värnar en bra förskola och skola.
              Jag ökar gärna resurserna för att barn och äldre ska få det bättre.
            </seg>
          </u>
          <note type="speaker" xml:id="i-9a2a23983969e38a-0">
            Anf. 130 GÖRAN PETTERSSON (M) replik:
          </note>
          <u who="goran_pettersson_017250" xml:id="i-ce7a4730f697d364-2">
            <seg xml:id="i-48bef5ac9e645c27-0">
              Fru talman! Jag brukar förbehålla mig rätten att själv formulera
              vad jag tycker. Nu försökte Ulla Andersson tillskriva mig åsikter
              jag inte har.
            </seg>
            <seg xml:id="i-a7c2a427945ce4c0-0">
              Jag delar uppfattningen att personalen är det centrala.
            </seg>
            <seg xml:id="i-387fd7c861c4e7bb-0">
              Återigen är det vi debatterar i dag statens utjämning i ekonomin
              till kommunerna. Det stora och viktiga ansvaret i dessa frågor
              har kommunalpolitikerna. Runt om i Sveriges land sitter det i
              dag både socialdemokrater, vänsterpartister, moderater och centerpartister
              som kommunstyrelsens ordförande. Generaliseringen av hur det ser
              ut i kommunerna och att det beror på att vi har en alliansregering
              går inte ihop. De stora viktiga besluten tas ute i kommunerna,
              och där verkar man ta liknande beslut oavsett om det är socialdemokratisk
              eller moderat ledning.
            </seg>
            <seg xml:id="i-b0f0e32f395e7d90-0">
              Jobbpolitiken kom upp. Vår jobbpolitik är en viktig långsiktig
              strukturell åtgärd. Det är bara via ökning av skatteintäkterna
              som kommunerna kommer att ha råd att finansiera sin verksamhet
              och leverera en bra tjänst. Det är därför viktigt att den statliga
              politiken inom arbetsmarknadsområdet stimulerar till arbete, får
              fler att vilja arbeta och får oss att vilja arbeta längre. Det
              är då kakan blir större. Kom ihåg att kommuner och landsting finansierar
              sin verksamhet via kommunalskatten. Därför är det synnerligen
              viktigt att Alliansens jobbskattepolitik fortsätter gälla.
            </seg>
          </u>
          <note type="speaker" xml:id="i-faca55b76d10d790-0">
            Anf. 131 JENNIE NILSSON (S) replik:
          </note>
          <u who="jennie_nilsson_c9c6be" xml:id="i-864332f5a91bdc38-1">
            <seg xml:id="i-4e4715b32e7b0c3c-0">
              Fru talman! Efter att ha lyssnat på Göran Petterssons anförande
              konstaterar jag att han verkar nöjd med hur det ser ut i kommuner
              och landsting. Han verkar inte ha några stora bekymmer med att
              utvecklingen i skolan sjunker eller att man inte klarar av demensvården
              på ett tillfredsställande sätt. Åtminstone är det inget han ger
              uttryck för.
            </seg>
            <seg xml:id="i-cf78f7e463c4576c-0">
              I stället läggs fokus på att med statistiskt tricksande försöka
              påvisa att antalet anställda inte har blivit färre trots att regeringen
              själv i sina prognoser gör beräkningen 15 000 färre bara 2010.
              Det är en utveckling som spås fortsätta även om man gör borträkningar
              för privatiseringar och en del annat som togs upp i anförandet.
            </seg>
            <seg xml:id="i-0e8affcd776a1b5d-0">
              Jag skulle önska att man lade samma engagemang och glöd på att
              titta på vad som är politikens roll. Jag delar inte den uppfattning
              som Göran Pettersson ger uttryck för att det vi ska debattera
              i dag bara är de statsbidrag som skjuts till från staten. Att
              tycka så är att göra sig blind för det faktum att den politik
              som utformas i denna kammare också påverkar kommunerna.
            </seg>
            <seg xml:id="i-99e76ee26ab8deb3-0">
              En misslyckad arbetsmarknadspolitik som driver upp räntorna drabbar
              kommunerna. För min hemkommun, Hylte kommun, skulle en 1-procentig
              ränteökning innebära en kostnadsökning på ett år på 2 miljoner
              kronor. Då ska man veta att en skattekrona i min hemkommun är
              16 miljoner. Det är alltså en betydande kostnadsökning som ett
              resultat av den politik som den borgerliga regeringen för.
            </seg>
            <seg xml:id="i-b701d2ffeb210b49-0">
              Att flytta över kostnader för sjukförsäkring och a-kassa till
              socialbidrag påverkar kommunernas förutsättningar att använda
              pengarna till något bättre, till skola, vård och omsorg.
            </seg>
          </u>
          <note type="speaker" xml:id="i-3287bc5f4332562e-0">
            Anf. 132 GÖRAN PETTERSSON (M) replik:
          </note>
          <u who="goran_pettersson_017250" xml:id="i-ce7a4730f697d364-3">
            <seg xml:id="i-31927bb8281e2902-0">
              Fru talman! Jag ska röja en hemlighet. Jag är även kommunalpolitiker.
              OECD:s PISA-rapport om läget i den svenska skolan innehåller tuff
              kritik i många stycken. Det är en trend som inte är positiv.
            </seg>
            <seg xml:id="i-7dc556d901707aca-0">
              Men den uppgiften är viktig att vi tar till oss i rollen som
              kommunalpolitiker. Lösningen är inte att vi sitter i riksdagen
              och börjar med små riktade bidrag och försöker toppstyra det härifrån.
            </seg>
            <seg xml:id="i-0d3cf276df0b64d8-0">
              Av OECD-rapporten kan man konstatera att det är viktigt att de
              som är nära verksamheten har inflytande. Man talar om hur viktigt
              det är att rektorerna som har det pedagogiska ansvaret och är
              närvarande i verksamheten har delegerat rätten att styra. Tendensen
              blir lätt att man som riksdagsledamot styr i detalj och att det
              blir micromanagement. Jag är därför glad att utskottet i betänkandet
              tar upp ansvarsfrågan. Man hänvisar till ESO-rapporten om statliga
              bidrag till kommunerna. Där står det så här: En av huvudsatserna
              är att staten bör undvika att lägga restriktioner på det kommunala
              beslutsfattandet.
            </seg>
            <seg xml:id="i-f590cb8e84599cb1-0">
              Det är ett klassiskt misstag. Genom åren har vi haft olika program.
              Allra värst blir det när man ger dem namn efter beslutsfattaren.
              Det är hämmande för den kommunala verksamheten. Vi måste våga
              lita på våra kommunalpolitiker och inte hålla på med micromanagement.
            </seg>
          </u>
          <note type="speaker" xml:id="i-435f21afd9da4472-0">
            Anf. 133 JENNIE NILSSON (S) replik:
          </note>
          <u who="jennie_nilsson_c9c6be" xml:id="i-864332f5a91bdc38-2">
            <seg xml:id="i-d43bbbdcf25fa457-0">
              Fru talman! Tolkningen får bli att Moderaterna och Göran Pettersson
              inte tycker att en borgerlig regering i Sverige har ansvar för
              utvecklingen på exempelvis skolområdet. Vi ser sjunkande resultat,
              sämre läsförståelse, sämre matematiska kunskaper och så vidare.
              Det är något som kommunalpolitiker ska ta till sig.
            </seg>
            <seg xml:id="i-b4c17754cba1e189-0">
              Man kan fundera över varför Björklund över huvud taget har dragit
              i gång ett stort projekt om den framtida gymnasieskolan. Det hade
              väl varit bättre att lämna över det till Sveriges Kommuner och
              Landsting eller någon annan som kanske hade varit mer kompetent.
            </seg>
            <seg xml:id="i-3392f08bd4e753ae-0">
              Det är beklämmande att man försöker smita undan sitt ansvar.
              Jag begär inte att ni ska lämna några Björklundpengar eller Göran
              Pettersson-pengar. De behöver inte vara öronmärkta eller riktade.
              Men jag förväntar mig att ni tar ansvar för resultatet av den
              förda politiken. Jag förväntar mig också att man, om man tycker
              att det är ett problem, är beredd att se över möjligheten att
              tillföra generella statsbidrag som kommunerna kan använda på det
              sätt som de finner bäst.
            </seg>
            <seg xml:id="i-125f474e89b0eb7a-0">
              Några kommuner de allra flesta har stora problem med skolan.
              Några kommuner har kanske större problem när det gäller demensvården.
              Några har sina största ekonomiska problem på något annat område.
              Jag tror att det är klokt att ge kommunerna möjlighet att styra
              ganska fritt över de pengar som finns. Summan av det man har att
              hantera kan vi påverka här i Sveriges riksdag. Jag tycker att
              det är i det närmaste ansvarslöst att försöka skylla ifrån sig
              på det sätt som Göran Pettersson just gjorde.
            </seg>
          </u>
          <note type="speaker" xml:id="i-6d7f30558685cb13-0">
            Anf. 134 GÖRAN PETTERSSON (M) replik:
          </note>
          <u who="goran_pettersson_017250" next="cont" xml:id="i-a7160569110c9c8a-0">
            <seg xml:id="i-ff773b0bb602397c-0">
              Fru talman! Det är ju jul, så man får väl lyssna efter det som
              förenar. Att detaljstyra mindre och ge mer generella bidrag slog
              an en sträng. Där kan nog jag och Jennie Nilsson tycka lika.
            </seg>
            <seg xml:id="i-55fc54688a27357e-0">
              Det är lätt att tala om de mjuka värdena, men sedan kommer man
              till penningen när excelarket summeras ihop och man ser siffrorna.
              Nu är det finansutskottet som debatterar. Då blir det till slut
              siffrorna som avgör. Kommunalsektorn har en intäktsmassa på ungefär
              500 miljarder om året. Det som skiljer i budgetalternativen och
              som nu föranleder brösttoner är ungefär 1 procent av det. Jag
              har svårt att tro att den procent som skiljer i budgetalternativen
              skulle räcka till allt som finns på önskelistan. Vi får aldrig
              veta svaret på det. Vi kommer att rösta här senare och det blir
              bara ett alternativ som vinner så det blir aldrig någon jämförelse.
            </seg>
            <seg xml:id="i-478df3f69e4585b1-0">
              Eftersom detta är mitt sista anförande önskar jag majoriteten
              och oppositionen god jul.
            </seg>
          </u>
          <note xml:id="i-b302ca07771d08b0-0">
            Anf. 135 GUNNAR ANDRÉN (FP):
          </note>
          <u who="goran_pettersson_017250" prev="cont" xml:id="i-f8c19b31cdb7a2c1-0">
            <seg xml:id="i-2d01cdf248eea909-0">
              Fru talman! Tiden lider, eller snarare lackar. Likväl vill jag
              börja mitt anförande med att notera att det än en gång är sju
              partier som vill debattera här i kammaren. Det åttonde partiet
              som har deltagit tidigare har flytt ur kammaren så snart det framfört
              sina åsikter. Det är märkligt att det parti som i åratal har efterlyst
              debatter med andra partier aldrig stannar kvar i en ekonomisk
              debatt så att det blir möjligt att debattera med dem.
            </seg>
            <seg xml:id="i-a7e3b8499a342f7f-0">
              Jag vill på mångas vägnar jag är övertygad om att det är 95 procent
              av dem i denna kammare tacka alla de tiotusentals utlandsfödda
              vårdarbetarna i vårt land. Det är sjuksköterskor, läkare och vårdbiträden
              som gör en jättestor insats på många platser i vårt land för att
              välfärden för oss som är födda i Sverige ska vara god. Det gäller
              platser som jag själv har besökt, som akutmottagningen i Södertälje,
              ett äldreboende i Olofström och en långvårdsklinik i Umeå. Min
              egen svärfar tas om hand på ett utmärkt sätt av en dam som heter
              Melanie. Tack från alla svenskar som får vård av utlandsfödda.
            </seg>
            <seg xml:id="i-8545596d45d704de-0">
              Göran Pettersson gav en läsanvisning. Han tyckte att man skulle
              läsa SKL:s ekonomiska rapport. Det är bra. Där kan man bland annat
              lära sig om Baumols dilemma. Jag ska inte gå in närmare på det,
              men det är en intressant fråga.
            </seg>
            <seg xml:id="i-21ee19a43485219b-0">
              Inför denna debatt läste jag igenom de fyra senaste årens motsvarande
              debatter. Jag vill ge ett läsråd till Socialdemokraterna, Vänsterpartiet
              och Miljöpartiet: Läs inte de debatterna. Där får ni se att samma
              fruktansvärda elände kommer att drabba den kommunala sektorn och
              landstingssektorn varje år. Det kommer att bli ett förskräckligt
              elände. Det blir uppsägningar och underskott. Enligt den debatt
              som ägde rum den 17 december förra året skulle det bara bli elände
              under det här året. Det blev inte så. Man kan också se hur mycket
              pengar det handlar om. För två år sedan var det 65 miljarder kronor.
              Sedan var det 75 miljarder kronor. I år handlar det om 88 miljarder
              kronor.
            </seg>
            <seg xml:id="i-04995aef42cae0e6-0">
              Det finns ingenting som är så bra för den svenska välfärden och
              för kommuner och landsting som att ha ett starkt skatteunderlag.
              Det är trots allt det allra viktigaste. Det tog också Göran Pettersson
              upp. Det skapar möjligheten för en bra välfärd.
            </seg>
            <seg xml:id="i-06107f159a959be8-0">
              Jag kollade hur många uppsägningar som skedde i oktober och november
              förra året. Det var många eftersom det var kris i landet. Det
              hade Thomas Östros rätt i. Av dem var 92 procent i den privata
              sektorn och 8 procent i den kommunala sektorn. Det är allvarligt
              med 8 procent i den kommunala sektorn; det håller jag med om.
              Om vi inte ser till att få företagsamhet i vårt land med bra exportindustri
              och så vidare kommer det att bli mycket värre i den kommunala
              sektorn.
            </seg>
            <seg xml:id="i-0ca86be76d7fc818-0">
              I år kommer det, som Jennie Nilsson sade, att vara ett bra överskott
              i den kommunala sektorn. Jennie Nilsson sade 21 miljarder, jag
              tror att det är 19 miljarder hur som helst är det mycket pengar
              enligt SKL:s beräkningar. Av de pengarna kommer ungefär 14 ½ miljard
              i den kommunala sektorn och resten i landstingssektorn. Ett så
              stort överskott har vi aldrig någonsin haft i den kommunala sektorn.
              Vad beror det på? Det beror i huvudsak på kloka kommunalpolitiker
              som har sett till att vi har en bra offentlig ekonomi i kommunerna.
              Eftersom jag inte är kommunalpolitiker längre vill jag tacka alla
              våra kommunalpolitiker för att de har sett till att sköta detta.
            </seg>
            <seg xml:id="i-e381869c71c68771-0">
              Kunde vi göra ännu mer? På ett sådant område som den kommunala
              sektorn med skola, barnomsorg och så vidare kan man alltid önska
              sig lite mer. Man måste ha klart för sig att man också måste betala.
            </seg>
            <seg xml:id="i-b96a4c01d52443a9-0">
              Fru talman! Även för 2011 ser det hyfsat ut. Det kommer att bli
              ännu bättre om vi lyckas på det viktigaste området inom den kommunala
              sektorn, nämligen att öka sysselsättningen i hela landet. Då klarar
              vi välfärden bättre.
            </seg>
          </u>
          <note type="speaker" xml:id="i-ded12daabaddc316-0">
            Anf. 136 ANNIE JOHANSSON (C):
          </note>
          <u who="annie_johansson_9b42fa" xml:id="i-774ee8b61f616ffc-0">
            <seg xml:id="i-dfd413d42023256f-0">
              Fru talman! Inledningsvis instämmer jag i de två allianskollegernas
              tidigare anföranden.
            </seg>
            <seg xml:id="i-9decc7f4bb4a18da-0">
              Detta skulle handla om utgiftsområde 25, Allmänna bidrag till
              kommuner. Det har snarare blivit en valrörelsepräglad allmänpolitisk
              debatt. Jag ska försöka hålla mig till det betänkande som är föremål
              för diskussion och slutligen också votering.
            </seg>
            <seg xml:id="i-dc3ea1d702b026c1-0">
              Fru talman! Den gångna mandatperioden innebar svåra prövningar
              och stora utmaningar för svensk ekonomi och svenskt samhällsliv.
              Kommunsektorn, med över en miljon anställda och av avgörande betydelse
              för vår dagliga välfärd, var naturligtvis inget undantag. Med
              1990-talskrisen i färskt minne, då 150 000 jobb försvann i kommuner
              och landsting, blev det därför en av alliansregeringens främsta
              prioriteringar att värna kvaliteten i vård, skola och omsorg och
              att förhindra uppsägningar. Under förra mandatperioden tillfördes
              kommunsektorn 38 miljarder kronor en historiskt stor satsning.
              Enbart i år rör det sig om 17 miljarder extra.
            </seg>
            <seg xml:id="i-2495b95533d38f66-0">
              Nu kan vi tydligt se resultaten av regeringens politik. Kommunsektorn
              visar stora överskott i år, precis som var fallet förra året,
              och SKL bedömer att det blir ett överskott även 2011, trots att
              kostnadsbilden då är mindre gynnsam. Minskningen i den totala
              kommunfinansierade sysselsättningen stannade på omkring 5 000
              personer mellan 2007 och 2009 att jämföra med 150 000 under 90-talskrisen.
              Under samma period har antalet arbetade timmar ökat och ohälsotalet
              sjunkit, en mycket positiv utveckling som innebär att vi nu får
              mer kommunfinansierad välfärd för våra skattepengar, trots att
              vi har genomlevt den värsta krisen på decennier. Detta står i
              skarp kontrast till situationen i många av våra europeiska grannländer,
              såsom Irland och Spanien, där stora besparingar sker i den offentliga
              sektorn samtidigt som de anställdas löner sänks.
            </seg>
            <seg xml:id="i-377c7897f64f854d-0">
              Ökad sysselsättning genom fler och livskraftiga företag är grunden
              för den kommunala ekonomin. När allt fler jobbar och driver företag
              ökar skatteintäkterna som behövs för att bedriva välfärd runt
              om i vårt land. Hela 70 procent av kommunsektorns intäkter kommer
              just från skatteintäkter. Sedan vändningen i konjunkturen hösten
              2009 har sysselsättningen i Sverige återhämtat mer än halva fallet
              ökningen det senaste året är 100 000 personer samtidigt som arbetslösheten
              minskat från 9 till 8 procent sedan toppnoteringen i våras. Alliansregeringens
              fokus på arbets- och företagarlinjen och kampen mot utanförskapet
              har således påverkat kommunsektorns resultat positivt. Och nästa
              år tillförs kommuner och landsting extra resurser på 8 miljarder
              kronor, varav 5 miljarder i permanent nivåhöjning. Detta kommer
              sammantaget att fortsatt gynna kommunsektorns ekonomi.
            </seg>
            <seg xml:id="i-ab028fc907bc5baa-0">
              Fru talman! Regeringen kan, och ska, bidra till den kommunala
              verksamheten och välfärden, men det finns mycket som kommuner
              och landsting själva kan göra. För att våra gemensamma resurser
              ska användas så effektivt som möjligt är det till exempel viktigt
              att lära av de mest effektiva utövarna, så kallad benchmarking.
              De goda exemplen bör inte hämtas enbart från Sverige, utan från
              var som helst i världen där den lokalt och regionalt finansierade
              verksamheten bedrivs framgångsrikt, resultatinriktat och med medborgarnas
              och skattebetalarnas intressen i fokus.
            </seg>
            <seg xml:id="i-00b5a4658c604048-0">
              Ett annat sätt att öka effektiviteten och kvaliteten i kommunsektorn
              är att stimulera ett ökat företagande inom vård, skola och omsorg.
              Regeringens valfrihetsreformer har öppnat upp kommunsektorn för
              välfärdsföretagare, lett till att kvinnor fått fler arbetsgivare
              att välja bland och därmed möjlighet till högre lön, och underlättat
              livspusslet för många. Mellan 2006 och 2009 ökade antalet anställda
              i privata vårdföretag med över 30 000 personer, och i dag arbetar
              ca 120 000 personer i 14 000 privata välfärdsföretag. Oppositionen
              motsätter sig många av dessa reformer, såsom den fria etableringsrätten.
              Med deras politik skulle människors valfrihet inskränkas, och
              vi skulle få färre entreprenörer som kan stärka och utveckla välfärden.
              I Centerpartiet och Alliansen bygger vi i stället vidare på valfrihetsreformerna,
              till exempel genom att förstärka LOV och införa ett starta-eget-bidrag
              inom äldreomsorgen.
            </seg>
            <seg xml:id="i-58f0bbbad66f800f-0">
              Ett tredje sätt att uppnå en mer effektiv och resultatinriktad
              verksamhet, som också ligger oss centerpartister varmt om hjärtat,
              är att kommunsektorn inleder ett regelförenklingsarbete, motsvarande
              det som nu pågår för att minska regelkrånglet för företagen. Vi
              tror att det behövs i syfte att främja valfrihet och konkurrens,
              stärka jobbtillväxten och sätta medborgarnas intressen i främsta
              rummet. Med färre, enklare och mindre detaljstyrande regler samt
              en smidigare tillämpning kan landets kommuner spara betydande
              administrativa kostnader som i stället kan användas till just
              kärnverksamheten. Vidare är mindre statlig reglering gentemot
              kommunsektorn viktigt för att minska onödiga regler för företag
              och medborgare. Även den regionalisering av Sverige som nu har
              påbörjats och som Centerpartiet länge har eftersträvat är angelägen
              för att skapa utveckling och tillväxt i hela landet. Därför kommer
              vi med kraft att fortsätta arbeta för att starka regioner bildas
              runt om i Sverige.
            </seg>
            <seg xml:id="i-1ebf5dccabb2a9e2-0">
              Fru talman! Det kommunala självstyret är en central del i Centerpartiets
              ideologi att demokrati ska byggas underifrån. Därför vill vi att
              det ska värnas och stärkas. Den så kallade finansieringsprincipen,
              det vill säga att staten ansvarar ekonomiskt för sina beslut och
              att kommuner, landsting och regioner själva ska finansiera de
              uppgifter som de har makt att besluta över, ska upprätthållas.
              För att ytterligare värna det kommunala självstyret anser vi även
              att staten så långt som möjligt ska undvika specialdestinerade
              statsbidrag, detta i kontrast till oppositionens statsbidrag,
              där en stor del är riktade och styrande på något sätt. Till skillnad
              från oppositionen tror vi på de förtroendevaldas förmåga att prioritera
              och fatta bra beslut utifrån lokala och regionala förutsättningar.
            </seg>
            <seg xml:id="i-53affa8e23106d9e-0">
              Alla medborgare har också samma rätt till skola, vård och omsorg.
              Centerpartiet anser att ett väl fungerande utjämningssystem ska
              stärka det kommunala självstyret, skapa villkor för en likvärdig
              och god grundservice i hela landet, ge incitament för både ekonomisk
              tillväxt och ökad skattekraft samt skapa förutsättningar för utjämning
              av skillnader i skattekraft. Fram till mars 2011 arbetar en parlamentarisk
              utredning, som alliansregeringen har tillsatt, med att utvärdera
              dagens system. Jag ser fram emot en spännande debatt kring detta
              under våren, där Centerpartiet tycker att utgångspunkten för ett
              framtida utjämningssystem ska vara att alla kommuninvånare ges
              möjlighet till en likvärdig, effektiv och god grundservice.
            </seg>
            <seg xml:id="i-1312b3b94c171c4e-0">
              Med detta yrkar jag bifall till förslaget i finansutskottets
              betänkande.
            </seg>
          </u>
          <note type="speaker" xml:id="i-946ff43d8bc0e04c-0">
            Anf. 137 ANDERS SELLSTRÖM (KD):
          </note>
          <u who="anders_sellstrom_d0c3af" next="cont" xml:id="i-af3023db3697cd8b-0"/>
          <note xml:id="i-207acc453b401a5b-0">
            Fru talman! Jag börjar med att yrka bifall till förslaget i finansutskottets
            betänkande.
          </note>
          <u who="anders_sellstrom_d0c3af" prev="cont" xml:id="i-d4a7a3a1cbb6702d-0">
            <seg xml:id="i-aba60f8bca5b39e2-0">
              Allteftersom dagarna går ser vi hur färre och färre ställer sig
              bakom De rödgrönas budgetalternativ som fördes fram före valet
              och nu i dag är inne i slutfasen för behandling i kammaren.
            </seg>
            <seg xml:id="i-d3e96d86d61d1c04-0">
              Först ut på arenan att rejält såga sitt eget budgetförslag var
              Socialdemokraternas Thomas Östros och därefter Mona Sahlin. I
              dagarna har vi även fått läsa några väl valda ord av Vänsterns
              partiledare Lars Ohly. Sammantaget kan konstateras att De rödgröna
              så snabbt så möjligt vill lämna över sitt budgetalternativ till
              arkivarien och därefter infångas av en välbehövlig julledighet.
              Jag har själv i och för sig inget emot den senare delen i detta
              påstående.
            </seg>
            <seg xml:id="i-73ab6bfb1dfe61e6-0">
              Det som vi i dag debatterar under utgiftsområde 25, Allmänna
              bidrag till kommuner, är vi tämligen överens om hur vi ska hantera.
              Utfallet av debatten kan bara bli ett eftersom oppositionens förslag
              i övrigt fallit genom tidigare beslut i kammaren.
            </seg>
            <seg xml:id="i-86b2d54c152fde90-0">
              Kommunernas ekonomi har, trots finanskrisen, stått sig väl. Överskottet
              i kommunsektorn 2010 ser ut att hamna på plus 19 miljarder enligt
              Sveriges Kommuner och Landstings egna beräkningar. Deras prognos
              för 2011, givet dagens beslut, är ett plus på 7 miljarder.
            </seg>
            <seg xml:id="i-67ad62a658dec510-0">
              I dag beslutar vi att för 2011 tillföra kommunerna 88 miljarder
              i generella statsbidrag inklusive LSS-kostnader och kostnader
              för organisationer inom det kommunalekonomiska området.
            </seg>
            <seg xml:id="i-45c5bc9be2aef1d7-0">
              Utöver dessa generella statsbidrag tillförs kommuner och landsting
              även riktade statsbidrag som uppgår till 53 miljarder för 2011.
              Det är inte en oansenlig summa pengar det heller.
            </seg>
            <seg xml:id="i-398a2eb6963c744b-0">
              Företrädare för kommunsektorn vill att så mycket som möjligt
              av statsbidragen levereras i den generella påsen för att därigenom
              lokalt kunna påverka användandet i så hög grad som möjligt.
            </seg>
            <seg xml:id="i-1e5b37aa91958e4c-0">
              Regeringen å sin sida vill styra och ställa över en del av statsbidragen
              och lägger därför in olika villkor för att kommunsektorn ska komma
              i åtnjutande av dessa medel. Så har det sett ut oavsett regering,
              och så kommer det nog alltid att se ut i varierande grad över
              tid.
            </seg>
            <seg xml:id="i-6771a60bdb313cea-0">
              Här tror jag att vi ändå tillsammans behöver fundera mer över
              balansen mellan styrda och generella statsbidrag. Varje kommun,
              varje landsting och varje region har sina problem, sina förutsättningar
              och möjligheter, men de gör också lite olika prioriteringar.
            </seg>
            <seg xml:id="i-4eff5993f8b532d5-0">
              I hur hög grad ska det lokala perspektivet få råda? Det kan man
              fundera över. Ska det få finnas skillnader i hur respektive kommun
              använder sina resurser inom de ramar som lagts fast? Ska avgifterna
              få variera beroende på vilket landsting jag bor i, eller ska alla
              egenavgifter vara lika? Är det orättvist att avgifterna är olika
              exempelvis vid ett akutbesök i Norrbotten eller i Skåne? Eller
              är det så att den lokala demokratins egna prioriteringar ska råda
              och det därmed ska anses vara ganska rättvist?
            </seg>
            <seg xml:id="i-23e35cd72d17f53f-0">
              Dessa frågor diskuteras ständigt runt om i vårt land. Jag ser
              fram emot en framtida fördjupad diskussion om vilken principiell
              hållning allt ska landa i. Det här hänger även intimt ihop med
              hur vi reglerar användandet av statsbidrag i olika former.
            </seg>
            <seg xml:id="i-4af798b47b30dd5f-0">
              Fru talman! Förslaget i De rödgrönas budgetalternativ har egentligen
              två huvudspår: att öka anslaget med drygt 6 miljarder mer än regeringen
              och att värdesäkra statsbidragen under mandatperioden. Summan
              kan alltid diskuteras men ska som vanligt vägas mot allt annat
              som en budget innehåller. Ska inriktningen vara på fler i arbete
              eller på fler i beroende av bidrag? Ytterst är det detta som mest
              påverkar kommunsektorns ekonomi.
            </seg>
            <seg xml:id="i-2067e07731703758-0">
              Detta med värdesäkring har alltid varit ett förslag som kommunsektorn
              drivit. Självklart vill vi väl alla i förväg ha en god koll på
              vilka intäkter som gäller, naturligtvis även i kommun- och landstingssektorn.
              Värdesäkringen av statsbidragen skulle i det perspektivet vara
              en fördel i den enskilda kommunen och i landstingets långsiktiga
              budgetprocess.
            </seg>
            <seg xml:id="i-d4e0b22d20c3ad3f-0">
              Socialdemokraterna såväl i riksdagen som i regeringsställning
              har dock, mig veterligt, aldrig tidigare ansett detta vara en
              hållbar linje. Statens roll som ekonomiskt gummiband i både hög-
              och lågkonjunktur innebär i praktiken svårigheter att indexera
              statsbidragen.
            </seg>
            <seg xml:id="i-9cbc8ebfe4c8c0da-0">
              Vilket index ska man i så fall använda, och hur skulle effekten
              av en indexering ha sett ut för kommunsektorn beroende på vilken
              koppling som gjorts när finanskrisen med full kraft slog till?
              Jag tror att Thomas Östros och Jennie Nilsson är klokare än så
              och att de i regeringsställning aldrig skulle föreslå något sådant.
            </seg>
            <seg xml:id="i-4ae4ed3ab5993ae4-0">
              Oavsett det är kommunerna betydligt mer beroende av den egna
              skattebasens utveckling som i sin tur är kopplad till antalet
              arbetade timmar ju fler arbetade timmar, desto bättre ekonomi
              i kommunsektorn. En politik för fler i arbete är den bästa draghjälpen
              för en sund ekonomisk utveckling i kommuner och landsting. Här
              inhämtas ca 70 procent av kommunernas intäkter. Utfallet av antalet
              arbetade timmar har med andra ord en betydligt större relativ
              påverkan på budgetplaneringen för kommunsektorn än vad ett indexerat
              statsbidrag skulle ha.
            </seg>
            <seg xml:id="i-d5c00bc814b73fa3-0">
              Vi ser nu att sysselsättningen stiger och att skatteintäkterna
              ökar. Fortfarande är det en bit kvar till så kallat normalläge,
              men det går fortare än vad alla andra bedömare för bara ett år
              sedan trodde. Utifrån den allmänna ekonomiska utvecklingen har
              alliansregeringen därför lagt fram en balanserad budget där man
              ökat den permanenta delen av statsbidragen och även tillfört ett
              extra tillfälligt stöd för 2011. Men ännu viktigare är kanske
              att regeringen nu för en politik som påverkar det som mest styr
              den kommunala ekonomin, nämligen antalet arbetade timmar.
            </seg>
          </u>
          <note xml:id="i-c96e72f527de8d5d-2">
            Överläggningen var härmed avslutad.
          </note>
          <note xml:id="i-8d5055b1d76999f6-0">
            11 § Statsskuldsräntor m.m.
          </note>
          <note xml:id="i-14a0b781204566c4-3">
            Föredrogs
          </note>
          <note type="speaker" xml:id="i-d060f571e2993bcf-0">
            Anf. 138 JÖRGEN HELLMAN (S):
          </note>
          <u who="jorgen_hellman_3bb1f7" xml:id="i-778e456eafe4e909-0">
            <seg xml:id="i-c6fed172f859496f-0">
              Fru talman! Innan vi går på julledighet ska jag säga några få
              ord om utgiftsområde 26, statsskuldsräntor.
            </seg>
            <seg xml:id="i-e5e411e541f181d8-0">
              Jag yrkar bifall till utskottets förslag i betänkandet men vill
              framföra några synpunkter angående utgiftsområdet.
            </seg>
            <seg xml:id="i-93e95f3b1c627765-0">
              Finansutskottet har vid flera tillfällen anfört att anslagsberäkningarna
              bör göras tydligare när de redovisas för riksdagen. Regeringen
              har ändå inte ändrat sin redovisning i årets budgetproposition.
              Det är naturligtvis värdefullt att regeringen redovisar motiven
              för den föreslagna anslagsnivån.
            </seg>
            <seg xml:id="i-afa65d5b98f51814-0">
              Liksom förra året får riksdagen också i år ta ställning till
              en historisk information som egentligen talar för en lägre nivå
              på anslaget än vad regeringen har föreslagit.
            </seg>
            <seg xml:id="i-235869a50992cccb-0">
              Jag har förståelse för att underlaget när beslut snabbt måste
              fattas ibland kan vara något undermåligt. Men riksdagen ska naturligtvis
              fatta beslut utifrån ett tydligt beslutsunderlag när vi en gång
              per år får hit ärendet.
            </seg>
            <seg xml:id="i-8ef321e165633278-0">
              Fru talman! Med dessa ord vill jag önska tredje vice talmannen,
              åhörarna och ledamöterna en god jul och ett gott nytt år och samtidigt
              säga att jag hoppas att regeringen i nästa budgetproposition till
              riksdagen lämnar en fullständig härledning av ramen för statsskuldsräntorna.
            </seg>
          </u>
          <note type="speaker" xml:id="i-97de44a7c8a67d91-0">
            Anf. 139 STAFFAN ANGER (M):
          </note>
          <u who="staffan_anger_addfbf" xml:id="i-ecd856c4a33443ad-0">
            <seg xml:id="i-e4ce14f39dc38781-0">
              Fru talman! I finansutskottet är vi eniga om att det hade varit
              bättre om anslaget för riksgäldsprovisionskostnader hade räknats
              ut utifrån ett aktuellt material i stället för utifrån ett historiskt
              material. Detta skulle kunna tala för en lägre nivå på anslaget
              än den som regeringen föreslagit.
            </seg>
            <seg xml:id="i-77c9dedc637f5ee4-0">
              Ett enigt utskott menar att det framöver skulle vara värdefullt
              att, som vi hört här av Jörgen Hellman, få en närmare redovisning
              av motiven. Vi ser fram emot att regeringen i framtiden lämnar
              en fullständig härledning av ramen.
            </seg>
            <seg xml:id="i-b8d6507c41260056-0">
              Med detta ställer sig Alliansen bakom förslaget om beräkning
              av anslaget inom utgiftsområde 26.
            </seg>
          </u>
          <note xml:id="i-c96e72f527de8d5d-3">
            Överläggningen var härmed avslutad.
          </note>
          <note xml:id="i-697a7a7e440d6208-0">
            12 § Avgiften till Europeiska unionen
          </note>
          <note xml:id="i-14a0b781204566c4-4">
            Föredrogs
          </note>
          <note type="speaker" xml:id="i-c4504defa395eb51-0">
            Anf. 140 JONAS ERIKSSON (MP):
          </note>
          <u who="jonas_eriksson_d455a5" xml:id="i-9821c1621310f291-3">
            <seg xml:id="i-e6d97ef3111e0dd8-0">
              Fru talman! Det krävs en mycket tuff klimatpolitik både på nationell
              och på internationell nivå för att vi ska klara av att begränsa
              klimatförändringarna och begränsa ökningen av medeltemperaturen
              på jorden till högst två grader.
            </seg>
            <seg xml:id="i-ffbb8de1ff62aa33-0">
              I oktober i år presenterade kommissionen sitt meddelande om en
              översyn av EU:s budget där energi- och klimataspekter föreslås
              bli införda i forsknings-, sammanhållnings-, jordbruks- och landsbygdspolitiken.
              Det är ett steg framåt i klimatarbetet. Miljöpartiet anser dock
              att detta inte är tillräckligt för att i tid uppnå de sänkningar
              av utsläppen av växthusgaser som krävs för att klara tvågradersmålet.
            </seg>
            <seg xml:id="i-a7f664e0a6be5e56-0">
              Även om EU:s budget och verksamhet utifrån kommissionens ambition
              kommer att innehålla vissa positiva delar befarar vi att stora
              delar av EU:s budget fortsatt verkar i fel riktning när det gäller
              klimatarbetet. Miljöpartiet menar att EU:s budgetpengar inte ska
              gå till verksamheter som förstör klimatet. EU lägger i dag stora
              resurser på att bygga motorvägar och flygplatser och på att stimulera
              flygtrafik.
            </seg>
            <seg xml:id="i-c02a1bb1920eab70-0">
              Inte heller EU:s jordbrukspolitik är klimatanpassad. Man har
              subventioner på kolkraft, och man subventionerar diesel till fiskebåtar
              därför att dieselpriset är för högt. Samtidigt håller det på att
              bli utfiskat i de områden där dessa båtar fiskar.
            </seg>
            <seg xml:id="i-fc5a92d16e8cebe0-0">
              Vi behöver driva fram en stor översyn av EU:s budget och flytta
              resurser från det som skadar klimatet till sådant som bidrar till
              en minskad klimatpåverkan.
            </seg>
            <seg xml:id="i-1ea2d76d217f96b2-0">
              Miljöpartiet ser ett behov av att klimatsäkra EU:s budget och
              anser därför att regeringen bör driva denna fråga i samband med
              pågående budgetöversyn. Detta har vi motionerat om. Jag yrkar
              därför bifall till reservationen under punkt 3 i betänkandet.
            </seg>
          </u>
          <note type="speaker" xml:id="i-3b58e00414f061d5-0">
            Anf. 141 JESSICA ROSENCRANTZ (M):
          </note>
          <u who="jessica_rosencrantz_3b5891" next="cont" xml:id="i-20af4232dd8ebad3-0"/>
          <note xml:id="i-34780694a7db58ed-0">
            Fru talman! Jag yrkar bifall till utskottets förslag i betänkandet.
          </note>
          <u who="jessica_rosencrantz_3b5891" prev="cont" xml:id="i-1817f93e94d22252-0">
            <seg xml:id="i-2ea868fe70793b6d-0">
              Sverige betalar en årlig avgift om ca 30 miljarder kronor till
              Europeiska unionen. Beträffande vårt medlemskap är man kritisk
              när det gäller att Sverige tillsammans med andra länder ska kunna
              lösa de gränsöverskridande problem som utgör Europas största utmaningar
              i dag och i framtiden.
            </seg>
            <seg xml:id="i-1ea959353fa6c272-0">
              En sådan gränsöverskridande utmaning är den miljöförstöring som
              vi ser runt omkring oss. En andra utmaning är den gränsöverskridande
              brottsligheten där människohandel och narkotikahandel breder ut
              sig. En tredje utmaning är att använda EU för att driva på vår
              omvärld i en mer demokratisk inriktning, inte minst i ljuset av
              det vi precis har sett ske i Vitryssland.
            </seg>
            <seg xml:id="i-cf0193ffa5899519-0">
              Genom EU kan vi alltså arbeta för att lösa några av de största
              problemen EU och vår omvärld står inför. Det finns dock samtidigt
              anledning att fråga sig vart EU är på väg någonstans. Det finns
              all anledning att vara kritisk till hur EU:s budget faktiskt fördelas.
              Därför gläder det mig väldigt mycket att alliansregeringen verkar
              i en riktning för att reformera och modernisera EU:s utgifter,
              för omprioriteringar mellan utgiftsrubrikerna och, minst lika
              viktigt, för en minskning av den totala utgiftsvolymen.
            </seg>
            <seg xml:id="i-ad88437a33196ae0-0">
              Vill vi behålla vårt europeiska välstånd, vår välfärd och vår
              goda levnadsstandard är det dags att fokusera på europeisk utveckling
              och konkurrenskraft. Här spelar EU en avgörande roll. I stället
              för jordbrukssubventioner är det dags att vi använder EU för att
              främja forskning, tillväxt, konkurrens och infrastruktur. Detta
              är också alldeles avgörande om vi vill uppnå EU:s 2020-strategi.
              Den svenska regeringen har tydligt aviserat att man vill driva
              på i denna reformanda, vilket är mycket positivt.
            </seg>
            <seg xml:id="i-b9737f88cc019ca6-0">
              Låt mig lite kort beröra den motion som Miljöpartiet har lagt
              fram och som också Jonas Eriksson lyfte fram i sitt anförande.
              Jag instämmer till fullo i vikten av att vi arbetar för hållbarhet
              och en bättre miljö för oss alla och våra kommande generationer.
              Detta reformarbete pågår dock redan i dag i EU. Finansutskottet
              har också flera gånger tidigare, inte bara i direkt samråd med
              kommissionen utan även med föregående EU-minister Cecilia Malmström,
              framfört dessa synpunkter. Kommissionen själv har också bekräftat
              behovet av mer fokus på miljö och klimat.
            </seg>
            <seg xml:id="i-f1c099fb69b078b5-0">
              EU:s 2020-strategi har som mål att verka för en smart, hållbar
              tillväxt för alla. Mycket av innehållet i denna strategi förhandlades
              faktiskt fram under det svenska ordförandeskapet, då regeringen
              aktivt tryckte på för en grönare ekonomi och ett mer hållbart
              samhälle. Den svenska regeringen och EU arbetar således redan
              i dag aktivt för att miljö och klimat ska ges högre prioritet.
            </seg>
            <seg xml:id="i-777056e2e18e2ac6-0">
              Fru talman! EU är som sagt en viktig aktör där Sverige har stora
              möjligheter att tillsammans med andra lösa våra gemensamma problem.
              Däremot har EU ett stort reformbehov i form av omprioriteringar
              mellan utgiftsområden och minskad total utgiftsvolym. Mindre jordbrukssubventioner
              och mer fokus på tillväxt och konkurrenskraft behövs för att upprätthålla
              europeiskt välstånd och europeisk välfärd.
            </seg>
            <seg xml:id="i-273262a7862b1a09-0">
              Det gläder mig mycket att alliansregeringen driver på för att
              få ett mer slimmat och mer konkurrenskraftigt EU som dessutom
              värnar om miljön. Därför yrkar jag med gott samvete bifall till
              förslaget i utskottets betänkande.
            </seg>
            <seg xml:id="i-e3a24c04239c775b-2">
              (Applåder)
            </seg>
          </u>
          <note type="speaker" xml:id="i-8a65a57b37252112-0">
            Anf. 142 CARL B HAMILTON (FP):
          </note>
          <u who="carl_b_hamilton_f30000" next="cont" xml:id="i-b3ec198af7b15bf4-0">
            <seg xml:id="i-fea481660e0165ce-0">
              Fru talman! Det är ansvarsfullt att vara sista talare före denna
              efterlängtade votering, så låt mig bli relativt kort.
            </seg>
            <seg xml:id="i-007cfee83a747f54-0">
              EU:s budget består till största delen av pengar till jordbruksproduktion
              och regionalstöd, och man kan ur ett miljöperspektiv säga att
              den jordbruksproduktion och de produktionstekniker den gemensamma
              jordbrukspolitiken genererar ofta är mycket problematisk. På denna
              punkt vill jag ge Miljöpartiet rätt.
            </seg>
            <seg xml:id="i-018c627a6644300d-0">
              Jag menar dock att man ska fokusera på jordbruket. Man ska sätta
              in kritiken och stöten där om man vill förbättra miljön. Det gäller
              till exempel skydd av biologisk mångfald. Jag tar biologisk mångfald
              som ett, tycker jag, bra exempel inte bara för att det är en hjärtefråga
              för Folkpartiet utan även för att det är en klimatpolitisk buffert
              i sammanhanget.
            </seg>
            <seg xml:id="i-2123a9c0e09d3476-0">
              Däremot tycker jag att det nu när Miljöpartiet vill ta sig an
              hela EU:s budget ur miljö- och klimatsynpunkt är ineffektiv politik.
              Jag tycker att man ska fokusera. Politik är att vilja, sade Olof
              Palme, men jag skulle vilja säga att politik snarare är att vilja
              prioritera. Då tror jag att man ska prioritera det stora problemet,
              nämligen jordbruket och jordbruksproduktionen.
            </seg>
            <seg xml:id="i-8b7978563622f926-0">
              Det är väl dokumenterat att EU:s jordbrukspolitik gynnar en intensiv
              produktion med hög mekanisering och mycket användning av konstgödsel.
              Det är bekämpningsmedel och minimala oanvända kringområden. Allt
              detta motverkar biologisk mångfald men har också miljönackdelar.
            </seg>
            <seg xml:id="i-e7958717b9dd17cb-0">
              Knäckfrågan är: Hur ska bönder tjäna tillräckligt väl om de skulle
              vilja övergå till mer lågproduktiva produktionsmetoder som gynnar
              biologisk mångfald? Ska vi kräva att dessa miljövänliga bönder
              lever på en lägre inkomst än andra? Nej, det är knappast en framkomlig
              väg.
            </seg>
            <seg xml:id="i-3d018e45e58147e2-0">
              Vill vi ha biologisk mångfald och andra miljövänliga och klimatsmarta
              inslag i jordbruksproduktionen måste vi betala för detta. Vi måste
              se det som ett allmänintresse att vara lågproduktiv i jordbruksproduktionen
              och ge stöd till biologisk mångfald över EU-budgeten. Det är metoden
              för att fokusera på jordbruket i EU-budgeten: att betrakta biologisk
              mångfald som ett allmänintresse vi ska betala för. Låt oss alltså
              inte fokusera på hela EU:s budget utan på jordbruksdelen.
            </seg>
            <seg xml:id="i-36346d45cce2def0-0">
              I tillägg till det Jessica Rosencrantz räknade upp av vad man
              får ut för budgeten tycker jag att det i denna tid också är viktigt
              att påpeka att det finns ett väldigt omfattande samarbete av delvis
              överstatlig karaktär mot terrorism. Det har inte uppmärksammats
              i den diskussion vi har haft i Sverige, men det kan vara väl värt
              att ta fram dessa papper inför fortsatta ansträngningar på detta
              område.
            </seg>
            <seg xml:id="i-38a7813fbae0db84-0">
              Med detta vill jag önska inte bara talmannen utan också alla
              ledamöter god jul och välkomna ledamöterna till kammaren för att
              votera om statsbudgeten.
            </seg>
            <seg xml:id="i-e3a24c04239c775b-3">
              (Applåder)
            </seg>
          </u>
          <note xml:id="i-c96e72f527de8d5d-4">
            Överläggningen var härmed avslutad.
          </note>
          <note xml:id="i-33310a1a4ba9881a-0">
            13 § Beslut om ärenden som slutdebatterats den 20 december
          </note>
          <note xml:id="i-539da454ed519746-0">
            Punkt 1
          </note>
          <note xml:id="i-37fc17addb246b27-0">
            Punkt 2
          </note>
          <note xml:id="i-d999fbb5ec27df67-0">
            Punkt 4
          </note>
          <note xml:id="i-604eea04faa6e4ef-0">
            Punkt 5
          </note>
          <note xml:id="i-52f49b5370e52038-0">
            Övriga punkter
          </note>
          <note xml:id="i-539da454ed519746-1">
            Punkt 1
          </note>
          <note xml:id="i-37fc17addb246b27-1">
            Punkt 2
          </note>
          <note xml:id="i-a9e55e5c22d96b75-0">
            Punkt 3
          </note>
          <note xml:id="i-d999fbb5ec27df67-1">
            Punkt 4
          </note>
          <note xml:id="i-604eea04faa6e4ef-1">
            Punkt 5
          </note>
          <note xml:id="i-26bdfad6148ce299-0">
            Punkt 6
          </note>
          <note xml:id="i-1a4c7ae2474911f8-0">
            14 § Beslut om ärenden som slutdebatterats vid dagens sammanträde
          </note>
          <note xml:id="i-539da454ed519746-2">
            Punkt 1
          </note>
          <note xml:id="i-fe0c73b51d309d1e-0">
            Punkt 7
          </note>
          <note xml:id="i-ab7a916b7888520a-0">
            Punkt 8
          </note>
          <note xml:id="i-f861a461297b1637-0">
            Punkt 10
          </note>
          <note xml:id="i-15ab70c87de550ea-0">
            Punkt 11
          </note>
          <note xml:id="i-48f4480b8c2e2950-0">
            Punkt 12
          </note>
          <note xml:id="i-52f49b5370e52038-1">
            Övriga punkter
          </note>
          <note xml:id="i-a9e55e5c22d96b75-1">
            Punkt 3
          </note>
          <note xml:id="i-52f49b5370e52038-2">
            Övriga punkter
          </note>
          <note xml:id="i-d71469b7bcb46c45-1">
            Ajournering
          </note>
          <note xml:id="i-e9f97c717e93be99-0">
            Kammaren beslutade kl. 16.21 på förslag av tredje vice talmannen
            att ajournera förhandlingarna till kl. 16.32 för att finansutskottet
            skulle beredas möjlighet att sammanträda.
          </note>
          <u who="carl_b_hamilton_f30000" prev="cont" xml:id="i-42db4d3dadcb8bf0-0">
            <seg xml:id="i-01f986318db2359c-1">
              Återupptagna förhandlingar
            </seg>
          </u>
          <note xml:id="i-08a62eef8e5f9d29-0">
            Förhandlingarna återupptogs kl. 16.34.
          </note>
          <note xml:id="i-aea4fe310d196b3b-0">
            15 § Bordläggning
          </note>
          <note xml:id="i-018ec8c4c50217ef-0">
            Anmäldes och bordlades
          </note>
          <note xml:id="i-a3b34cde41cff7f3-0">
            16 § Anmälan om interpellationer
          </note>
          <note xml:id="i-3017009c9fb0b073-0">
            Anmäldes att följande interpellationer framställts
          </note>
          <note xml:id="i-e0260d2e96c807b6-0">
            den 21 december
          </note>
          <note xml:id="i-154aac3fd5c89f2d-0">
            Raimo Pärssinen
          </note>
          <note xml:id="i-02a1e11c4fe83a11-0">
            Ylva Johansson
          </note>
          <note xml:id="i-bb2a0c50729cd0a4-0">
            Peter Persson
          </note>
          <note xml:id="i-4b0bea9140ccc858-0">
            Interpellationerna redovisas i bilaga som fogats till riksdagens
            snabbprotokoll tisdagen den 18 januari 2011.
          </note>
          <note xml:id="i-e2aabb78f3ddf7c3-0">
            17 § Anmälan om frågor för skriftliga svar
          </note>
          <note xml:id="i-2a5cfc8a2897d89d-0">
            Anmäldes att följande frågor för skriftliga svar framställts
          </note>
          <note xml:id="i-e0260d2e96c807b6-1">
            den 21 december
          </note>
          <note xml:id="i-77fcaacf4ba986bd-0">
            Jens Holm
          </note>
          <note xml:id="i-3a50602ae99e8381-0">
            Håkan Bergman
          </note>
          <note xml:id="i-77fcaacf4ba986bd-1">
            Jens Holm
          </note>
          <note xml:id="i-b74e24aa8d52a26b-0">
            Amineh Kakabaveh
          </note>
          <note xml:id="i-05884c0c9d06c00f-0">
            Gunvor G Ericson
          </note>
          <note xml:id="i-8763c0c1cddada40-0">
            Åsa Lindestam
          </note>
          <note xml:id="i-e8c5883ec992f5ea-0">
            Carina Moberg
          </note>
          <note xml:id="i-89d2dc92b1073de9-0">
            Björn von Sydow
          </note>
          <note xml:id="i-c3097a34dd249def-0">
            Frågorna redovisas i bilaga som fogats till riksdagens snabbprotokoll
            tisdagen den 18 januari 2011.
          </note>
          <note xml:id="i-6d83b0bc656e744c-0">
            18 § Anmälan om skriftliga svar på frågor
          </note>
          <note xml:id="i-3829ef2888d55edd-0">
            Anmäldes att skriftliga svar på följande frågor inkommit
          </note>
          <note xml:id="i-e022c09b5493cb71-0">
            den 20 december
          </note>
          <note xml:id="i-4751577b15b059ff-0">
            Maria Lundqvist-Brömster
          </note>
          <note xml:id="i-e0260d2e96c807b6-2">
            den 21 december
          </note>
          <note xml:id="i-1b28522a5d717e4a-0">
            Johan Andersson
          </note>
          <note xml:id="i-299d3aca06b84717-0">
            Svaren redovisas i bilaga som fogats till riksdagens snabbprotokoll
            tisdagen den 18 januari 2011.
          </note>
          <note xml:id="i-90c83a1c2649e88a-0">
            19 § Kammaren åtskildes kl. 16.35.
          </note>
          <note xml:id="i-96e400e208f1c132-0">
            Förhandlingarna leddes
          </note>
          <note xml:id="i-11e26a7b3356808c-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
