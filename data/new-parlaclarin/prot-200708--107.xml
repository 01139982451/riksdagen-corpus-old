<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--107</head>
          <docDate when="2007-05-08">2007-05-08</docDate>
        </div>
      </front>
      <body>
        <div>
          <note>
            ﻿
          </note>
          <note>
            Riksdagens protokoll
          </note>
          <note>
            2007/08:107
          </note>
          <note type="date">
            Torsdagen den 8 maj
          </note>
          <note>
            Kl. 12:00 - 18:52
          </note>
          <note>
            1 § Ny riksdagsledamot
          </note>
          <note>
            Upplästes och lades till handlingarna följande från Valprövningsnämnden
            inkomna
          </note>
          <note>
            Berättelse om granskning av bevis för riksdagsledamot
          </note>
          <note>
            Till Valprövningsnämnden har från Valmyndigheten inkommit bevis
            om att Reza Khelili Dylami (m) utsetts till ny ledamot av riksdagen
            fr.o.m. den 7 maj 2008 sedan Sten Nordin (m) avsagt sig uppdraget.
          </note>
          <note>
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen.
          </note>
          <note>
            Bengt-Åke Nilsson
          </note>
          <note>
            /Kerstin Siverby
          </note>
          <note>
            2 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2007/08:621
          </note>
          <note>
            Interpellation 2007/08:621 Tonnageskatt för sjöfarten
          </note>
          <note>
            Interpellationen kommer att besvaras den 19 maj 2008.
          </note>
          <note>
            Skälet till dröjsmålet är andra åtaganden som inte gått att ändra
            på.
          </note>
          <note>
            Lilian Wiklund
          </note>
          <note>
            3 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            4 § Miljöbalken och EG-förordningen om kemikalieregistrering
          </note>
          <note>
            Föredrogs
          </note>
          <note type="speaker">
            Anf. 1 CARINA OHLSSON (s):
          </note>
          <u who="carina_ohlsson_d193bc" xml:id="i-ef3aa72dd3bd7e98" next="cont">
            <seg>
              Herr talman! Miljöbalken och EG-förordningen om kemikalieregistreringen
              är det betänkande vi ska debattera nu. Här behandlas de följdändringar
              som behöver göras i miljöbalken, arbetsmiljölagen och fartygssäkerhetslagen
              med anledning av att EU:s nya kemikalielagstiftning Reach nu finns.
            </seg>
          </u>
          <note>
            Efter många års intensiv kemikaliedebatt beslutade EU:s ministerråd
            i december 2006 att införa en ny kemikalielagstiftning kallad
            Reach Registration, Evaluation, Authorization and Restriction
            of Chemicals.
          </note>
          <u who="carina_ohlsson_d193bc" prev="cont">
            <seg>
              Genomförandet av EU:s nya kemikalielagstiftning i dess helhet
              har dock tagit tid i Sverige. Den moderatledda regeringen valde
              att först tillsätta en utredning för att se över de svenska reglerna.
              Från socialdemokratisk sida menar vi att förändringarna i miljöbalken
              mycket väl kunde ha påskyndats. Eftersom förändringarna ska träda
              i kraft redan i juni i år och det är företagen själva som har
              ansvaret för tillämpningen borde de ha fått en rimlig chans till
              omställning och längre tid till detta.
            </seg>
            <seg>
              Det verkar tyvärr vara mer regel än undantag när det gäller den
              borgerliga regeringens företrädare, såväl i Sverige som i Bryssel,
              att ta mycket god tid på sig innan de kommer med konkreta förslag
              till förbättringar just på miljöområdet. Det verkar många gånger
              som att den tanke har övergivits som vi socialdemokrater har,
              att det på områden som till exempel giftfri miljö lönar sig att
              både gå före och vara ihärdig och kämpa vidare. Då kan man tänka
              på både människors hälsa och den yttre miljön.
            </seg>
            <seg>
              Ett exempel på ihärdighet är att Sverige fick rätt i EG-domstolen
              efter det att den tidigare regeringen stämt EU-kommissionen för
              godkännandet av det farliga ogräsmedlet parakvat. Medlet har varit
              förbjudet i Sverige sedan 1983. Sverige ville inte tillåta att
              bekämpningsmedel som innehåller parakvat åter skulle kunna användas
              inom landet. Vi fick alltså rätt i den frågan.
            </seg>
            <seg>
              Herr talman! När det gäller att gå före var vårt miljömål Giftfri
              miljö föregångare till Reach och kunde användas just som ett bra
              exempel under det svenska ordförandeskapet i EU, även om kritik
              framfördes här i kammaren från borgerligt håll när vi diskuterade
              just miljömålet Giftfri miljö.
            </seg>
            <seg>
              Trots att det har tagit tid har EU i dag världens mest ambitiösa
              miljölagstiftning. Den kan dock göras ännu bättre i sin svenska
              tillämpning. Det svenska miljöarbetet har nått sin internationella
              ryktbarhet genom en framsynt användning av just substitutions-
              och försiktighetsprinciperna. Vi anser, som framgår av vår reservation,
              att omfattningen av substitutionsprincipen bör utvidgas till att
              också omfatta funktionell substitution.
            </seg>
            <seg>
              Begreppet produktval, som vi ofta använder i Sverige när vi menar
              substitution, omfattar endast bytet från en kemisk produkt till
              en annan produkt. Begreppet substitution betyder, i sin mer internationella
              betydelse, att farliga ämnen kan undvikas inte bara genom att
              ett farligt ämne byts mot ett mindre farligt utan också genom
              att alternativa tekniska lösningar används. Det är just detta,
              som antagligen alla här i kammaren vet, som kallas funktionell
              substitution. Vi tycker att den ska ha sin tillämpning också i
              Sverige.
            </seg>
            <seg>
              Vi anser att en utvidgad substitutionsprincip ska genomsyra kemikalieregistreringsförordningen.
              Det gäller också i situationer där fullständig kunskap om riskerna
              saknas, vilket är vanligt vid hantering av kemikalier. Substitutionsprincipen
              är ett verktyg för tillämpning också av försiktighetsprincipen.
              Detta tycker vi alltså ska tillkännages för regeringen.
            </seg>
            <seg>
              Den bör i och för sig redan ha kunskap om det eftersom Kemikalieinspektionen
              har lämnat en rapport till regeringen om just detta område. Jag
              antar och förutsätter att regeringen även tar del av rapporter
              och använder sig av den lagstiftningen även om den beställdes
              av den socialdemokratiska regeringen.
            </seg>
            <seg>
              Vi anser också att försiktighetsprincipen fortsatt bör vara den
              miljöprincip som gäller för vårt nationella kemikaliearbete. I
              situationer där det finns välgrundade misstankar om allvarliga
              hot mot miljön eller där fullständig kunskap saknas om riskerna,
              vilket är vanligt vid hantering just när det gäller kemikalier,
              som jag sade, ska vi inte vänta med att agera. Väntan kan ge stora
              skador som kan vara omöjliga att reparera, och kostnaderna för
              samhället blir då större än om vi hade gjort rätt från början.
              Regeringen bör alltså fortsätta att följa den svenska traditionen
              att vara pådrivande både nationellt och i internationella sammanhang
              när det gäller kemikaliepolitik.
            </seg>
            <seg>
              Det är lätt att se att det verkligen finns anledning till detta.
              Den senaste tiden har vi fått larmrapporter till exempel om båtbottenfärg.
              Det är högst aktuellt med det väder som vi har nu. Vi vet att
              det finns ca 1,3 miljoner fritidsbåtar i Sverige. För konsumenten
              är det ganska svårt att välja en bra produkt när det gäller båtbottenfärg.
              På västkusten får man använda till exempel båtbottenfärg där koppar
              finns med, men eftersom det är så många båtar kan även ett ämne
              som koppar ha negativa effekter i havet. Det finns också bekämpningsmedel
              i färger som innehåller koppar, och det heter eugenol. Det kan
              alltså vara väldigt svårt för konsumenten att välja rätt.
            </seg>
            <seg>
              Herr talman! Vi har den senaste tiden också fått rapporter om
              kläder som innehåller gifter, till exempel nonylfenoletoxilat,
              som bryts ned till nonylfenol, som är mycket svårnedbrytbart och
              ansamlar sig i miljön och kan orsaka långtidseffekter i vattenmiljön
              och vara hormonstörande för exempelvis fiskar och grodor.
            </seg>
            <seg>
              Vi har också kunnat läsa om farliga ämnen i leksaker. Ämnen som
              är förbjudna i elektriska apparater är tillåtna i leksaker, till
              exempel flamskyddsmedel i nallebjörnar, kadmium i färgkritor och
              sexvärt krom i radiostyrda bilar. Leksaker kan också innehålla
              allergiframkallande doftämnen, som till exempel barbiedockor som
              luktar kokos inte för att jag förstår varför de ska göra det.
              Sådana ämnen skulle man egentligen kunna ta bort direkt.
            </seg>
            <seg>
              Listan på kemikalier som används i olika produkter och varor
              är lång.
            </seg>
            <seg>
              Viktigt att framhålla i det sammanhanget är att vi tycker att
              stödet till företagens arbete med substitution behöver förstärkas.
              Av exemplen att döma kan det finnas vissa svårigheter på kemikalieområdet
              för den enskilde företagaren och även för oss konsumenter. Vi
              tycker att regeringen kan bli ännu mer aktiv på det här området.
            </seg>
          </u>
          <note>
            Därför yrkar jag bifall till reservation nr 1.
          </note>
          <note type="speaker">
            Anf. 2 TINA EHN (mp):
          </note>
          <u who="tina_ehn_f52113" xml:id="i-59318a7d1c943ba1">
            <seg>
              Herr talman! Det här är miljö- och jordbruksutskottets betänkande
              nr 19. Eftersom det händer mycket i riksdagen och vissa situationer
              inte går att prioritera bort blir det dubbelbokningar, och alla
              förberedelser blir inte av. Det har hänt mig inför den här debatten.
              Jag avser därför att göra ett lite kortare inlägg.
            </seg>
            <seg>
              Jag vill börja med att yrka bifall till reservation 2, men jag
              och Miljöpartiet ställer oss bakom också övriga reservationer
              som vi har.
            </seg>
            <seg>
              En av de frågor som tas upp i förslaget är produktvalsprincipen.
              Den kallas också för substitutionsprincipen eller för utbytesprincipen.
              I reservation 2 beskriver vi att denna princip inte används så
              frekvent men att den är av stor vikt. Det har även Kemikalieinspektionen
              yttrat sig om. En av orsakerna till att man inte har tillämpat
              principen i så stor omfattning lär vara en osäkerhet om hur kommunerna
              kan tillämpa den. Detta har varit på grund av arbetet med kemikalieregistreringsförordningen.
            </seg>
            <seg>
              Det är inte bra när kommunerna känner en osäkerhet om hur produktvalsprincipen
              får tillämpas. Vi i Miljöpartiet vill att vi är tydliga här och
              att regeringen bör ansöka om undantag i enlighet med artikel 95
              i EG-fördraget för att behålla den mer långtgående nationella
              lagstiftningen i form av 2 kap. 4 § miljöbalken fullt ut.
            </seg>
            <seg>
              I den andra reservationen reservation 1, som handlar om en utvidgad
              substitutionsprincip tar vi upp möjligheten att utvidga denna
              princip, bland annat genom alternativa tekniska lösningar, så
              kallad funktionell substitution, som Carina tidigare pratade om
              här. Detta är viktiga delar i att förbättra kemikaliekontrollen.
              Det ställer vi oss bakom.
            </seg>
            <seg>
              Ytterligare handlar betänkandet om miljöorganisationernas talesrätt.
              Här har vi sett att den möjligheten är större i flera andra länder
              än hos oss i Sverige. Miljöpartiet anser att talesrätt för miljöorganisationer
              i miljöfrågor bör utvidgas för att vara i nivå med talesrätten
              i de mest utvecklade länderna på området och att det på kemikalieområdet
              är lämpligt att så sker i samband med den här översynen av kemikalielagstiftningen
              som görs i samband med införlivandet av Reach i svensk lagstiftning.
            </seg>
          </u>
          <note type="speaker">
            Anf. 3 CLAES VÄSTERTEG (c):
          </note>
          <u who="claes_vasterteg_c3eca8" xml:id="i-ac540d54045a360a">
            <seg>
              Herr talman! Som har framförts tidigare är det vi i dag debatterar
              och ska besluta om lagändringar med anledning av EU:s nya kemikalielagstiftning,
              som i dagligt tal både i denna kammare och på andra håll i Europa
              kallas för Reach. Det är en förordning som ersätter mycket av
              det som regleras med nationella bestämmelser.
            </seg>
            <seg>
              Reach är ur svensk synvinkel en viktig och nödvändig utveckling
              av EU:s regelverk på kemikalieområdet. Lagstiftningen innebär
              bland annat att nya ämnen och sådana som redan finns på marknaden
              ska registreras och godkännas. Lagstiftningen inkluderar både
              substitutions- och försiktighetsprincipen. Reach kommer att leda
              till en väsentligt högre skyddsnivå både i Sverige och framför
              allt också i övriga EU-länder allt eftersom förordningen genomförs.
            </seg>
            <seg>
              Jag vill lyfta fram tre element i Reach som är särskilt viktiga.
              Det första är att industrin åläggs att ta fram nya data om egenskaper
              hos kemiska ämnen, och man ska omsätta den kunskapen i kemikaliesäkerhetsrapporter.
              Det kommer att leda till en betydligt säkrare hantering i alla
              användarled.
            </seg>
            <seg>
              Den andra punkten jag vill ta upp är att Reach kommer att medföra
              att användningen av de farligaste ämnena successivt kommer att
              fasas ut genom tillståndsprövning.
            </seg>
            <seg>
              Den tredje punkten är att medlemsstaterna kommer att formalisera
              sitt tillsynssamarbete och därigenom bli bättre på att förebygga
              och åtgärda överträdelser.
            </seg>
            <seg>
              Reach kommer säkerligen också att leda till synbara regelförenklingar.
              Framför allt kommer det att märkas när Kemikalieinspektionen kommer
              att se över sina nuvarande föreskrifter.
            </seg>
            <seg>
              I mars 2007 gav regeringen en särskild utredare i uppdrag att
              se över den svenska kemikalielagstiftningen, dels med anledning
              av implementeringen av Reach, dels för att titta på tillsyns-
              och avgiftsfrågor generellt på kemikalieområdet. I november 2007
              lämnade denna utredning ett delbetänkande med förslag på författningsändringar
              som behövs för att vi ska kunna tillämpa de delar av Reach som
              börjar gälla från och med den 1 juni i år. Sedan har det varit
              en sedvanlig remissbehandling, och detta har mynnat ut i en proposition
              från regeringen.
            </seg>
            <seg>
              Utskottet har tillstyrkt propositionen med en mindre lagteknisk
              justering. I propositionen föreslås justeringar för att bland
              annat undvika dubbelreglering och för att undvika att svenska
              bestämmelser strider mot Reach. Det föreslås också nya straffbestämmelser
              för att överträdelser av bestämmelser i Reach ska kunna sanktioneras,
              och man föreslår nya bestämmelser om tillsyn. Lagförändringarna
              berör i huvudsak miljöbalken men också arbetsmiljölagen och fartygssäkerhetslagen.
            </seg>
            <seg>
              Det betänkande som vi fattar beslut om i dag kommer att göra
              oss redo att tillämpa Reach från den 1 juni i år. Det bör också
              påpekas att Reach är en komplex lagstiftning. Den exakta tillämpningen
              av den kan vi inte fullt ut förutse, så det kommer säkerligen
              att finnas anledning både för regeringen och för oss här i riksdagen
              att noga följa vilken praxis som utvecklas.
            </seg>
            <seg>
              Herr talman! Det är förvånande att Carina Ohlsson anklagar regeringen
              för att det har tagit för lång tid. I andra sammanhang anklagar
              oppositionen oss för att det går för fort. Det är ju bra om man
              bestämmer sig.
            </seg>
            <seg>
              Det här är en viktig lagstiftning, och det har också varit viktigt
              att genomföra en gedigen utredning och se vilka konsekvenser de
              förändringar som behöver göras kan få. Man måste också ge rättsinstanser,
              miljöorganisationer och intresserade en möjlighet att ge reflexioner
              och åsikter när utredningen har varit ute på remiss.
            </seg>
            <seg>
              Jag tänkte även beröra en av de reservationer som har fogats
              till betänkandet, nämligen reservationen om utvidgad substitutionsprincip.
              Jag har lite svårt att förstå vad oppositionen är ute efter och
              hur man vill att man ska gå vidare när det gäller detta. I Reach
              står det att vissa delar kommer att kunna ses över, men en sådan
              översyn av förordningen är inte planerad. Jag skulle vilja veta:
              Är det en allmän översyn av Reach eller kemikalieregistreringsförordningen
              som oppositionen vill ha i det här läget, eller vad är ni ute
              efter? Det framgår inte tydligt av reservationen.
            </seg>
            <seg>
              Herr talman! Samtliga partier i denna kammare hade velat se en
              starkare europeisk kemikalielagstiftning, men att vi nu har en
              gemensam lagstiftning på kemikalieområdet är oerhört viktigt och
              positivt. Jag ska villigt erkänna att den förra regeringen gjorde
              ett väldigt bra arbete på europeisk nivå i de samtal och förhandlingar
              som ägde rum för att vi skulle nå fram.
            </seg>
            <seg>
              När vi nu börjar implementera Reach kommer Europas medborgare
              att få ett betydligt bättre skydd än i dag. Men som sagt kommer
              vi säkert att får anledning att återkomma till dessa frågor både
              här i kammaren och i diskussioner på EU-nivå.
            </seg>
            <seg>
              Med detta vill jag yrka bifall till utskottets förslag och avslag
              på samtliga reservationer.
            </seg>
          </u>
          <note type="speaker">
            Anf. 4 CARINA OHLSSON (s) replik:
          </note>
          <u who="carina_ohlsson_d193bc" xml:id="i-9045b38bff816a98">
            <seg>
              Herr talman! Claes Västerteg ska få svar på de frågor han ställde
              i anförandet. Han sade att det var förvånande att jag klagar på
              att det ibland har gått för långsamt och ibland för snabbt. Det
              vi klagar på i det här fallet är precis det som du tog upp. Utredaren
              tillsattes i mars 2007, och nu har vi ett beslut som ska träda
              i kraft den 1 juni 2008. Då är det väldigt kort om tid.
            </seg>
            <seg>
              Det är bra med regelförenklingar, precis som Claes Västerteg
              sade. Men här är det en regelförändring. Då måste företagen ha
              en rimlig chans att ställa om. Jag antar att även Claes Västerteg
              tycker att de här veckorna som man har på sig är en orimligt kort
              tid. Man måste ha mycket längre framförhållning. Man hade kunnat
              komma med ett förslag mycket tidigare. Då hade vi kunnat behandla
              det här i riksdagen.
            </seg>
            <seg>
              På miljöområdet tycker vi definitivt inte att regeringen är snabb,
              men på en del andra områden kan det komma snabba och ogenomtänkta
              förslag. På miljöområdet lyser både de genomtänkta förslagen och
              de snabba förslagen med sin frånvaro.
            </seg>
          </u>
          <note type="speaker">
            Anf. 5 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-ef0df65929571008">
            <seg>
              Herr talman! Oppositionen är sällan nöjd. Men eftersom jag har
              varit i opposition vet jag att det är lite av oppositionens uppgift
              att inte vara nöjd. Det är givetvis helt riktigt att man ska ha
              synpunkter. Men jag blir ändå lite frågande i det här sammanhanget.
              Skulle vi inte ha utrett de här frågorna över huvud taget? Skulle
              vi bara ha låtit det rulla på?
            </seg>
            <seg>
              Utredningen tillsattes mycket riktigt den 1 mars 2007, tre månader
              efter att det slutliga beslutet om Reach togs på EU-nivå. Sedan
              har det varit en sedvanlig remissrunda. Den är det ju också väldigt
              viktigt att ta hänsyn till. En del av det som kom fram i remissrundan
              har regeringen tagit hänsyn till i sin proposition. Propositionen
              fattades det beslut om den 28 februari i år. Så det är klart att
              det har funnits en möjlighet för företagen att ha en framförhållning
              trots att vi nu inte fattar beslutet förrän tre veckor före genomförandet.
            </seg>
            <seg>
              De som är i framkant, de som vill vara i framkant som företagare
              och som andra, är ju med och följer den här utvecklingen och förstår
              hur saker och ting ligger till och att det här förslaget finns
              och att det troligtvis kommer att rulla igenom i riksdagen.
            </seg>
            <seg>
              Men det är klart att i den bästa av världar hade jag också gärna
              sett att det varit mycket tidigare. Men eftersom det här är en
              komplex lagstiftning och viktig lagstiftning såg vi det som väldigt
              viktigt att utreda det noga och att också ge dem som ville lämna
              remissvar på utredningen en ordentlig chans.
            </seg>
          </u>
          <note type="speaker">
            Anf. 6 CARINA OHLSSON (s) replik:
          </note>
          <u who="carina_ohlsson_d193bc" xml:id="i-de97ee4d99ca08f3">
            <seg>
              Herr talman! Nu går det aldrig att förena den bästa av världar
              med att samtidigt ha en borgerlig regering. Det är omöjligt mission
              impossible . Men nu får man försöka att göra det så bra som möjligt.
            </seg>
            <seg>
              Vi från oppositionen kommer precis som Claes Västerteg säger
              han håller med oss att jaga när det gäller de här frågorna. Men
              det går lätt att jämföra och se vilken vikt man lägger vid olika
              frågor. Man kan lägga frågor som rör arbetsmiljöområdet och arbetsrättsliga
              frågor på en sida och lägga miljöfrågorna på den andra. Då kan
              man se var man snabbt kommer med förslag.
            </seg>
            <seg>
              Nu vill vi naturligtvis inte ha ogenomtänkta förslag, som de
              på det arbetsrättsliga området, utan de ska vara bra. Det ska
              vara en remissrunda, och man ska ta vara på remissrundorna och
              vad man anser i remissvaren, men det hade kunnat gå lite snabbare,
              tror vi, på det här området.
            </seg>
            <seg>
              Claes Västerteg hänvisar till de företag som är i framkant. Ja,
              de klarar ofta det mesta och sköter sig på ett bra sätt. Lagstiftningen
              är i och för sig till för alla, men det handlar också om att samla
              in dem som inte sköter sig. Då måste det finnas en möjlighet att
              bedriva tillsyn och att också få med sig de dåliga företagen.
            </seg>
            <seg>
              Det var också en fråga om funktionell substitution. Det kommer
              inte att vara förvånande, utan vi kommer att vilja ha förbättringar
              på område efter område när det gäller miljömålen och även när
              det gäller Giftfri miljö. Det kommer att komma förslag, men det
              betyder inte att vi ska se över hela Reachlagstiftningen, utan
              man kan försöka tillföra saker som man ser. Det finns en bra rapport
              från Kemikalieinspektionen. Den är på ca 100 sidor. Det finns
              mycket bra i den att ta del av, så den läsningen rekommenderar
              jag.
            </seg>
          </u>
          <note type="speaker">
            Anf. 7 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-9156e3e7cd8c1a2c">
            <seg>
              Herr talman! Jag är helt övertygad om att de svenska företagen
              och de svenska myndigheterna kommer att klara av att hantera det
              som vi i dag fattar beslut om och kommer att klara av att hantera
              det här till den 1 juni 2008, eftersom de är väl förberedda.
            </seg>
            <seg>
              Vi kan alltid diskutera fram och tillbaka i den här kammaren
              huruvida förslagen har kommit fram i tid eller inte. Men, som
              jag sade, det ligger lite i oppositionens natur att man hela tiden
              säger: Nja, det har inte gått tillräckligt fort. Men när man inte
              är överens om förslagen har det helt plötsligt gått för fort.
              Därför blir det en något haltande argumentation från Carina Ohlsson,
              får jag säga.
            </seg>
            <seg>
              Jag tycker att det var ett bra förtydligande som Carina Ohlsson
              gjorde, herr talman, om att reservationen framför allt syftar
              på miljömålen. Det framgick nämligen inte av reservationen. Det
              var bra att Carina Ohlsson fick möjlighet att förtydliga detta.
            </seg>
            <seg>
              Herr talman! Jag uppmanar också Carina Ohlsson att noga följa
              praxis när det gäller hur Reach tillämpas framöver och hur det
              här utvecklas.
            </seg>
            <seg>
              Sedan tror jag att Sverige som helhet mår bra av att vi ligger
              i framkant. Vi är överens om att vi ska vara föregångare och förebilder
              på miljöområdet och på kemikalieområdet. Vi ska också se om vi
              på sikt ytterligare kan skruva i Reach, som den europeiska lagstiftning
              den är. Och hur kan vi tillsammans nå fram där så att den blir
              än bättre i framtiden? Där tror jag att vi kan ha nytta av varandra
              och dra nytta av varandras erfarenheter. Därför välkomnar jag
              att oppositionen är kritisk och granskande. Det är uppgiften.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Bildande av moderbolag för Apoteket AB samt vissa omstruktureringsåtgärder
          </note>
          <note>
            Föredrogs
          </note>
          <note type="speaker">
            Anf. 8 JAN R ANDERSSON (m):
          </note>
          <note>
            Herr talman! Kammaren har nu att debattera socialutskottets betänkande
            nr 17 angående bildande av moderbolag för Apoteket AB samt vissa
            omstruktureringsåtgärder.
          </note>
          <u who="yvonne_andersson_c8fed3" prev="cont">
            <seg>
              Vad döljer sig då bakom denna kanske märkliga rubrik? Jo, detta
              är den förberedande delen i en kommande omreglering av apoteksmarknaden
              som sker i syfte att förbättra servicen för apotekskunder och
              patienter samt skapa en bättre konkurrens på läkemedelsmarknaden.
            </seg>
            <seg>
              I detta syfte vill regeringen, som ett första steg, bilda ett
              moderbolag med ansvar för samhällsnyttig infrastruktur och informationsdatabaser,
              vilka även fortsättningsvis ska kunna vara tillgängliga för alla
              aktörer.
            </seg>
            <seg>
              Detta görs i ett första steg för att säkerställa en trygg och
              säker omreglering av apoteksmarknaden. I och med detta får också
              Apoteket AB möjlighet att genomföra de förändringar som en omreglerad
              apoteksmarknad kräver.
            </seg>
            <seg>
              Under beredningen av detta ärende har en bred fördjupning skett,
              bland annat genom en offentlig hearing där 18 inbjudna organisationer
              deltog. Vidare har slutna utfrågningar skett med företrädare för
              Socialdepartement, Läkemedelsförmånsnämnden samt Konkurrensverket.
              Allt detta har skett i socialutskottets regi.
            </seg>
            <seg>
              Vidare har även näringsutskottet yttrat sig över detta betänkande.
              Även näringsutskottet har genomfört utfrågningar med Konkurrensverket,
              Konsumentverket och Socialdepartementet för att säkerställa en
              säker process i detta ärende.
            </seg>
            <seg>
              I betänkandet finns också två reservationer samt ett särskilt
              yttrande. Reservationerna handlar delvis om att propositionen
              ska avslås i sin helhet och att det statliga apoteksmonopolet
              ska kvarstå.
            </seg>
            <seg>
              Med detta, herr talman, vill jag överlämna detta ärende till
              kammaren för debatt.
            </seg>
          </u>
          <note>
            Både social- och näringsutskottet tillstyrker i sina betänkanden
            den aktuella propositionen.
          </note>
          <note type="speaker">
            Anf. 9 YLVA JOHANSSON (s):
          </note>
          <u who="ylva_johansson_611fd6" xml:id="i-a81074b1a8e3660f">
            <seg>
              Herr talman! Nu i maj sker upphandling av läkemedel till Apoteket.
              Det är många olika läkemedelsföretag, unikt många, som konkurrerar
              om att få sälja just sina läkemedel till det svenska Apoteket.
              Den som säljer billigast får sälja.
            </seg>
            <seg>
              Det är en knivskarp konkurrens. Det är en genomskinlig process.
              Alla vet vilka priser som sätts. Man vet också att man, om man
              lägger sig på ett lägre pris, får sälja i stället för ett annat
              läkemedelsföretag.
            </seg>
            <seg>
              Så sker prisförhandlingen den här månaden. Så skedde prisförhandlingen
              också förra månaden och månaden innan dess och månaden innan dess.
              Varje månad upphandlas läkemedel till de svenska medborgarna via
              Apoteket, och varje månad är det det läkemedelsföretag som har
              det lägsta priset som får sälja.
            </seg>
            <seg>
              Det är en mycket väl fungerande konkurrenssituation som har lett
              till att vi i Sverige har fler läkemedelsföretag som konkurrerar
              än andra jämförbara länder har.
            </seg>
            <seg>
              Det är också ett system som har lett till unikt små marginaler.
              Det svenska apotekssystemet lägger väldigt lite extra emellan
              för att distribuera läkemedlen. Det är bland de minsta marginalerna
              i Europa.
            </seg>
            <seg>
              Det svenska läkemedelsförsörjningssystemet har granskats av OECD
              som också konstaterade att det är ett mycket välfungerande system
              och ett av de bäst fungerande i Europa.
            </seg>
            <seg>
              Man mäter med jämna mellanrum svenska folkets förtroende för
              Apoteket. Det visar sig då år efter år att detta förtroende är
              mycket högt, unikt högt. Man kan ibland nästan fråga sig varför
              det är så högt. Det finns en del att klaga på. Men det är väldigt
              högt. Man kan säga att människor har stort förtroende för och
              stark tilltro till Apoteket.
            </seg>
            <seg>
              Vi har i Sverige mycket begränsade problem med fel och fusk när
              det gäller läkemedel. Jag vill inte säga att det inte förekommer,
              men de stora problem som man har i många jämförbara länder när
              det gäller försäljning av falska läkemedel har vi dessbättre,
              i alla fall ännu inte, sett i Sverige. Det är ett stort problem
              i många länder som man inte säkert vet hur man ska hantera.
            </seg>
            <seg>
              Vi införde i Sverige för några år sedan ett så kallat generikautbyte.
              Det vill säga att apoteken ska byta ut till ett billigare läkemedel
              än det som är förskrivet om det finns ett annat som fungerar lika
              bra. Den reform som vi införde i Sverige införde också många andra
              länder ungefär samtidigt. Den stora skillnaden är inte att vi
              införde reformen. Den stora skillnaden är vad vi har fått för
              utfall.
            </seg>
            <seg>
              I Sverige sparar vi drygt 5 miljarder kronor årligen på generikautbytet.
              Jag tror inte att det är något annat land som är i närheten av
              den stora besparingen av generikautbytet. I andra jämförbara länder
              gör man utbytet, men besparingen har inte tillfallit skattebetalarna
              utan hamnat i mellanhänderna.
            </seg>
            <seg>
              Läkemedelsmarknaden, herr talman, omsätter ungefär 30 miljarder
              kronor årligen. 80 procent ungefär av detta betalas av skattemedel.
              Jag tror och jag hoppas att det kommer att öka framöver. Det sker
              fantastisk ny spännande forskning och utveckling när det gäller
              nya läkemedel. Vi har sett under många års tid att man kan ersätta
              sjukhusbehandling, strålning och kirurgi med läkemedel. Jag hoppas
              och tror att den utvecklingen kommer att fortsätta. Jag tror att
              vi har svårt att föreställa oss vilka stora möjligheter som finns
              med framtidens läkemedel.
            </seg>
            <seg>
              Då vill jag, herr talman, att vi ska ha råd att satsa på de nya
              läkemedlen. De 30 miljarder kronor som i dag finns i läkemedelsmarknaden
              är mycket pengar. Jag tror att det i framtiden kommer att vara
              ännu större belopp, och jag tycker att vi också i framtiden ska
              ha en mycket stor subventionsgrad av läkemedel och betala med
              skattemedel. Då är det desto viktigare att vi verkligen ser till
              att vi använder skattebetalarnas pengar på bästa sätt.
            </seg>
            <seg>
              Det svenska systemet med ett apoteksmonopol har många fördelar.
              Det betyder inte att det är den bästa av världar. Det finns naturligtvis
              mycket som kan bli bättre också i vårt system.
            </seg>
            <seg>
              Men det som den borgerliga majoriteten och den borgerliga regeringen
              nu vill göra är att rasera ett väl fungerande system i utbyte
              mot mycket riskfyllda och osannolika vinster. Man hoppas, herr
              talman, kunna nå lägre priser på läkemedel, trots att Sverige
              har bland de lägsta priserna. I den hearing som socialutskottet
              hade var det svårt att finna någon som på allvar kunde argumentera
              för att det faktiskt skulle leda till lägre priser.
            </seg>
            <seg>
              Man hoppas, herr talman, nå större tillgänglighet. Det vore önskvärt.
              Det behövs. Men man har inte kunnat visa på vilket sätt detta
              skulle nås eller till vilket pris. Tillgänglighet handlar nämligen
              inte bara om antalet apotek utan också om hur nära människor har
              till sitt närmaste apotek, om det apoteket är öppet och om det
              apoteket har alla läkemedel. De frågorna måste vägas in i tillgängligheten.
            </seg>
            <seg>
              Man hoppas också, herr talman, nå en lika god säkerhet som den
              vi har i dag eller kanske ännu högre. Det tror jag är väldigt
              svårt att förena med att man släpper in ett rent vinstintresse
              i hanteringen också av receptbelagda läkemedel.
            </seg>
            <seg>
              Herr talman! Den proposition som vi nu ska besluta om här i riksdagen
              handlar inte om hur det nya apotekssystemet ska fungera. Den handlar
              inte om hur vi ska reglera prissättningen på en avreglerad eller
              omreglerad marknad, trots att det är en mycket stor fråga och
              en mycket viktig fråga för den här kammaren. Det handlar om mycket
              stora summor skattemedel.
            </seg>
            <seg>
              Den här propositionen handlar om att vi redan nu ska fatta beslut
              om att avreglera läkemedelsmarknaden. Det ska ske redan innan
              vi vet vilket system som ska ersätta den nuvarande regleringen,
              vilken prissättningsmodell som ska användas och vilka säkerhetssystem
              som ska finnas för att trygga säkerheten när det gäller läkemedelshanteringen.
              Vi ska ge regeringen mandat att börja sälja apotek.
            </seg>
            <seg>
              Låt mig uppehålla mig lite vid detta mycket märkliga beslut som
              man nu vill att riksdagen ska ta. Det handlar om att ge regeringen
              mandat att börja sälja apotek redan innan vi har klargjort vilka
              regler som ska gälla. Vi har i socialutskottet fått ställa frågor
              till regeringens företrädare, statssekreteraren, om den här frågan.
              Vi fick då beskedet att man inte tänker använda det mandat som
              riksdagen nu ska besluta om. Riksdagen ska fatta ett beslut om
              att ge regeringen mandat att sälja ungefär 400 apotek. Så säger
              man samtidigt att man inte tänker använda det mandatet förrän
              riksdagen har tagit också andra beslut.
            </seg>
            <seg>
              Herr talman! Jag tycker att det är en nonchalant behandling av
              riksdagen att kräva att riksdagen tar ställning in blanco till
              försäljning av någonting när vi inte vet hur den nya regleringen
              ska se ut. Det är inte små summor vi talar om. Marknaden omfattar
              30 miljarder kronor. Skattesubventionen av detta är 80 procent,
              alltså över 20 miljarder kronor. Trots att vi inte vet hur detta
              ska regleras i framtiden begär man mandat att påbörja försäljningen.
            </seg>
            <seg>
              Just prissättningsmodellen och möjligheten att använda skattebetalarnas
              pengar på bästa sätt är det område som har fått allra mest kritik
              när det gäller utredningens förslag. Jag skulle nästan våga säga
              att alla remissinstanser som har haft synpunkter på prissättningsmodellen
              har varit negativa till den. Jag undrar om det finns någon remissinstans
              som har varit positiv till prissättningsmodellen.
            </seg>
            <seg>
              Jag skulle vilja fråga Göran Hägglund: Tänker regeringen använda
              den prissättningsmodell som utredningen har föreslagit? Den har,
              tycker jag berättigat, blivit mycket skarpt kritiserad av så gott
              som samtliga remissinstanser och av en stor majoritet av dem som
              framträdde på socialutskottets hearing. Om man tänker använda
              den modellen trots kritiken skulle jag vilja höra argumenten för
              detta.
            </seg>
            <seg>
              Jag skulle också vilja fråga Göran Hägglund hur många apotek
              man inledningsvis tänker sälja. I propositionen står det att man
              ska behålla en majoritet i statlig ägo. En majoritet betyder 451
              apotek eller fler.
            </seg>
            <seg>
              Samtidigt har vi fått höra i utfrågningar att man tänker sig
              att på den framtida marknaden ska staten vara i minoritet bland
              de apotek som ska finnas. Ska det vara möjligt att uppnå inom
              överskådlig tid leder det i alla fall mig till slutsatsen att
              man borde sälja 4045 procent av Apotekets befintliga apotek för
              att kunna uppnå att man inte har en majoritetsställning på den
              framtida marknaden.
            </seg>
            <seg>
              Så det är min andra fråga, herr talman, till Göran Hägglund:
              Hur många apotek är det som riksdagen, om man nu följer majoritetens
              förslag, ger regeringen mandat att sälja? Hur många apotek är
              det?
            </seg>
          </u>
          <note>
            I detta anförande instämde Ann Arleklo och Lennart Axelsson (båda
            s).
          </note>
          <note type="speaker">
            Anf. 10 ELINA LINNA (v):
          </note>
          <u who="elina_linna_aed53b" xml:id="i-f13d168ecd5548e6" next="cont">
            <seg>
              Herr talman! Jag tror att det var redan sommaren 2005 som allianspartierna
              gick ut med löftet att riva apoteksmonopolet. Det var ett vallöfte
              som gjordes enbart av ideologiska skäl. Det statliga monopolet
              skulle bort, och nu har vi kommit dithän att regeringen ska trumma
              igenom ett beslut i riksdagen som innebär en omstrukturering av
              Apoteket AB till ett moderbolag och ett servicebolag, och regeringen
              bemyndigas att vidta åtgärder som behövs för att sälja enskilda
              apotek.
            </seg>
            <seg>
              Det känns faktiskt lite märkligt att vi ska ta detta beslut.
              Riksdagen har nämligen ännu inte sett något förslag om avreglering
              av Apoteket. Visst finns det en apoteksutredning i syfte att privatisera
              apoteket, men än så länge är det bara en utredning. Visst vet
              vi att regeringen har för avsikt att omreglera apoteksmarknaden,
              det har regeringen inte varit tyst om. Det står i betänkandet
              också, men något förslag om detta har inte kommit till riksdagen.
            </seg>
            <seg>
              Jag undrar om inte några av kollegerna på den borgerliga sidan
              ändå inom sig känner att denna ordning är lite märklig med tanke
              på demokratin. Egentligen är det riksdagen som beslutar, eller
              hur? Jag tror att socialutskottets ordförande i alla fall hade
              sina funderingar eftersom han ville ha till protokollet ett förtydligande
              vid sammanträdet den 8 april. Där kan vi nämligen läsa följande:
              På initiativ av ordföranden antecknas till protokollet statssekreterarens
              utsaga att det inte är aktuellt att genomföra någon avyttring
              av apotek innan riksdagen har bifallit ett förslag angående själva
              förutsättningarna för en omreglering av apoteksmarknaden.
            </seg>
            <seg>
              Herr talman! Jag påstod inledningsvis att regeringens avsikt
              att nedmontera apoteksmonopolet helt grundas på ideologiska skäl,
              fastän regeringen säger att avregleringen innebär lägre priser,
              ökad effektivitet och större tillgänglighet. Hur vet regeringen
              att det ska bli så? Har regeringen en utredning gömd i byrålådan
              som vi inte känner till, en utredning med beräkningar av de samhällsekonomiska
              konsekvenserna av avregleringen? Vad innebär avregleringen för
              folkhälsan? Finns det risk för överkonsumtion eller ökat beroende
              av läkemedel? Läkemedelskostnaderna i Sverige är ungefär 30 miljarder
              kronor, som Ylva Johansson tidigare nämnde. I vissa beräkningar
              uppskattas kostnaderna för biverkningar, beroende och andra problem
              att uppgå till samma belopp. Hur påverkas dessa kostnader av avregleringen?
            </seg>
            <seg>
              Apoteksmarknadsutredningen besvarar inte dessa frågor. Den har
              inte heller kunnat visa att en avreglering skulle göra att priserna
              pressas eller att systemet effektiviseras. Det behövs inte avreglering
              för att få förbättrade tider för öppethållande och ökat antal
              apotek. Det kan ske inom ramen för nuvarande system. Den ökade
              Internethandeln från apotek underlättar också tillgängligheten,
              så det kanske redan nu är omodernt att tala om antalet apotek
              per invånare, som regeringen så gärna använder som måttstock.
            </seg>
            <seg>
              Vi ledamöter i socialutskottet har hunnit diskutera mycket Apotekets
              vara eller icke vara under den senaste månaden. Och när man lyssnar
              på de borgerliga partiernas representanter låter det som att svenska
              folket har all anledning att vara missnöjda med Apoteket när det
              gäller tillgänglighet och service. Men när man frågar svenska
              folket blir det ett annat resultat. Apotekets anseende hos svenska
              folket har ökat jämfört med förra året, och bolaget rankas på
              tredje plats efter Ikea och Google och på första plats bland statliga
              bolag.
            </seg>
            <seg>
              Det är företaget Nordic Brand Academy som har låtit göra en undersökning
              bland 59 företag i Sverige. 17 000 personer har svarat på enkäten.
              Man har mätt företagens anseende i sju dimensioner: produkter
              och tjänster, innovation, arbetsmiljö, ägarstyrning, samhällsansvar,
              ledarskap och ekonomisk prestation. Produkter och tjänster är
              den dimension som värderas högst av allmänheten, och det är den
              som Apoteket är starkast i. Ägarstyrning och samhällsansvar betyder
              också mycket för Apotekets anseende.
            </seg>
            <seg>
              Den här undersökningen kom för bara en vecka sedan, men det finns
              flera andra undersökningar som visar på att kvinnor och män i
              vårt avlånga land har ett stort förtroende för Apoteket. Senast
              i dag har vi i DN kunnat läsa att svenska folket inte vill att
              Apoteket säljs. Svenska folket har förtroende för Apoteket.
            </seg>
            <seg>
              Jag vill citera också en av föredragshållarna vid den öppna hearing
              socialutskottet anordnade för en tid sedan: Avveckla inte världens
              bästa apotekssystem!
            </seg>
            <seg>
              Herr talman! Regeringen tror på marknadens och konkurrensens
              krafter också när det handlar om läkemedel. Vänsterpartiet däremot
              menar att läkemedel inte är som vilken vara som helst på marknaden
              utan en helt avgörande del i den medicinska behandlingen av sjukdomar.
              Vi ska också komma ihåg att patienten betalar ca 20 procent av
              läkemedelskostnaderna, resten betalas med skattemedel.
            </seg>
            <seg>
              Regeringen vill gärna använda argumentet att avregleringen leder
              till ökad konkurrens och därmed per automatik till lägre priser.
              Jag tror att det är rätt så många, inte bara vänsterpartister,
              som håller med mig om att avregleringen av Posten, SJ och elmarknaden
              inte har inneburit lägre priser och bättre tillgänglighet. I stället
              har vi fått krångliga system, ökade priser och sämre service.
              Vad är det som får regeringen att tro att det skulle vara annorlunda
              med Apoteket?
            </seg>
            <seg>
              Nej, herr talman, apoteksmonopolet har visat sig fungera bra.
              Vänsterpartiet tillsammans med Socialdemokraterna och Miljöpartiet
              menar att Apoteket har bidragit till en effektiv läkemedelshantering
              och läkemedelsanvändning med mycket stor säkerhet och effektivitet
              med en personal som har stor kompetens. Vi vill behålla apoteksmonopolet.
            </seg>
          </u>
          <note>
            Jag passar på att yrka bifall till reservationerna 1 och 2. Reservationerna
            innebär avslag på propositionen.
          </note>
          <u who="elina_linna_aed53b" prev="cont">
            <seg>
              Herr talman! Läkemedelsverket har som uppdrag att säkerställa
              totalt utbud av både receptfria och receptbelagda läkemedel över
              hela landet. Det måste ligga också i socialministerns intresse
              att det finns läkemedel över hela landet. Om jag tolkade Läkemedelsverkets
              generaldirektör rätt var han bekymrad över hur man ska kunna garantera
              service på landsbygden. Det förstår väl var och en av oss här
              att på en avreglerad marknad kommer vi inte att få etableringar
              av apotek på orter med 600 invånare. I dag har en del orter med
              så lågt invånarantal apotek, inte öppet dygnet runt, som en del
              ledamöter från regeringspartierna brukar oja sig över. Det blir
              ju inte lönsamhet med ett underlag på några hundra invånare om
              vi talar om apoteksverksamhet, försäljning och hantering av läkemedel.
            </seg>
            <seg>
              Jag hade en interpellationsdebatt om Apoteket och landsbygden
              med socialministern för en månad sedan. Några garantier för att
              det kommer att finnas apotek på mindre orter fick jag inte. Det
              mest konkreta svar socialministern gav då var i de områden där
              det är svårt att driva verksamhet, men där det ur patientperspektiv
              finns behov av service, finns olika sätt att garantera läkemedelstillgänglighet.
              Citatet är hämtat ur protokollet.
            </seg>
            <seg>
              Det vore bra om socialministern här i dag skulle kunna exemplifiera
              och konkretisera lite närmare vad han menar med de olika möjligheterna
              att kunna garantera läkemedelstillgängligheten också på landsbygden.
            </seg>
            <seg>
              Hur kan vi på bästa sätt skapa en utveckling inom läkemedelsdistributionen
              i Sverige som gagnar patienterna och folkhälsan? På vilket sätt
              kan den felaktiga läkemedelsanvändningen och den läkemedelsrelaterade
              sjukligheten minska? Kommer regeringens förslag att avreglera
              apoteksmarknaden att leda till en förbättrad och mer rationell
              läkemedelsanvändning?
            </seg>
            <seg>
              Svaren på de här frågorna och en analys av konsekvenserna saknas
              helt i den utredning som ligger till grund för regeringens kommande
              förslag om en avreglering av apoteksmarknaden.
            </seg>
            <seg>
              Det som även saknas i utredningen är att man inte har analyserat
              hälsomässiga, samhällsekonomiska och folkhälsomässiga konsekvenser
              samt andra risker med att införa ett marknadssystem för distribution
              av läkemedel som är inriktat mot ökad försäljning och större marknadsandelar.
            </seg>
            <seg>
              Finns det, trots avsaknaden av dessa analyser och svar på ovanstående
              frågor, ett antal andra tunga och hållbara argument för en avreglering
              av apoteksmarknaden när det gäller de receptbelagda läkemedlen?
              Enligt Miljöpartiet finns det inga sådana argument.
            </seg>
            <seg>
              Däremot finns det en mängd tunga argument och fakta som talar
              för en fortsatt utveckling av nuvarande system där Apoteket AB
              har hela ansvaret för infrastrukturen vid distribution av receptbelagda
              läkemedel. Allt det som den moderatledda regeringen säger sig
              vilja åstadkomma med avregleringen av apoteksmarknaden kan enligt
              vår mening åstadkommas redan i dag genom att bibehålla den effektiva
              infrastruktur som Apoteket AB administrerar inom läkemedelsdistributionen
              av receptbelagda läkemedel.
            </seg>
            <seg>
              Jag kommer att ägna resten av mitt anförande åt att ge Miljöpartiets
              syn på de tre viktigaste argumenten som regeringen framfört för
              att motivera en avreglering av apoteksmarknaden. Det är tillgänglighetsargumentet,
              prisargumentet och mångfaldsargumentet.
            </seg>
            <seg>
              Herr talman! Till att börja med har vi tillgänglighetsargumentet.
              Det är ett av de tyngsta argumenten. Orsaken till att den moderatledda
              regeringen vill avreglera apoteksmarknaden är att man hoppas att
              effekten av avregleringen ska bli en förbättrad tillgänglighet,
              vad avser både fler apotek och utökade öppettider.
            </seg>
            <seg>
              I debatten brukar man framföra att det i snitt finns ett apotek
              per 4 000 invånare i Europa, medan siffran för Sverige är 10 700.
              Då har man inte räknat in de ca 890 apoteksombuden. Om man räknar
              in apoteksombuden får vi en tillgänglighetssiffra för Sverige
              som ligger på ungefär 5 300 invånare per apotek.
            </seg>
            <seg>
              I dessa beräkningar av tillgängligheten är inte heller e-handeln
              med receptbelagda läkemedel inräknad. Detta är en kraftigt ökande
              verksamhet som skapar en klart förbättrad tillgänglighet.
            </seg>
            <seg>
              En annan verksamhet som Apoteket AB driver är Apoteket Kundcentrum
              som är tillgängligt för kunderna dygnet runt året runt. Genom
              att ringa dit kommer kunden i kontakt med apotekspersonal som
              ger enhetlig och kvalitetsgranskad information om läkemedel, rådgivning
              om hälsa och livsstil samt svarar på frågor om priser och öppettider.
            </seg>
            <seg>
              Till Apoteket Kundcentrum kan kunder även ringa för att beställa
              läkemedel från sitt elektroniska recept samt andra produkter och
              få dem hemlevererade. Under 2007 hanterade Apoteket Kundcentrum
              fem miljoner ärenden.
            </seg>
            <seg>
              När vi jämför antalet apotek per invånare i Sverige med övriga
              Europa måste vi också ta med i beräkningen att Sverige är ett
              av Europas mest glesbefolkade länder. Det är också värt att notera
              att trots att Sverige har en något lägre tillgänglighet avseende
              antalet apotek har vi i Sverige den högsta volymen använda läkemedel
              jämfört med andra länder i Europa.
            </seg>
            <seg>
              Om vi trots det anser att det är önskvärt och det tycker Miljöpartiet
              att det är att utöka antalet apotek i Sverige för att förbättra
              tillgängligheten är det vår bestämda uppfattning att det går alldeles
              utmärkt att göra det utan att avreglera apoteksmarknaden vad avser
              receptbelagda läkemedel. Om ägaren, staten, ger Apoteket AB tydliga
              direktiv att utöka antalet apotek verkställer naturligtvis Apoteket
              AB detta. För att finansiera det kan man tänka sig att den i dag
              mycket låga handelsmarginalen tillåts öka med någon procent.
            </seg>
            <seg>
              På samma sätt skulle ägaren kunna ålägga Apoteket AB att utöka
              öppettiderna. Här kan vi notera att Apoteket AB under 2007, utan
              att ägaren har gett några direktiv om detta, har ökat öppettiderna
              på befintliga apotek med 19 000 timmar samt minskat kötiderna
              så att 77 procent av kunderna i dag expedieras inom fem minuter.
            </seg>
            <seg>
              När vi debatterar ökad tillgänglighet för att få receptbelagda
              läkemedel är kanske en av de allra viktigaste åtgärderna att vi
              gör allt för att förbättra tillgängligheten för medborgarna när
              det gäller att få tid hos läkare för att få sina recept.
            </seg>
            <seg>
              Herr talman! Prisargumentet är ett annat argument som regeringen
              använder för att motivera en avreglering av apoteksmarknaden.
              Vi skulle med en avreglering få lägre priser på receptbelagda
              läkemedel.
            </seg>
            <seg>
              Apoteket AB:s verksamhet är i dag kostnadseffektiv med jämförelsevis
              mycket låga handelsmarginaler. Även för partihandeln har Sverige
              mycket låga kostnader. Utredaren anger 23 procent att jämföras
              med 411 procent i jämförbara länder.
            </seg>
            <seg>
              Jämfört med de flesta länder i Europa får läkemedelsföretagen
              bra betalt för sina produkter i Sverige. Samtidigt är priset till
              konsumenterna i Sverige bland de lägre. Priserna för patenterade
              läkemedel är redan nära ett europeiskt genomsnitt. Priserna på
              generiska läkemedel är de lägsta i Västeuropa, både avseende tillverkares
              priser och försäljningspris från apoteken.
            </seg>
            <seg>
              Den jämförelsevis låga kostnaden för läkemedel beror i första
              hand på ett billigt och effektivt distributionssystem, som innefattar
              en statligt ägd apotekskedja med låg handelsmarginal samt att
              vi inte har någon moms på receptbelagda läkemedel.
            </seg>
            <seg>
              Det var slutsatsen i den redan tidigare nämnda OECD-rapporten.
            </seg>
            <seg>
              Rapporten ingår i en serie som gäller sex länder där organisationen
              tittar på läkemedelsförsörjningen, främst prissättning och subventionssystem.
              Att just monopolsystemet bidrar till de låga priserna kommenteras
              i rapporten som förvånande. Regeln är ju annars, skriver man,
              att ett sådant monopol skulle innebära ett högre pris på läkemedel.
            </seg>
            <seg>
              En annan orsak till att vi i Sverige har bland de lägsta priserna
              i Europa på generiska läkemedel är den modell för prissättning
              som Läkemedelsförmånsnämnden använder. Enbart förra året sparade
              staten och skattebetalarna 5 miljarder på detta prissättningssystem.
              Detta mycket kostnadseffektiva system överväger nu regeringen
              att skrota eller ta bort.
            </seg>
            <seg>
              Idén med utredningens förslag är att det allmänna i efterhand
              ska ha rätt till en del av de vinster för vissa läkemedel som
              uppkommit i detaljistledet. Internationella och globala läkemedelsföretag
              med integration mellan grossist- och detaljistled kan emellertid
              lätt flytta sina vinster. Det blir därmed omöjligt att kontrollera
              var vinsterna uppstår, vilket gör förslaget om vinstdelning närmast
              illusoriskt. Norge, som även här har varit utredarens förebild,
              har också efter kort tid övergett systemet.
            </seg>
            <seg>
              Utredningen föreslår för generiska läkemedel ett alternativt
              nytt system med planerad och stegvis förändrad prissättning vid
              stabil generisk konkurrens. Det innebär att dagens renodlade effektiva
              priskonkurrens ska ersättas med någon form av planmässig och statlig
              prissättning. Utredaren pekar själv på oklarheter och olösta problem
              när det gäller prismodellen och föreslår utvärderingar och förändringar
              av regleringen under en etableringsfas på två år. Då ska man,
              kort sagt, se hur det går och därefter eventuellt föreslå en annan
              reglering.
            </seg>
            <seg>
              Det nuvarande systemet med öppen priskonkurrens för generiska
              läkemedel i Sverige har lett till att såväl industrins priser
              som apotekens försäljningspriser är de lägsta i Västeuropa. För
              oss i Miljöpartiet är dessa fakta om vikten av att behålla dagens
              effektiva prissättningssystem övertygande. Samtidigt känns den
              moderatledda regeringens argument om att avregleringen av Apoteket
              AB skulle ge lägre priser på receptbelagda läkemedel som tämligen
              orealistiskt.
            </seg>
            <seg>
              Herr talman! Sedan har vi frågan om mångfaldsargumentet.
            </seg>
            <seg>
              Regeringen säger sig med hjälp av en avreglering vilja bidra
              till en ökad mångfald på apoteksmarknaden. Miljöpartiet delar
              regeringens uppfattning om att det är önskvärt med en större mångfald
              och fler småföretagare inom apoteksbranschen. Men till skillnad
              från regeringen är det vår uppfattning att denna mångfald bättre
              och säkrare kan uppnås om vi inte avreglerar apoteksmarknaden.
              I stället vill vi behålla Apoteket AB och den billiga och effektiva
              infrastruktur som Apoteket AB administrerar inom läkemedelsdistributionen
              av receptbelagda läkemedel.
            </seg>
            <seg>
              Med ett bibehållet Apoteket AB och dagens system ser vi inga
              svårigheter att åstadkomma en större mångfald inom apoteksmarknaden
              genom att man i större utsträckning låter apotekare ta över apotek
              i form av intraprenader eller entreprenader och möjligen i form
              av franchisingverksamhet.
            </seg>
            <seg>
              När vi ser på utredningens förslag till avreglering av apoteksmarknaden
              kan vi inte se att den kommer att leda till en större mångfald
              med många olika mindre aktörer utan snarare riskerar vi att få
              en oligopolmarknad med några få stora kedjor.
            </seg>
            <seg>
              Om man ser på vårt grannland Norge, som har genomfört en avreglering
              av apoteksmarknaden, kan man konstatera att apoteken i Norge nu
              drivs av i huvudsak tre internationella företag med integrerad
              grossist- och detaljistverksamhet. Endast ett fåtal apotek har
              ett lokalt ägande.
            </seg>
            <seg>
              Tamro, en av de tre stora aktörerna i Norge, har efter avregleringen
              köpts upp av tyska Phoenixkoncernen, som är grossist och detaljist
              inom läkemedel samt hälso- och sjukvårdsprodukter. Phoenix äger
              nu den största apotekskedjan i Norge med 229 av drygt 550 apotek
              ungefär hälften.
            </seg>
            <seg>
              Miljöpartiets slutsats av detta är att om vi vill ha en ökad
              mångfald inom apoteksmarknaden ska vi behålla Apoteket AB och
              säga nej till avreglering.
            </seg>
            <seg>
              Herr talman! Avslutningsvis vill jag kort sammanfatta Miljöpartiets
              uppfattning. Varken tillgänglighetsargumentet, prisargumentet
              eller mångfaldsargumentet ger ett stöd för avreglering. Jag har
              lyft fram fakta och argument som stöder att vi ska behålla Apoteket
              AB och att sannolikheten då är mycket större att vi kan skapa
              en bättre tillgänglighet, behålla dagens låga priser och skapa
              en större mångfald av aktörer inom apoteksmarknaden.
            </seg>
          </u>
          <note>
            Anf. 11 THOMAS NIHLÉN (mp):
          </note>
          <note type="speaker">
            Anf. 12 KENNETH JOHANSSON (c):
          </note>
          <note>
            Herr talman! Först vill jag yrka bifall till förslaget i socialutskottets
            betänkande SoU17 och avslag på samtliga reservationer.
          </note>
          <u who="kenneth_johansson_2e0139" prev="cont">
            <seg>
              Herr talman! Jag är först ut i en grupp talare som representerar
              oss som ser möjligheter, som har visioner, som vill förnya, som
              vill modernisera, som vill omreglera, inte avreglera, apoteksmarknaden
              allt i syfte att göra saker än bättre och öka tillgängligheten.
              Det är något vi brinner för.
            </seg>
            <seg>
              Vi i allianspartierna håller vad vi lovar. I god tid före valet
              presenterade vi från Centerpartiet och övriga allianspartier att
              vi var övertygade om att en omreglering av apoteksmarknaden är
              bra för att förbättra tillgängligheten till och service när det
              gäller apoteksvaror och på sikt sänka priset. Nu tar vi steg för
              steg besluten. Den 1 mars i år blev nikotinläkemedel mer tillgängliga
              och kan säljas där tobaksvaror säljs. Efter dagens beslut kan
              arbetet med omstruktureringen av ägandet och verksamheten i Apoteket
              AB påbörjas. Sedan kommer förslag om ökad frihet avseende sjukhusens
              läkemedelsförsörjning och förslag på hur fler än dagens statliga
              monopol ska kunna driva apotek runt om i landet. Därefter ska
              förslag komma på hur vi ska kunna köpa receptfria läkemedel, nässpray
              och andra produkter på ett friare sätt än i dag i handeln. I måndags
              lade utredare Lars Reje fram ett slutbetänkande, Handel med läkemedel
              för djur .
            </seg>
            <seg>
              Ingen kan väl säga annat än att vi från allianspartierna i riksdag
              och regering mycket målmedvetet arbetar för att omregleringen
              denna gång verkligen ska bli av. Det ska ske på ett sätt som,
              enligt min mening, ska leda till fortsatt kvalitet, fler apotek,
              ökade öppettider, tillgängligare receptfria läkemedel ute i handeln
              och så vidare.
            </seg>
            <seg>
              För att underlätta för nya aktörer att etablera sig på apoteksmarknaden
              kommer också antalet apotek i statlig ägo att minska. Mångfald
              och nyföretagande ska avlösa apoteksmonopolet. Intresset inför
              möjligheten att själv få driva apotek utan att behöva åka till
              Norge är stort.
            </seg>
            <seg>
              Herr talman! Läkemedel är, och ska fortsatt vara, en viktig del
              av hälso- och sjukvården. Läkemedel är dock inte vilken vara som
              helst. Vissa läkemedel är beroendeframkallande, och felaktigt
              använda är de direkt farliga. Samtidigt är självfallet läkemedel
              många gånger en förutsättning för att hälso- och sjukvården ska
              lyckas behandla, lindra och bota människor med ohälsa.
            </seg>
            <seg>
              Försäljning av läkemedel kommer självfallet även i alliansens
              Sverige att omfattas av statlig reglering, tillsyn, kontroll och
              god information. Vi ska ha en patientsäker och trygg läkemedelsförsörjning
              och fullgod service oavsett var i landet vi bor. Men, som sagt,
              vår övertygelse är att vi når det bättre genom att omreglera den
              svenska apoteksmarknaden, minska etableringshinder, skapa långsiktiga
              villkor och därigenom locka fler aktörer till apoteksmarknaden.
            </seg>
            <seg>
              Herr talman! För att bredda beslutsunderlaget har socialutskottet,
              som redan nämnts, ordnat en offentlig utfrågning och dessutom
              fördjupande slutna utfrågningar. Vi har också inhämtat yttrande
              från näringsutskottet. Vi har, hela utskottet, ansträngt oss för
              att göra vårt jobb på ett så bra sätt som möjligt. Socialutskottets
              majoritet tillstyrker att regeringen ska ges möjligheter att omstrukturera
              ägandet av Apoteket AB genom att inrätta ett moderbolag, med uppgifter
              som framgår av betänkandet, och dessutom kunna bilda ett statligt
              helägt servicebolag med ansvar för samhällsnyttig infrastruktur
              och informationsdatabaser. Vi tillstyrker också från allianspartierna
              att regeringen bemyndigas att vidta de åtgärder som behövs för
              att Apoteket AB ska kunna avyttra apotek till utomstående. Genom
              detta är grunden lagd för att man målmedvetet, lugnt och sansat
              ska kunna gå vidare med omregleringen.
            </seg>
            <seg>
              Oppositionen motsätter sig våra förslag. Det var väntat. De ideologiska
              låsningarna och monopolkramandet ligger fast. Det är i och för
              sig tråkigt, men det tydliggör samtidigt skillnader. Jag ställer
              för min del frågan: Varför ska inte vi i Sverige kunna få samma
              service och tillgänglighet till apoteksvaror som övriga Europa?
              Jag ställer mig frågan: Varför ska farmaceuter nekas att driva
              apotek i Sverige?
            </seg>
            <seg>
              För mig är det självklart att vi ska underlätta och via omregleringen
              ge möjligheter till fördelar som vi kan få genom de förslag som
              vi nu lägger fram och de beslut som vi tar. Jag tror att vi om
              510 år kommer att säga: Tack och lov att inte oppositionen, nej-sägarpartierna
              Socialdemokraterna, Vänsterpartiet och Miljöpartiet, kunde stoppa
              omregleringen som betytt så mycket för oss i vardagen!
            </seg>
            <seg>
              Herr talman! Utöver att oppositionen säger nej i sak försöker
              man också ge sken av att regeringen kommer att börja avyttra apotek
              utan att förutsättningarna som kommer i huvudbetänkandet är avgjorda.
              Självklart måste presumtiva köpare veta vad som gäller. Det är
              självklart, men för att vara övertydlig har såväl berörd statssekreterare
              som statsråd klargjort detta, vilket också framgår av utskottets
              betänkande.
            </seg>
            <seg>
              Precis som Elina Linna omnämnde har vi det också i utskottets
              protokoll. Jag tog initiativ till det för att det skulle vara
              ännu mer övertygande och lugnande. Man ska inte behöva känna någon
              som helst tveksamhet i den delen. Det är en överflödig diskussion,
              enligt min mening.
            </seg>
            <seg>
              Statssekreterare Dan Ericsson har klargjort det självklara: Det
              är inte aktuellt att genomföra någon avyttring av apotek innan
              riksdagen har bifallit ett förslag angående själva förutsättningarna
              för en omreglering av apoteksmarknaden. Såväl socialutskottets
              som näringsutskottets majoritet anser att den beredningsordning
              som regeringen valt är ett uttryck för ett ansvarsfullt förhållningssätt.
              De sista två orden, herr talman, tycker jag sammanfattar bedömningen
              på ett galant sätt.
            </seg>
            <seg>
              Jag vill till sist också erinra om att både social- och näringsutskotten
              poängterar att de byggnader, lokaler eller föremål med kulturhistoriska
              eller konstnärliga värden som ingår i Apoteket AB:s tillgångar
              även fortsättningsvis bör kvarstå i statlig ägo och att detta
              bevakas av regeringen.
            </seg>
            <seg>
              (Applåder)
            </seg>
          </u>
          <note type="speaker">
            Anf. 13 YLVA JOHANSSON (s) replik:
          </note>
          <u who="ylva_johansson_611fd6" xml:id="i-a8a39df12a577e36">
            <seg>
              Herr talman! Låt mig först yrka bifall till reservationerna 1
              och 2, vilket jag glömde göra tidigare.
            </seg>
            <seg>
              Kenneth Johansson låter som i valrörelsen. Han säger att han
              själv är övertygad om att det blir både bättre och billigare om
              man avreglerar apoteksmarknaden. Det kan man unna sig i en valrörelse
              i opposition, Kenneth Johansson, men nu regerar ni. Vi har en
              fungerande läkemedelsmarknad som omsätter 30 miljarder kronor
              och som betyder oerhört mycket för människors hälsa och för svensk
              hälso- och sjukvård. Det är denna marknad som ni nu i regeringsställning,
              enbart baserat på era politiska pamfletter från valrörelsen, tänker
              riva upp. Ni tillsatte en utredning, men ni kan inte ta er tid
              att vänta tills utredningen har arbetat färdigt, remissvaren har
              kommit in och man kan ta ställning till dem innan ni lägger fram
              förslag på riksdagens bord och begär riksdagens bemyndigande.
            </seg>
            <seg>
              Vad föreslår då utredningen? Den tror att man kan sänka priserna
              med 190 miljoner kronor och spara statskassan detta. Det är 0,6
              procent av omsättningen på läkemedelsmarknaden. Om en vd på ett
              stort företag hade föreslagit sin styrelse att man skulle omstrukturera
              hela verksamheten och ändra affärsmodellen för en potentiell vinst
              på 0,6 procent av omsättningen hade han aldrig fått igenom det
              om styrelsen grundat sina beslut på sakliga argument.
            </seg>
            <seg>
              Men det går att få igenom det med denna majoritet eftersom man
              inte lyssnar på sakliga argument utan helt och hållet utgår från
              sin egen ideologiska övertygelse om vad man hoppas ska ske. Det
              var precis det vi hörde från Kenneth Johansson. Det var precis
              samma tal som Kenneth Johansson kunde ha hållit för två år sedan
              när han var i opposition, men nu företräder han regeringen.
            </seg>
            <seg>
              Nu är det ni som får ta ansvar för att ni slarvar bort och på
              ett mycket allvarligt sätt riskerar de 30 miljarder som omsättningen
              är på och som till stor del är skattebetalarnas pengar och det
              som är en förutsättning för människors hälsa och en viktig del
              av svensk hälso- och sjukvård.
            </seg>
          </u>
          <note type="speaker">
            Anf. 14 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-9027ca58858cfcbe">
            <seg>
              Herr talman! Det är märkligt. Här står Ylva Johansson och säger
              att det man säger i en valrörelse ska man inte genomföra när man
              får chansen att göra det. Är det så Ylva Johansson för politik
              är det skrämmande. Det vi går till val på, det vi säger att vi
              vill ha folkets mandat för, det vi tror på, de idéer och visioner
              som vi vill genomföra, om vi får stöd för dem ska vi då inte göra
              det? Att rikta kritik mot att vi genomför vad vi faktiskt har
              lovat är ett mycket dåligt argument.
            </seg>
            <seg>
              Ylva Johansson säger att vi inte lyssnar på sakliga argument.
              Vi lyssnar på en rad olika sådana. Vi gjorde det på hearingen.
              De allra flesta, undantaget PRO och någon annan, sade: Vi tycker
              att omregleringen är alldeles utmärkt, men ta det i en takt så
              ni känner er trygga. De flesta gav sitt stöd till omregleringen.
              Det är min tolkning; det är bara att läsa protokollet. Vi kan
              titta på artiklar från Apoteket AB och på Sveriges Farmacevtförbund.
              Jag kan räkna upp en lång rad olika intressenter som pekar på
              att vi behöver förbättra tillgängligheten. En omreglering är en
              viktig faktor för att kunna göra det.
            </seg>
            <seg>
              När det gäller de prisbilder och kostnadsbilder som finns vill
              vi inte göra några försämringar, och vi tänker inte göra några
              försämringar.
            </seg>
            <seg>
              Vi tänker inte arbeta med något dysterkvistförhållningssätt.
              Vi tänker ha ett optimistiskt förhållningssätt. Det ska vara säkert,
              grundligt och tryggt och det får ta den tid som krävs. Vi ska
              se till att förverkliga de mål som vi sätter upp om att förbättra
              tillgängligheten, omreglera och på sikt sänka priserna. Det kommer
              vi att genomföra; det är min bestämda uppfattning. Det kommer
              vi att fortsätta att arbeta för.
            </seg>
          </u>
          <note type="speaker">
            Anf. 15 YLVA JOHANSSON (s) replik:
          </note>
          <u who="ylva_johansson_611fd6" xml:id="i-7bbeea0f11529134">
            <seg>
              Herr talman! Det här är ett bevis på det vi ser från den borgerliga
              regeringen om och om igen. Man struntar i de sakliga argumenten.
              Man är ideologiskt förblindad.
            </seg>
            <seg>
              Man har fått skarp kritik från Riksrevisionen för att man säger
              att detta stod i valpamfletten och att man därför tänker genomföra
              det trots att det finns kraftiga sakliga invändningar. I det här
              fallet har man inte ens låtit beredningen av ärendet fullgöras
              innan man går till beslut.
            </seg>
            <seg>
              En samlad kritikerkår ifrågasätter den prissättningsmodell som
              är föreslagen i utredningen. Det gäller också utredaren själv
              som säger att den föreslagna prissättningsmodellen inte kan få
              finnas varaktigt, utan i högst två år. Det är mycket allvarliga
              argument.
            </seg>
            <seg>
              Om man vore en ansvarig regering skulle man ju ta hänsyn till
              kritiken och lyssna till den och anpassa sina förslag.
            </seg>
            <seg>
              Herr talman! Låt mig tydliggöra för dem som lyssnar på den här
              debatten att det vi har att fatta beslut om är två att-satser,
              nämligen att vidta de åtgärder som behövs för att Apoteket AB
              till utomstående ska avyttra apotek. Det är den frågan som riksdagen
              ska rösta om kl. 16. Ska vi säga ja eller nej till att ge regeringen
              bemyndigande att vidta de åtgärder som behövs för att Apoteket
              AB till utomstående ska avyttra apotek? Det är det frågan gäller.
              Det är den frågan vi ska rösta om. Det är den frågan som jag menar
              inte på något sätt är ordentligt beredd eftersom man inte har
              kunnat tala om hur den nya marknaden ska fungera. Majoriteten
              själv erkänner ju att den inte är beredd i och med att man säger
              att man inte tänker använda sig av det mandatet. Då kvarstår frågan
              varför riksdagen ska fatta beslut och rösta ja till den att-satsen.
            </seg>
          </u>
          <note type="speaker">
            Anf. 16 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-888af5b1493f1801">
            <seg>
              Herr talman! Fortfarande gäller att vi genomför det vi går till
              val på och där vi vid utfrågningar och i andra sammanhang får
              ett principiellt stort stöd. Det är bara att lyssna på diskussionerna.
              Jag tycker att det vore värt att rikta kritik om vi inte gjorde
              det. Det är min uppfattning.
            </seg>
            <seg>
              Det har skett på ett ansvarsfullt sätt. Vi tar de första principiella
              besluten. Det finns en rad delfrågor kvar. Huvudbetänkandet kommer
              i höst. Prissättningsmodellen är en fråga som är föremål för fördjupad
              diskussion. Det finns flera frågor. Vi ska ta dem en och en och
              ta upp dem till beslut när de anses vara mogna för det.
            </seg>
            <seg>
              Jag tycker inte att man behöver måla en viss potentat på väggen.
              Det gäller att se möjligheter. Det gäller att ha tro på framtiden.
              Det gäller att inse att inte allt var bättre förr. Man kan utgå
              från det som är bra och göra det bättre. Det tycker jag vore ett
              mer progressivt och radikalt förhållningssätt. Jag hade både önskat
              och trott att vi skulle få visst stöd från oppositionen för det.
            </seg>
            <seg>
              Jag känner mig trygg med att de beslut som vi nu fattar är ett
              steg i riktning mot att förbättra tillgängligheten och göra det
              enklare för medborgare i vardagen. Det kommer jag att fortsätta
              att arbeta för.
            </seg>
          </u>
          <note type="speaker">
            Anf. 17 CECILIA WIDEGREN (m):
          </note>
          <u who="cecilia_widegren_1aef95" xml:id="i-b9ca2087a33c2a12" next="cont">
            <seg>
              Herr talman! För några dagar sedan mötte jag Laila. Laila är
              farmaceut och egen företagare. Hon driver Farmateket. Hon drömmer
              om att få starta ett eget fullsortimentapotek. När du öppnar dörren
              till Lailas butik möts du av kreativa hälsoutvecklare. Det är
              människor som vill att du ska må bättre. När du ber om en lindring
              för din huvudvärk ställs du i stället för att få lite smärtstillande,
              betala och gå inför frågan: Varför har du huvudvärk? Vad ska vi
              göra för att förebygga din huvudvärk till nästa gång?
            </seg>
            <seg>
              Jag har funderat mycket över detta och frågan varför och om jag
              någonsin har fått den frågan när jag har gått in på apoteket i
              Sverige.
            </seg>
            <seg>
              Vad jag inledningsvis vill säga med detta är att det finns en
              kreativitet bland personal som är redo att se till att många blommor
              ska blomma. De är redo att ta ett bredare hälsoansvar.
            </seg>
            <seg>
              Det är också grunden till varför jag är här i dag för att omreglera
              Apoteket. Det är för att fler i Sverige ska ha bättre hälsa och
              för att fler ska kunna ta detta hälsoansvar. Mångfalden kommer
              att ge ett ökat mervärde.
            </seg>
            <seg>
              Herr talman! Sveriges apoteksmonopol är snart historia. Om knappt
              åtta månader släpps konkurrensen fri. För mig som moderat, allianspolitiker
              och sjukvårdspolitiker är läkemedelsförsörjningen en del av bättre
              hälsa, vård och omsorg.
            </seg>
            <seg>
              Grunden är just att göra det möjligt för fler att använda sin
              kreativa idérikedom till lösningar för att bättre förebygga en
              god hälsa för att var och en ska bli friskare och, kanske framför
              allt, för att färre ska bli dåliga.
            </seg>
            <seg>
              Kreativa farmaceuter, som Laila, är redo att förverkliga sina
              idéer och lösningar. Vi i alliansregeringen är redo att ge dem
              den möjligheten. Jag kan inte förstå varför man skulle vilja bromsa
              den kreativiteten. Nu är det dags för Sverige att som sista land
              i EU släppa monopolet, men också indirekt ett tankeförbud. Som
              enda land i OECD har vi hållit fast vid apoteksmonopolet.
            </seg>
            <seg>
              Herr talman! Jag vill för Socialdemokraternas Ylva Johansson
              berätta att allianspartierna, precis som Vänsterpartiet beskrev,
              redan i juni 2005 motionerade i Sveriges riksdag om den förändring
              som vi i dag har en proposition och ett betänkande om på bordet.
              Det är ett genomtänkt vallöfte som vi, precis som Kenneth Johansson
              beskrev, nu vill genomföra. Vi skrev då i en riksdagsmotion från
              fyra partier att vi vill öka tillgängligheten, öka servicegraden,
              säkerställa en fortsatt trygg och säker läkemedelsförsörjning,
              öka prispressen på såväl receptbelagda som receptfria läkemedel
              och ge nya Apoteket AB ökade incitament för effektivisering och
              kundorientering med bättre service.
            </seg>
            <seg>
              Vi skrev det då. Vi genomför det nu i form av en proposition.
            </seg>
            <seg>
              Jag vill citera ett debattinlägg som börjar så här: Det svenska
              apoteksmonopolet är snart historia. Konkurrensen släpps fri. Det
              är en nödvändig utveckling som ligger helt i linje med övriga
              apoteksmarknader. Vi på statens Apoteket AB välkomnar den utvecklingen.
            </seg>
            <seg>
              Jag vill att inte minst Miljöpartiet med sina kolleger lyssnar
              till detta.
            </seg>
            <seg>
              Man fortsätter så här: Det är bra för våra kunder att monopolet
              upphör. Så säger vd i Apoteket AB, i dag hundraprocentigt ägt
              av skattebetalarna och staten.
            </seg>
            <seg>
              Man vet att man har ett stort förtroende, precis som många har
              beskrivit från talarstolen i dag. Jag kan lugna Socialdemokraterna,
              Vänsterpartiet och Miljöpartiet med att man är väldigt medveten
              om att man måste ta steget vidare för att behålla det förtroendet.
              Man säger själv att man tycker att den här utvecklingen är helt
              naturlig.
            </seg>
            <seg>
              Från Apoteket AB säger man vidare att man erkänner att bolagets
              monopol har inverkat skadligt på priser, tillgänglighet, sortiment
              och service och att vinnarna på det svenska apoteksmonopolet hittills
              har varit de globala läkemedelsföretagen. Man säger vidare att
              det är rimligt att öppna för nya aktörer för att få fler apotek
              och att man är övertygad om att om man får konkurrens kommer priserna
              att sjunka och servicen att bli bättre.
            </seg>
            <seg>
              Så skriver Apoteket AB.
            </seg>
            <seg>
              Man fortsätter så här: Vi anser att oron är överdriven. Staten
              kommer fortsatt att vara en aktiv aktör och ägare och säkerställa
              grunden för läkemedelshanteringen.
            </seg>
            <seg>
              Vidare skriver man: Vi anser att det finns flera skäl till att
              det är en naturlig utveckling att avveckla apoteksmonopolet. De
              främsta skälen är minskade läkemedelskostnader och ökad tillgänglighet.
            </seg>
            <seg>
              Herr talman! Detta säger Apoteket AB.
            </seg>
            <seg>
              När Socialdemokraterna, Vänsterpartiet och Miljöpartiet också
              här i talarstolen har beskrivit vad de är emot, måste jag fråga
              vad de är för.
            </seg>
            <seg>
              Är de för att tant Olga ska sitta och vänta med sin onda höft
              på apoteket för att få ut sina läkemedel? Är man för att småbarnsföräldrar
              ute på landsbygden som har ungar som blir snuviga och får huvudvärk
              på söndagseftermiddagen inte ska kunna få tag i smärtlindrande
              medicin? Är man för att vi som land i Europa ska ha så få apotek
              som möjligt per invånare, eller ska vi likt Sydeuropa komma upp
              i en tillgänglighet som mer motsvarar hur det ser ut i övriga
              Europa? Är man emot att Laila och andra ska få starta eget och
              använda sin kompetens fullt ut?
            </seg>
            <seg>
              Herr talman! Beredningen har vi gjort, och jag vill symbolisera
              den genom att här visa upp den proposition som är oerhört tunn.
              Vi har genomfört allt det som oppositionen har haft önskemål om
              i ett betänkande som är oerhört gediget. Detta har beskrivits
              just som ett ansvarsfullt sätt att inför Sveriges riksdag bereda
              detta ärende. Vi har genomfört allt det som det har framförts
              önskemål om.
            </seg>
          </u>
          <note>
            Herr talman! Jag yrkar bifall till förslaget i betänkandet.
          </note>
          <u who="cecilia_widegren_1aef95" prev="cont">
            <seg>
              Avslutningsvis vill jag säga att grunden för detta är en bättre
              hälsa för den enskilda människan. Det är därför som vi genomför
              den här omregleringen.
            </seg>
          </u>
          <note type="speaker">
            Anf. 18 ULF NILSSON (fp):
          </note>
          <u who="ulf_nilsson_15fa88" xml:id="i-177442e1a2bb21d8">
            <seg>
              Herr talman! Om man ställer sig själv frågan vad man förväntar
              sig av apoteket, eller om man ställer den frågan till andra människor,
              får man ett antal liknande svar. Jag har talat med en hel del
              människor under de senaste veckorna.
            </seg>
            <seg>
              Vad vill vi ha av apoteket? Vi vill ha billiga mediciner. Vi
              vill att det ska vara lätt att hitta apotek. Vi vill ha bra öppettider.
              Vi vill ha bra service. Och vi vill ha kompetent och välutbildad
              personal. Har vi det i dag? Jo, absolut. De flesta anser att svenska
              apotek har ett bra varumärke. Men det kan säkert bli bättre.
            </seg>
            <seg>
              Vid en jämförelse med andra länder visar det sig faktiskt att
              Sverige inte är världsbäst eller Europabäst när det gäller apotek.
              Och man kan alltid fråga sig vad som kan bli bättre.
            </seg>
            <seg>
              När det gäller till exempel öppettiderna är det så på väldigt
              många orter i Sverige att apoteken är stängda på lördagar och
              söndagar. Det finns bara ett enda apotek i Sverige såvitt jag
              vet som är öppet alla dagar dygnet runt, och det ligger här i
              centrala Helsingfors.
            </seg>
            <seg>
              Många har väntat i flera år på att det ska bli enklare att köpa
              receptfria mediciner, kanske på Ica eller Konsum. Väldigt många
              skulle, som sagt, gärna vilja ha lite fler apotek. Sverige har
              900 apotek i dag. Det verkar mycket. Men Sverige är ett väldigt
              stort och långt land, och på vissa håll är det väldigt långt till
              apoteken. Vi har därför internationellt sett få apotek per invånare.
              Sverige har alltså ett litet antal apotek i förhållande till sin
              folkmängd.
            </seg>
            <seg>
              De förändringar som regeringen nu förbereder syftar till ett
              antal förbättringar som jag är väldigt glad för. Det handlar som
              helhet om att förbättra servicen både när det gäller receptbelagda
              och receptfria mediciner. Vi har redan genomfört att nikotinavvänjningsmedel
              kan köpas i vanliga affärer. Jag har alltid tyckt att det har
              varit väldigt märkligt att affärer som helt lagligt får sälja
              cigaretter som uppenbarligen är livsfarliga inte har fått sälja
              medel mot tobaksberoende. Men den förändringen ser vi nu.
            </seg>
            <seg>
              Vi har också nyligen fått ett utredningsförslag om hur annan
              receptfri medicin ska kunna köpas i vanliga affärer. Det är också
              ett bra förslag som ger bättre service. Även när det gäller den
              förändringen förstår jag inte att den inte har kommit tidigare.
              Det har inte med säkerhet att göra. Om någon stoppar i sig för
              många receptfria Magnecyl till exempel och blir sjuk av dem har
              det ingen betydelse om denna person har köpt dem på ett apotek
              eller i en livsmedelsaffär.
            </seg>
            <seg>
              Detta är alltså ett antal positiva förändringar som vi har väntat
              länge på. Under de tolv år som vi faktiskt har haft en socialdemokratisk
              regering har den regeringen inte kommit med sådana förbättringsförslag
              om att öka tillgängligheten.
            </seg>
            <seg>
              I dag ska vi alltså fatta beslut om förberedelse för omreglering
              av apoteken. Felaktigt har det kallats avreglering, men det handlar
              om en omreglering. Apoteken är en del av sjukvården, och det är
              självklart att det måste finnas ett omfattande regelsystem.
            </seg>
            <seg>
              Det som vi diskuterar här i dag och de beslut som vi ska fatta
              i dag förändrar ingenting när det gäller krav på utbildad personal,
              när det gäller högkostnadsskydd för kunderna, när det gäller enhetlig
              prissättning eller när det gäller kravet på att tillhandahålla
              alla tillgängliga mediciner och erbjuda likvärdiga alternativ.
            </seg>
            <seg>
              Nu ska vi fatta beslut om att förbereda för att det inom det
              nya och omreglerade systemet ska kunna öppnas möjligheter för
              att en del apotek ska kunna drivas av andra än staten.
            </seg>
            <seg>
              Ett steg i denna förberedelse är just det som vi ska fatta beslut
              om i dag, nämligen att inrätta ett statligt omstruktureringsbolag
              som ska förbereda försäljningen. Vi ska också fatta beslut om
              att inrätta ett servicebolag som ska ha ansvar för att infrastruktur,
              informationsdatabaser och så vidare ska vara tillgängliga för
              alla apotek, även för eventuella nya apotek.
            </seg>
            <seg>
              Regeringen arbetar verkligen steg för steg här. Man förbereder,
              och man skapar förutsättningar för omregleringen. Men regeringen
              kommer att återkomma senare i en huvudproposition med mer detaljerade
              förslag om hur försäljningen ska gå till och hur prismodeller
              och så vidare mellan läkemedelsföretag och apotek ska se ut.
            </seg>
            <seg>
              Regeringen bedömer också att när försäljningen väl kommer att
              ske kommer endast ett mindre antal apotek att säljas. Inom den
              närmaste överblickbara tiden kommer förmodligen flertalet apotek
              att stanna i statens ägo. Vi räknar alltså med att det statliga
              Apoteket AB under denna övergångsperiod och under en ganska lång
              tid kommer att vara kvar som en central aktör med samhällsansvar.
            </seg>
            <seg>
              Konsumentverket och Konkurrensverket ska följa hela denna process,
              så att vi verkligen vet att den leder till de förbättringar för
              människor som vi vill se.
            </seg>
            <seg>
              Herr talman! De allra flesta länder har inte ett statligt apoteksmonopol.
              Jag har försökt att ta reda på vilka som har det. Jag hittade
              två länder, nämligen Cuba och Nordkorea, men det är möjligt att
              det finns något land i Sydamerika också. Men annars finns det
              inte några statliga apoteksmonopol, utan man har en mångfald av
              ägare till apoteken.
            </seg>
            <seg>
              Den fråga som vi naturligtvis måste ställa oss först som sist
              är om tillgängligheten och servicen är sämre i alla andra länder.
              Mina personliga erfarenheter och mina vänners personliga erfarenheter
              från till exempel Europa visar att det ofta är lättare att hitta
              ett apotek i till exempel Frankrike och England. Det är också
              lättare att hitta ett kvällsöppet eller helgöppet apotek där.
            </seg>
            <seg>
              Som sagt visar statistiken att det långa landet Sverige har få
              apotek per invånare. Det är faktiskt endast Danmark som enligt
              statistiken är sämre. Men då ska vi komma ihåg att Danmark geografiskt
              är ett betydligt mindre land.
            </seg>
            <seg>
              Norge och Island hade statliga monopol som avskaffades. En viktig
              erfarenhet från Norge är att antalet apotek ökade, i tätorten
              mycket, men även i glesbygden, vilket är väldigt viktigt.
            </seg>
            <seg>
              Herr talman! Tillgången till sjukvård och läkemedel för alla
              människor har alltid varit en väldigt viktig fråga för mitt parti,
              Folkpartiet. Vi har varit med om att bygga upp en sjukvård som
              inte skiljer på rika och fattiga. Vi har varit med om att bygga
              upp ett system där alla har tillgång till billiga receptbelagda
              mediciner. Nu tycker vi att det är väldigt positivt att vi tillsammans
              i alliansregeringen vill förbereda för reformer för att förbättra
              tillgänglighet och service och utveckla kvalitet och säkerhet
              för alla de människor som är beroende av att vi har bra apotek
              i staden och på landet.
            </seg>
          </u>
          <note>
            Därmed yrkar jag bifall till förslaget i betänkandet och avslag
            på reservationerna.
          </note>
          <note type="speaker">
            Anf. 19 YLVA JOHANSSON (s) replik:
          </note>
          <u who="ylva_johansson_611fd6" xml:id="i-458f9897642962e2">
            <seg>
              Herr talman! Vi fick många bra besked här av Ulf Nilsson: att
              det inte ska bli någon skillnad när det gäller regleringen av
              säkerheten på den avreglerade marknaden, att det inte ska bli
              någon skillnad när det gäller kompetensen på de nya apoteken och
              att det inte ska bli någon skillnad när det gäller högkostnadsskyddet.
            </seg>
            <seg>
              Det var ju skönt, herr talman, att få de beskeden. Det hade varit
              på sin plats, om det hade varit sant, att skriva in dem i betänkandet.
              För den som har den uppfattning som Ulf Nilsson verkar ha, att
              man borde veta de här sakerna när man tar beslut om att börja
              sälja apotek, går det bra att rösta på reservation 1. Vi säger
              nämligen att man först ska svara på frågorna och sedan ta ställning
              till om man ska börja sälja apotek.
            </seg>
            <seg>
              Jag har några frågor till Ulf Nilsson. Du har sagt att man i
              Norge haft ett statligt monopol som nu är avreglerat. Det är mer
              än jag visste. Jag trodde att det var så att man i Norge hade
              en stor mängd små apoteksaktörer och att man omreglerade så att
              man nu har tre stora internationella läkemedelsgrossister som
              äger nästan alla apotek. Men Ulf Nilsson sitter kanske på annan
              kunskap om hur situationen var i Norge före den omreglering som
              där genomförts.
            </seg>
            <seg>
              Ulf Nilsson säger här att bara ett mindre antal apotek ska säljas.
              Vad betyder det? Hur många apotek är det som ska säljas? Det står
              nämligen inte någonstans i propositionen att det bara är fråga
              om ett mindre antal, utan det är en ny upplysning som här kommit.
              Vad betyder ett mindre antal, Ulf Nilsson?
            </seg>
          </u>
          <note type="speaker">
            Anf. 20 ULF NILSSON (fp) replik:
          </note>
          <u who="ulf_nilsson_15fa88" xml:id="i-6da996fe6c8b0661">
            <seg>
              Herr talman! Jag sade väldigt tydligt att det vi i dag beslutar
              om inte medför någon skillnad när det gäller bland annat högkostnadsskydd
              och prismodell.
            </seg>
            <seg>
              Jag vill väldigt tydligt säga att det inte finns någon i alliansen
              som inte vill fortsätta att utveckla system där vi har skydd för
              medborgarna när det gäller kostnader vid köp av medicin och som
              inte vill behålla kvaliteten och kompetenskraven på apoteken.
              Sedan kan saker och ting säkert förändras i olika sammanhang,
              oavsett vilken regering vi har ingenting är stadfäst.
            </seg>
            <seg>
              Poängen är alltså att ingenting av detta beslutar vi nu om, utan
              vi kommer att få en ny proposition innan försäljningen av apotek
              erbjuds där en hel del av de här sakerna bland annat när det gäller
              prissättningen är avklarade. Det är ganska självklart. Ingen människa
              vill ju ta över ett apotek utan att känna till de här sakerna,
              så Ylva Johansson behöver inte vara orolig för att man gör en
              försäljning utan att ha spelreglerna klara.
            </seg>
            <seg>
              Jag kan inte säga hur många apotek det rör sig om. Det kommer,
              som sagt, en ny proposition. Regeringen deklarerar jag återger
              då vad tjänstemän på Socialdepartementet, utskottets ordförande
              med flera sagt att man räknar med att ett mindre antal kommer
              att säljas i inledningsskedet.
            </seg>
            <seg>
              Jag upprepar: Vi arbetar verkligen steg för steg. Ylva Johanssons
              motstånd här är egentligen bara det traditionella motstånd som
              vi sett hos Socialdemokraterna till alla former för att bryta
              monopol oavsett om det handlat om att förbjuda föräldrakooperativa
              dagis eller det handlat om någonting annat.
            </seg>
            <seg>
              Ni försöker hitta en massa skäl här för att avbryta processen.
              Säg som det är, att ni inte vill ha en uppluckring av apoteksmonopolet!
              Ni har bestämt er en gång för alla.
            </seg>
          </u>
          <note type="speaker">
            Anf. 21 YLVA JOHANSSON (s) replik:
          </note>
          <u who="ylva_johansson_611fd6" xml:id="i-c11dfeb50f3e55f8">
            <seg>
              Herr talman! Jag noterar att Ulf Nilsson inte svarar på frågan
              om situationen i Norge. Jag tar det som ett exempel på att man
              är lite slarvig med att ta reda på fakta om vad som gäller innan
              man bestämmer sig för att dra slutsatser, lägga fram förslag och
              rösta för förslag här i riksdagen.
            </seg>
            <seg>
              Det förslag som vi nu ska ta ställning till är helt och hållet
              ideologiskt motiverat. Inga sakliga skäl är framförda i denna
              riksdag när det gäller varför det skulle vara bra att avreglera
              apoteksmarknaden och vad som skulle göra troligt att man skulle
              nå de vinster som den borgerliga majoriteten säger sig en munnens
              bekännelse vilja uppnå med de här förändringarna.
            </seg>
            <seg>
              Ulf Nilsson vet naturligtvis att också vi socialdemokrater och
              våra vänner som finns med på de här reservationerna har förändringsförslag
              om hur man ska förbättra läkemedelssituationen och läkemedelsdistributionen
              i Sverige. Men att, som man nu gör, ge mandat för att börja sälja
              apotek är att rasera de delar som fungerar väldigt väl.
            </seg>
            <seg>
              Ulf Nilsson sade själv här att ingen människa vill ta ställning
              till att köpa ett apotek utan att ha svar på de frågor som vi
              här har tagit upp om säkerhet, kompetens, högkostnadsskydd och
              ersättningssystem.
            </seg>
            <seg>
              Varför ska vi, Ulf Nilsson, besluta om att ge regeringen mandat
              för att börja sälja apotek om det ändå inte är aktuellt att börja
              sälja apotek?
            </seg>
            <seg>
              Nu säger Ulf Nilsson att det är ett mindre antal apotek som ska
              säljas och påstår att det har varit regeringens besked. Men regeringens
              besked har också varit att man väntar sig att Apoteket inom kort
              inte har en dominerande ställning på den avreglerade marknaden
              alltså inte har en majoritetsställning. Jag har svårt att få det
              här att gå ihop.
            </seg>
            <seg>
              Hur kan försäljningen av ett mycket litet antal apotek, kanske
              50 apotek eller vad är ett litet antal och kanske 850 apotek kvar
              i statlig ägo kombineras med att staten inte ska ha ett dominerande
              ägande efter den 1 januari 2009?
            </seg>
          </u>
          <note type="speaker">
            Anf. 22 ULF NILSSON (fp) replik:
          </note>
          <u who="ulf_nilsson_15fa88" xml:id="i-af907d41f4071dcd">
            <seg>
              Herr talman! Utan att gå in på tekniska detaljer i Norges historia
              kan vi konstatera att en mångfald i fråga om etableringar inte
              har lett till en utarmning av glesbygden. Tvärtom har det blivit
              fler apotek i både tätorter och glesbygd i Norge.
            </seg>
            <seg>
              Självklart kan inte jag eller någon annan stå här och tala om
              hur många apotek som så småningom när processen kommer i gång
              kommer att tas över, köpas eller öppnas av farmaceuter, företag
              och så vidare det vore orimligt.
            </seg>
            <seg>
              Jag återger vad regeringen säger, nämligen att man utgår från
              att det blir ett mindre antal. Normalt sett när man på något sätt
              öppnar för försäljning av saker och ting kan man inte i förväg
              binda sig vid hur det ska se ut.
            </seg>
            <seg>
              Men, som sagt, regeringen arbetar verkligen steg för steg här.
              Det känns väldigt tryggt både för mig som politiker och för mig
              som kanske en framtida apotekskund att man inte gör något förhastat
              utan återkommer med en proposition där man går in på alla detaljer
              om hur försäljningen ska gå till.
            </seg>
            <seg>
              Ylva Johansson säger att det inte finns några sakliga skäl. Det
              är ett mycket märkligt argument. Normalt sett, vilket vi väl har
              lärt oss, innebär mångfald, fri etablering men under regelverk
              och statlig reglering när det rör så viktiga områden som medicin
              och sjukvård en positiv utveckling. Det är väl egentligen regeringens
              motstånd som är väldigt ideologiskt betingat. Oavsett om det handlar
              om hemtjänst, sjukvård, sjukhem, föräldrakooperativa dagis, skolor
              och så vidare har ni hela tiden motarbetat förändringar som öppnat
              för den positiva utveckling som vi faktiskt har sett inom de här
              områdena när man öppnat där och sluppit monopolen.
            </seg>
          </u>
          <note type="speaker">
            (YLVA JOHANSSON (s):
          </note>
          <u who="ylva_johansson_611fd6" xml:id="i-6a6dba9e23bf279e" next="cont">
            <seg>
              Dessvärre representerar jag inte regeringen.)
            </seg>
            <seg>
              Sade jag regeringen? Förlåt, den gamla regeringen menade jag.
            </seg>
          </u>
          <note>
            Ajournering
          </note>
          <note>
            Kammaren beslutade kl. 13.48 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="ylva_johansson_611fd6" prev="cont">
            <seg>
              Återupptagna förhandlingar
            </seg>
            <seg>
              Vi övergår till dagens frågestund med regeringen. Jag vill hälsa
              statsråden välkomna.
            </seg>
            <seg>
              Välkomna att ta plats.
            </seg>
            <seg>
              Avskaffandet av förmögenhetsskatten
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note>
            Anf. 23 TALMANNEN:
          </note>
          <note>
            Frågor besvaras av socialminister Göran Hägglund, statsrådet
            Mats Odell, utbildningsminister Jan Björklund, statsrådet Cecilia
            Malmström, kulturminister Lena Adelsohn Liljeroth. Övergripande
            frågor besvaras av socialministern.
          </note>
          <note type="speaker">
            Anf. 24 MORGAN JOHANSSON (s):
          </note>
          <u who="morgan_johansson_c92f40" xml:id="i-46748b096d8a4ccf">
            <seg>
              Herr talman! Min fråga riktar sig till Göran Hägglund.
            </seg>
            <seg>
              Det är säkert en del som har upptäckt att rutan för förmögenhetsskatt
              har försvunnit från deklarationsblanketten. Det beror naturligtvis
              på att förmögenhetsskatten nu är avskaffad. Men det var nog inte
              så många som betalade förmögenhetsskatt från början. Framför allt
              riktade den sig mot de 10 procenten rikaste. Det ser man också
              när man tittar på effekterna, när man går igenom var vinnarna
              finns av den avskaffade förmögenhetsskatten.
            </seg>
            <seg>
              Dagens Arbete gick igenom direktörerna i storföretagen. Då såg
              man att det är där vinnarna finns. De här direktörerna får nu
              dela på 70 miljoner kronor, rakt ned i fickan. Och den som tjänar
              allra mest är finansmannen Fredrik Lundberg. Han tjänar bara på
              avskaffad förmögenhetsskatt nästan 40 miljoner kronor, rakt ned
              i fickan som sagt. Det är ett formidabelt penningregn över de
              allra rikaste i Sverige. Samtidigt har vi stora nedskärningar
              i den offentliga servicen. Jag behöver bara gå till mitt eget
              landsting. Jag tror att sparbetinget i Region Skåne nu är uppe
              i över 800 miljoner kronor.
            </seg>
            <seg>
              Då är min fråga till Göran Hägglund: Var det detta som Göran
              Hägglund lovade i valrörelsen, det vill säga penningregn över
              de allra rikaste som sedan finansieras med stora nedskärningar
              i den offentliga servicen?
            </seg>
          </u>
          <note type="speaker">
            Anf. 25 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-f7e10d077073418e">
            <seg>
              Herr talman! Först och främst torde det knappast ha kommit som
              en överraskning för någon att vinnarna på avskaffad förmögenhetsskatt
              i huvudsak är personer som är förmögna.
            </seg>
            <seg>
              Själva poängen med avskaffandet var att öka tillgången på riskvilligt
              kapital i Sverige, att få mer pengar som söker sig till lovande
              projekt som gör att vi kan få nya och växande företag.
            </seg>
            <seg>
              Jag antar att det var av samma skäl som den tidigare regeringen,
              i vilken Morgan Johansson ingick, avskaffade arvs- och gåvoskatten,
              alltså att det skulle finnas mer pengar kvar i systemet pengar
              som kunde användas för investeringar som kommer oss alla till
              del.
            </seg>
            <seg>
              Jag antar att det var det som var skälet till att Socialdemokraterna
              tidigare avskaffade beskattningen av aktieförmögenheter som innebar
              att 17 av de 18 mest förmögna personerna, 17 av 18 aktiemiljardärer
              i Sverige, inte behövde betala skatt på sin förmögenhet. Tanken
              var precis densamma, att få tillgång till mer kapital för att
              möta lovande idéer och därmed få fler företag och nya jobb i Sverige.
            </seg>
          </u>
          <note type="speaker">
            Anf. 26 MORGAN JOHANSSON (s):
          </note>
          <u who="morgan_johansson_c92f40" xml:id="i-09c3e5fa8ea04599">
            <seg>
              Herr talman! Tack, Göran Hägglund. Men nu talar vi om den här
              regeringen och vad den här regeringen har gjort. Jag kan bara
              konstatera att avskaffandet av förmögenhetsskatten innebär ett
              formidabelt penningregn över de allra, allra rikaste i Sverige.
              Samtidigt skär man ned på den offentliga servicen. Det var inte
              det som Göran Hägglund sade före valet.
            </seg>
            <seg>
              Jag gick tillbaka för att titta på vad han sade om de här direktörerna
              före valet. Han skrev i en DN Debatt-artikel så här: Det handlar
              om en grupp direktörer som skor sig själva, som inte längre förstår
              pengars värde och arbetarnas insatser och som anser sig vara värda
              mängder av miljoner för ett ansvarstagande som de ändå inte förmår
              att ta. Så sade du då, före valet, Göran Hägglund, om de här direktörerna.
            </seg>
            <seg>
              Nu behöver de inte sko sig. Nu är det Göran Hägglund som ligger
              på knä framför dem och sköter den detaljen, att sko dem. Är inte
              detta, Göran Hägglund, höjden av hyckleri?
            </seg>
          </u>
          <note type="speaker">
            Anf. 27 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-d53f5173684a21d4">
            <seg>
              Herr talman! Jag kan förstå om Morgan Johansson nu kommer att
              bli häpen när jag säger att vi före valet sade precis samma sak
              som vi säger efter valet och att vi gör det efter valet.
            </seg>
            <seg>
              Den artikel som Morgan Johansson syftar på i sitt inlägg är en
              debattartikel där jag riktar stark kritik mot bonusar som jag
              tyckte var ogrundade inom det privata näringslivet. Det är en
              fråga där jag tycker att det finns väldigt goda skäl att hålla
              debatten i gång om hur vi håller samman samhället.
            </seg>
            <seg>
              När det gäller frågan om förmögenhetsskatt måste man tänka lite
              längre än den tanke som först kanske dyker upp. Man måste tänka,
              tror jag, att avskaffandet av förmögenhetsskatten i första hand
              är till nytta för de oförmögna, de som inte har haft arbete, de
              som inte har fått arbeta tillräckligt mycket, de som har saknat
              en arbetsplats att gå till. Genom att ha mer pengar som riskvilligt
              kapital ökar möjligheten till nya jobb.
            </seg>
            <seg>
              Vi genomför väldigt mycket av det som ni talade om men aldrig
              förmådde att genomföra.
            </seg>
            <seg>
              Marinens musikkår i Karlskrona
            </seg>
          </u>
          <note type="speaker">
            Anf. 28 ANNICKA ENGBLOM (m):
          </note>
          <u who="annicka_engblom_8184ec" xml:id="i-aad15dce2a92d209">
            <seg>
              Herr talman! Min fråga riktar sig till kulturministern och handlar
              om Marinens musikkår.
            </seg>
            <seg>
              Försvarsministern har i ett förslag presenterat ett antal förband
              för avveckling. Ett förslag som figurerar i förslaget är Marinens
              musikkår i Karlskrona. Man kanske kan tycka att det här inte är
              en fråga för kulturministern. Men jag och väldigt många med mig
              menar att fortlevandet av Marinens musikkår i Karlskrona i högsta
              grad också är en kulturell fråga och att den berör många fler
              än bara oss nere i Blekinge.
            </seg>
            <seg>
              Marinens musikkår har anor sedan slutet av 1600-talet och är
              i dag Försvarsmaktens enda professionella orkester. Den har högt
              anseende i den internationella blåsmusiksfären och är också en
              förebild för många professionella musiker och amatörmusiker.
            </seg>
            <seg>
              Min fråga är således om kulturministern delar min uppfattning
              om militärmusikens kulturella betydelse och om kulturministern
              ämnar gå vidare med detta i samtal med försvarsministern.
            </seg>
          </u>
          <note type="speaker">
            Anf. 29 Kulturminister LENA ADELSOHN LILJEROTH (m):
          </note>
          <u xml:id="i-af1edd41b6539dd9" who="unknown">
            <seg>
              Herr talman! Det är mycket riktigt som Annicka Engblom säger,
              att Marinens musikkår i Karlskrona spelar en stor roll för musiklivet,
              inte bara där utan i hela Sverige, och mycket riktigt också har
              anor tillbaka till 1600-talet.
            </seg>
            <seg>
              Jag besökte Blekinge för en dryg vecka sedan och blev då uppmärksammad
              på frågan och fick också med mig en skrivelse som jag har låtit
              registrera på departementet. Jag har också tagit upp frågan med
              försvarsminister Sten Tolgfors.
            </seg>
            <seg>
              Nu ska vi veta att det här är ett rykte om något som kan komma
              i ett förslag från ÖB som väntas först någon gång runt mitten
              av maj, det vill säga i nästa vecka. Om det blir så vet vi alltså
              inte. Men jag delar uppfattningen att Marinens musikkår är betydelsefull.
            </seg>
          </u>
          <note type="speaker">
            Anf. 30 ANNICKA ENGBLOM (m):
          </note>
          <u who="annicka_engblom_8184ec" xml:id="i-f34e9df5c7d44efe">
            <seg>
              Herr talman! Tack så mycket för svaret, kulturministern. Det
              gläder mig verkligen att kulturministern redan har skridit till
              handling och redan inlett samtal med försvarsministern.
            </seg>
            <seg>
              Jag kan tipsa både kulturministern och försvarsministern om vårt
              grannland Norge, där militärmusiken är organiserad i en egen kulturavdelning
              direkt under Försvarsmakten. Den har hand om Norges sju fästningar,
              sex museum och tio försvarsmusikkårer med sin egen generalinspektör.
            </seg>
            <seg>
              Vi är många den senaste siffran på den hemsida där man kan gå
              in och protestera är i runda slängar 18 000 som anser det önskvärt
              att det åstadkoms en varaktig lösning för fortlevnaden av Marinens
              musikkår. Det skulle också bidra till att den svenska blåsmusiktraditionen
              och vårt militärmusikaliska arv bevarades.
            </seg>
            <seg>
              Jag är som sagt glad att kulturministern redan har tagit ett
              initiativ och att vi på så vis är en bit på väg.
            </seg>
          </u>
          <note type="speaker">
            Anf. 31 Kulturminister LENA ADELSOHN LILJEROTH (m):
          </note>
          <u xml:id="i-d784aca8a391c7ca" who="unknown">
            <seg>
              Herr talman! Kort: Jag lovar att jag ska studera hur man har
              lagt upp verksamheten i Norge. Stora delar av länsmusiken är också
              ett arv av den gamla militärmusiken.
            </seg>
            <seg>
              Vi är väl medvetna om situationen. Sedan får vi se vad ÖB:s förslag
              slutligen innehåller.
            </seg>
            <seg>
              EU och svenska kollektivavtal
            </seg>
          </u>
          <note type="speaker">
            Anf. 32 ULF HOLM (mp):
          </note>
          <u who="ulf_holm_0cd69a" xml:id="i-a934fda37d8f228a">
            <seg>
              Herr talman! Min fråga riktar sig till EU-minister Cecilia Malmström.
            </seg>
            <seg>
              Det har kommit ett antal domar från EG-domstolen Lavaldomen,
              Rüffertdomen etcetera. Då har vi tagit initiativ i Sverige till
              att se över den svenska lagstiftningen, och det stöder jag fullständigt.
            </seg>
            <seg>
              EU-ministern sade i en EU-debatt i går: Det är vår bedömning
              att Lavaldomen inte på något sätt hotar den svenska kollektivavtalsmodellen.
            </seg>
            <seg>
              Men i resten av EU pågår en stor debatt just med tanke på den
              nya domen och hur EG-domstolen har ändrat inriktning. I stället
              för lika lön för lika arbete är det olika lön för lika arbete,
              det vill säga att man tillämpar ett golv i stället för ett tak.
            </seg>
            <seg>
              Min fråga är dels om EU-ministern inte anser att EU:s direktiv,
              det vill säga utstationeringsdirektivet, måste ändras, dels vilka
              initiativ till kontakter EU-ministern har tagit med ministrarna
              i de andra EU-länderna för att diskutera frågan.
            </seg>
          </u>
          <note type="speaker">
            Anf. 33 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-4fe29a4110930249">
            <seg>
              Herr talman! Vi diskuterade den frågan i går. Precis som Ulf
              Holm säger pågår det en utredning där arbetsmarkandens parter
              varit med och diskuterat. Det är bra. Den ska presentera svar
              här.
            </seg>
            <seg>
              Det är vår bedömning, men också något som utredningen ska titta
              på, att Lavaldomen, om vi koncentrerar oss på den, inte hotar
              den svenska kollektivavtalsmodellen. Det kan behövas någon justering.
              Det är vad Claes Strååth ska titta på och kommer att presentera.
            </seg>
            <seg>
              Vi för regelbundet debatt om den här frågan runt om i Europa.
              Det har, precis som Ulf Holm säger, väckt stort intresse. Både
              jag och arbetsmarknadsministern och säkert också andra ministrar
              har redogjort för detta.
            </seg>
            <seg>
              Arbetsmarknadsministern berättade så sent som i morse för mig
              att han hade varit runt i flera länder och hållit tal om just
              den här frågan. Vi har också i olika sammanhang med kommissionen
              och olika intressenter lyft fram detta.
            </seg>
            <seg>
              Jag sitter själv med i ett nätverk med Lissabonsamordnare där
              jag har fått frågan och redogjort för hur vi arbetar med den,
              hur utredningen är tillsatt och hur samtalen går i den frågan.
            </seg>
          </u>
          <note type="speaker">
            Anf. 34 ULF HOLM (mp):
          </note>
          <u who="ulf_holm_0cd69a" xml:id="i-8ccdd468d0d2ff42">
            <seg>
              Herr talman! Frågan gällde vilka initiativ ni har tagit på europeisk
              nivå, Cecilia Malmström. Ni kan säga att ni har pratat med andra
              ministrar. Det är populärt i den nya regeringen att producera
              så kallade non-paper och sprida. Kan vi få se något non-paper
              om detta där man förklarar den svenska modellen?
            </seg>
            <seg>
              Framför allt finns det anledning att lyfta upp frågan på EU-nivå
              för att diskutera utstationeringsdirektivet. Det är just utstationeringsdirektivet
              som EG-domstolen har börjat intressera sig för och ändra tolkningen
              av.
            </seg>
            <seg>
              Man ser det inte nu som en högsta nivå utan som en lägsta nivå,
              vilket kommer att leda till lönedumpning. Då måste man börja ändra
              utstationeringsdirektivet. Den svenska regeringen måste också
              börja ta initiativ på EU-nivå för att lyfta upp debatten.
            </seg>
            <seg>
              Några sådana debattinitiativ har vi hittills inte sett. Sedan
              kan alltid EU-ministern säga att man har talat i telefon eller
              tagit upp det vid ett frukostmöte. Vi skulle vilja se lite mer
              skriftliga saker och reellt ett non-paper . Vad har ni tagit upp?
            </seg>
          </u>
          <note type="speaker">
            Anf. 35 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-173e8d79a870c933">
            <seg>
              Herr talman! Vi har inte tagit upp frågan eller skrivit något
              papper om huruvida vi ska omförhandla utstationeringsdirektivet
              eftersom vi inte anser det. Vi tror inte att det skulle ligga
              i vårt intresse att göra det. Framför allt har vi kommit överens
              med arbetsmarknadens parter om ordningen. Vi tillsätter utredningen,
              tittar lugnt och sansat på det och ser om vi behöver göra några
              justeringar.
            </seg>
            <seg>
              Min bedömning är att det inte kommer att krävas några omfattande
              förändringar och att den svenska kollektivavtalsmodellen inte
              är hotad. Därför finns det ingen anledning att börja skrika alarmistiska
              rapporter på det här sättet och ta initiativ till en omförhandling
              av vare sig fördrag eller utstationeringsdirektiv.
            </seg>
            <seg>
              Vi har inte tagit några sådana initiativ. Det finns inga sådana
              papper som jag kan ge till Ulf Holm. Däremot diskuterar vi naturligtvis
              frågan och lyfter inte bara telefonen ibland. Det sker i de samtal
              och diskussioner som förs. Det finns ett intresse för frågan och
              den har väckt europeisk uppmärksamhet i flera länder. Vi svarar
              på frågor och berättar vad vi har gjort, och det har mött ett
              stort intresse.
            </seg>
            <seg>
              AP-fonderna
            </seg>
          </u>
          <note type="speaker">
            Anf. 36 PER ÅSLING (c):
          </note>
          <u who="per_asling_eef4de" xml:id="i-cc19566e6169e4f6">
            <seg>
              Herr talman! Jag vill ställa en fråga till statsrådet Mats Odell
              angående AP-fondssystemet.
            </seg>
            <seg>
              AP-fonderna spelar en viktig roll både för pensionsmedlens tillväxt
              och som aktör på finansmarknaden. Uppdragen och kapitalbasen varierar
              ganska ordentligt mellan fonderna. Den minsta, Sjätte AP-fonden,
              hamnar ibland i skottgluggen och ifrågasätts.
            </seg>
            <seg>
              Herr talman! Min bedömning är att Sjätte AP-fonden spelar en
              viktig roll. Dess placeringspolicy möjliggör investeringar i onoterade
              mindre företag. Dessa investeringar skapar tillväxt, utveckling
              och flera arbetstillfällen i små och medelstora företag.
            </seg>
            <seg>
              Fonden hävdar sig dessutom väl i en jämförelse med de fyra buffertfonderna.
              Framför allt har det varit fallet under senare år. Min konkreta
              frågeställning är: Delar statsrådet synen och uppfattningen att
              Sjätte AP-fonden spelar en viktig roll?
            </seg>
          </u>
          <note type="speaker">
            Anf. 37 Statsrådet MATS ODELL (kd):
          </note>
          <u xml:id="i-7af9bf35ba92738f" who="unknown">
            <seg>
              Herr talman! Ja, jag delar helt och hållet Per Åslings uppfattning
              i den delen.
            </seg>
            <seg>
              Det här är en fråga som har diskuterats i pensionsreformen. Jag
              var själv med i den arbetsgrupp som utformade AP-fondernas organisation
              och placeringsregler i första vändan. Även den reformering som
              skedde runt år 2000 diskuterades också inom allianspartierna.
              Det vi gjorde i det sammanhanget var att vi konstruerade en modell
              där det fanns en majoritet av partier, dock inte alla partier
              som har stött Sjätte fonden.
            </seg>
            <seg>
              Man kan utvärdera Sjätte fonden, vilket jag för egen del gjorde
              inför det ställningstagandet genom att ringa runt till en stor
              grupp av intressenter. Det var Företagarnas Riksorganisation,
              dåvarande Svenska Arbetsgivarföreningen, Industriförbundet, fackliga
              organisationer och företagare som hade anlitat den.
            </seg>
            <seg>
              Det var en enstämmig uppfattning att det är en fond som har en
              stor betydelse för kapitalförsörjningen för den typen av företag
              som man arbetar mot.
            </seg>
          </u>
          <note type="speaker">
            Anf. 38 PER ÅSLING (c):
          </note>
          <u who="per_asling_eef4de" xml:id="i-92045d0fc748e1ff">
            <seg>
              Herr talman! Jag till tacka för svaret. Jag tycker att det var
              klart och klargörande.
            </seg>
            <seg>
              Jag vill ställa en följdfråga. Enligt dagens regelverk för buffertfonderna
              är det inte möjligt att investera mer än 5 procent i onoterade
              papper. Det har bäring på det jag sade tidigare om att Sjätte
              AP-fonden har en friare placeringspolicy och en bättre tillväxt.
            </seg>
            <seg>
              Jag vill därför ställa frågan: Finns det några konkreta planer
              på att ändra AP-fondssystemets placeringspolicy?
            </seg>
          </u>
          <note type="speaker">
            Anf. 39 Statsrådet MATS ODELL (kd):
          </note>
          <u xml:id="i-9ad6f333bd9a127d" who="unknown">
            <seg>
              Herr talman! Som Per Åsling mycket väl känner till har vi en
              fempartiöverenskommelse om pensionssystemen som vi är väldigt
              måna om att slå vakt om över blockgränserna från alla ingående
              partier.
            </seg>
            <seg>
              Det finns ett antal projekt som diskuteras. Dit hör också frågan
              om de begränsningar som finns för närvarande i AP-fondernas placeringsregler.
              Det finns också diskussioner om generationsfonder, Sjunde fonden
              och möjligheter att återvälja den, bland annat.
            </seg>
            <seg>
              Det diskuteras och kommer att bli föremål för överläggningar
              framöver mellan de fem partier som ingår i överenskommelsen. Det
              finns dock inga färdiga förslag på området, utan det diskuteras
              och görs utvärderingar inför samtal mellan partierna som ligger
              framför oss.
            </seg>
            <seg>
              Kulturarvsverksamhet i landsorten
            </seg>
          </u>
          <note type="speaker">
            Anf. 40 SIV HOLMA (v):
          </note>
          <note>
            Herr talman! Den 25 april kom en delrapport från koordinatorn
            för museisektorn, Christina von Arbin. Det var en översyn av Stiftelsen
            Föremålsvård i Kiruna och verksamheten i Kiruna, Grängesberg och
            Strömsund. På dessa orter jobbar 58 personer, och det är 18 i
            Grängesberg och Strömsund. De bedriver vård och konservering av
            museiföremål, böcker, arkivalier och Kulturarvs-IT.
          </note>
          <u who="siv_holma_594ed7" prev="cont">
            <seg>
              I översynen föreslås att verksamheten i Strömsund och Grängesberg
              läggs ned och att verksamheten i Kiruna kommunaliseras. Det är
              av stor betydelse att de arbetshandikappade kan behålla sina jobb
              i Grängesberg, Strömsund och Kiruna. Arbetslinjen måste gälla
              även de arbetshandikappade.
            </seg>
            <seg>
              Jag vill ställa frågan till kulturministern: Är kulturministern
              beredd att verka för att staten tar ansvar för att arbetet med
              kulturarvet inte bara ska ske i Helsingfors utan också i Grängesberg,
              Strömsund och Kiruna? Är kulturministern beredd att med arbetsmarknadspolitiska
              medel medverka till att säkerställa Kulturarv-IT:s verksamhet
              i Grängesberg, Strömsund och Kiruna?
            </seg>
          </u>
          <note type="speaker">
            Anf. 41 Kulturminister LENA ADELSOHN LILJEROTH (m):
          </note>
          <u xml:id="i-347e9588149282e3" who="unknown">
            <seg>
              Herr talman! Det är mycket riktigt så som Siv Holma säger att
              det har kommit en rapport från museikoordinatorn för ett par veckor
              sedan. Bakgrunden är att verksamheten som har skett vid Stiftelsen
              Föremålsvård i Kiruna inte i alla delar har varit särskilt smidig
              och praktisk för de institutioner som har varit beroende av den.
              Det har handlat om långa transporter och inte minst svårighet
              att välja ut föremål.
            </seg>
            <seg>
              Vi har därför givit museikoordinatorn i uppdrag att se över verksamheten,
              vilket hon också har gjort. De förslag som finns i rapporten är
              nu ute på remiss. Vad det sedan kommer att leda till är för tidigt
              att säga. Vi kommer att återkomma. Däremot har utgångspunkten
              för hela arbetet och utvärderingen hos museikoordinatorn varit
              behoven just hos institutionerna, det vill säga kulturarvet.
            </seg>
          </u>
          <note type="speaker">
            Anf. 42 SIV HOLMA (v):
          </note>
          <u who="siv_holma_594ed7" xml:id="i-65392922b687f6ec">
            <seg>
              Herr talman! Arbetet vid Kulturarvs-IT har enligt mina informationer
              varit av hög kvalitet. Det är lite främmande att höra den bild
              som kulturministern beskriver.
            </seg>
            <seg>
              Jag förstår att arbetet ska genomgå en remissbehandling. Men
              jag tycker också att det är viktigt att regeringen har ett intresse
              av att detta arbete, som är så viktigt, inte bara sker i Helsingfors
              utan att man även tar vara på den höga kompetens som finns i de
              orter som jag har nämnt.
            </seg>
          </u>
          <note type="speaker">
            Anf. 43 Kulturminister LENA ADELSOHN LILJEROTH (m):
          </note>
          <u xml:id="i-4d9fa197a5b84959" next="cont" who="unknown">
            <seg>
              Herr talman! Självfallet kan inte allting ske i Helsingfors.
              I rapporten föreslås också att man ska bygga ut digitaliseringsverksamheten
              i Kiruna.
            </seg>
            <seg>
              Det måste trots allt vara upp till bland andra Riksarkivet, Statens
              historiska museer och andra att avgöra var de vill att föremålen
              ska konserveras. I det här fallet har det av flera olika skäl
              inte varit särskilt praktiskt att skicka metallföremål upp till
              Kiruna. Det här kan ske på andra sätt. Därför är det viktigt att
              se över det här.
            </seg>
            <seg>
              Självfallet gäller arbetslinjen, och det är möjligt att också
              det här blir föremål för diskussioner med Arbetsmarknadsdepartementet.
              Men för min del handlar det i första hand om att värna kulturarvet.
            </seg>
            <seg>
              Deklarationen
            </seg>
          </u>
          <note>
            Anf. 44 GUNNAR ANDRÉN (fp):
          </note>
          <u prev="cont" who="unknown">
            <seg>
              Herr talman! Jag har en fråga till statsrådet för övergripande
              frågor i dag.
            </seg>
            <seg>
              Svenska folket har alldeles nyss haft en av sina årliga högtidsdagar,
              nämligen deklarationsdagen. Jag tog med mig något kilo av de föreskrifter
              som finns från Skatteverket. Jag kan tala om för statsrådet att
              här finns sådana godbitar som substansminskningsavdrag vid skogsavdrag
              blankett N 8. Vi har också en blankett för beräkning av gränsbelopp
              enligt förenklingsregler vid kvalificerade andelar i fåmansföretag,
              att noga skilja från den om omkostnadsberäkning vid kvalificerade
              övriga delägarrätter.
            </seg>
            <seg>
              Min fråga är: Vad kan man göra åt sådana här saker? Jag ska ställa
              en mycket speciell fråga om detta. I år har vi fått ut varningslappar
              från Skatteverket när det gäller split av aktier där man ska beräkna
              ingångsvärdet. Det är 800 000 sådana som har gått ut.
            </seg>
            <seg>
              Jag vill fråga: Vad kan regeringen göra för att få bankerna att
              hjälpa till lite mer här? Detta är jättejobbigt för många människor.
              Jag har själv gjort fel fast jag sitter i skatteutskottet.
            </seg>
          </u>
          <note type="speaker">
            Anf. 45 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-14c8b441465e4dc9" next="cont">
            <seg>
              Herr talman! Jag hade annars tänkt att det kunde vara lösningen
              att placera alla i skatteutskottet så att man får ett grepp om
              de här frågorna, men det var uppenbarligen inte det bästa svaret.
            </seg>
            <seg>
              Man kan säga att Skatteverket har gjort oerhört mycket för att
              förenkla deklarationen. I år har vi kunnat se rekord när det gäller
              antalet personer som deklarerar via sms, Internet och så vidare.
              Det bygger på att vi har förenklat deklarationsförfarandet, och
              Skatteverket har gjort fantastiska insatser i den riktningen.
            </seg>
            <seg>
              Jag delar förstås Gunnar Andréns bedömning att det är viktigt
              att arbetet fortgår. Det ska vara enkelt och greppbart för den
              enskilde att genomföra deklarationen. Det är också självklart
              att bankerna har ett ansvar för att underlätta för den deklarationsskyldiga
              så långt det är möjligt. Det bör vara ett konkurrensmedel för
              bankerna gentemot kunderna just när det gäller till exempel split,
              som sätter den som ska deklarera aktieägande eller försäljningar
              i en svår beräkningssituation.
            </seg>
          </u>
          <note>
            Anf. 46 GUNNAR ANDRÉN (fp):
          </note>
          <u who="carina_hagg_cdfd56" prev="cont">
            <seg>
              Herr talman! Jag håller absolut med om att Skatteverket är mycket
              effektivt och att e-deklaration är bra. Det finns många förhandsifyllda
              uppgifter.
            </seg>
            <seg>
              Men särskilt när man vill gå från att vara anställd till att
              vara småföretagare är det många nya regler som kommer upp. Jag
              tror att det skulle behövas ytterligare ansträngningar där för
              att stimulera och inte avskräcka människor från att bli företagare
              över huvud taget. De här mycket komplicerade reglerna är en restriktion
              när det gäller att vara företagare. Vi ska naturligtvis göra allt
              vad vi kan i skatteutskottet, men jag tror också att regeringen
              behöver pusha på Skatteverket så att verket blir ännu duktigare
              på det här området.
            </seg>
          </u>
          <note type="speaker">
            Anf. 47 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-dba0ee1ea3d56231">
            <seg>
              Herr talman! Jag kan inte annat än hålla med Gunnar Andrén, förstås.
              En av regeringens verkligt viktiga uppgifter inte minst gentemot
              småföretagarna är att underlätta regelverket och rensa upp i den
              digra regelflora vi har så att det blir enklare och mer överblickbart
              för den enskilde företagaren.
            </seg>
            <seg>
              Målet måste naturligtvis vara att varje egen företagare kan deklarera
              själv och inte behöver anlita andra. I det arbetet fordras att
              många samverkar. Bankerna kan göra sitt. Skatteverket kan göra
              sitt. Regeringen ska naturligtvis också göra sitt för att underlätta
              så långt det är möjligt för att det här inte ska vara ett hinder
              för att driva företag. Vi behöver fler företag. Då kan Sverige
              skatta sig lyckligt, om skämtet tillåts.
            </seg>
            <seg>
              Marinens musikkår i Karlskrona
            </seg>
          </u>
          <note type="speaker">
            Anf. 48 KERSTIN HAGLÖ (s):
          </note>
          <u who="kerstin_haglo_a76d1d" xml:id="i-796d66a1f3f671a4">
            <seg>
              Herr talman! Min fråga går till kulturministern. I min hemkommun
              Karlskrona finns någonting unikt som ni redan har talat om här
              i dag; där finns Marinens musikkår stationerad. Vi har tidigare
              nämnt hur viktigt det är, och vilket unikt historiskt kulturarv
              kåren har med sig. Den är snart 325 år gammal.
            </seg>
            <seg>
              Jag hörde kulturministern säga tidigare att det var ett rykte
              att Marinens musikkår skulle avvecklas. Men det är trots allt
              så att försvarsledningen den 22 april gick ut offentligt och sade
              att Marinens musikkår ska läggas ned. Jag hör också kulturministern
              här säga att Marinens musikkår är betydelsefull.
            </seg>
            <seg>
              Då är min fråga till kulturministern: Delar inte kulturministern
              min värdering att det är förödande om vi skulle låta snart 325
              års kulturhistoriskt värde avvecklas? I så fall är min andra fråga:
              Är kulturministern beredd att ta strid tillsammans med mig och
              17 700 andra som har skrivit på en protestlista så att Marinens
              musikkår kan få vara kvar ja eller nej?
            </seg>
          </u>
          <note type="speaker">
            Anf. 49 Kulturminister LENA ADELSOHN LILJEROTH (m):
          </note>
          <u xml:id="i-5a585e5f253c2c3b" who="unknown">
            <seg>
              Herr talman! Så fick vi upp frågan om Marinens musikkår igen.
              Jag tycker att jag var ganska tydlig i mitt svar tidigare, så
              långt jag nu kan säga. Fortfarande finns det inget förslag på
              bordet. Det ska komma den 15 maj från överbefälhavaren till Försvarsdepartementet.
            </seg>
            <seg>
              Vid mitt besök i Blekinge har det sagts mig att ett av förslagen
              lär vara att man ska lägga ned Marinens musikkår. Jag vet att
              Marinens musikkår spelar en stor roll och har stor betydelse i
              musiklivet, som jag sade. Det gäller inte bara i Blekinge utan
              i hela Sverige. Om förslaget kommer upp får vi diskutera det då,
              men jag är väl medveten om att det här är en del av det svenska
              musikarvet.
            </seg>
          </u>
          <note type="speaker">
            Anf. 50 KERSTIN HAGLÖ (s):
          </note>
          <u who="kerstin_haglo_a76d1d" xml:id="i-9b686fa34ae8a0fe">
            <seg>
              Herr talman! Tack, kulturministern! Det låter ändå hoppfullt.
              Men jag ställde exakt samma fråga för två år sedan, i maj 2006.
              Då ställde jag den till försvarsminister Leni Björklund. Då räddade
              faktiskt den socialdemokratiska regeringen Marinens musikkår.
              Vi fick också ett svar på vår fråga under frågestunden med ett
              klart och tydligt ja från Leni Björklund. Marinens musikkår skulle
              vara kvar.
            </seg>
            <seg>
              Jag beklagar att kulturministern inte kan svara rent ut på den
              frågan i dag trots att ett förslag föreligger och är på väg fram.
              Det ska fram till den 15 maj. Men jag har förhoppningar om att
              vi tillsammans kan se ett ljus i tunneln så att Marinens musikkår
              ska få vara kvar.
            </seg>
          </u>
          <note type="speaker">
            Anf. 51 Kulturminister LENA ADELSOHN LILJEROTH (m):
          </note>
          <u xml:id="i-9af2ff77f70e4fe9" who="unknown">
            <seg>
              Herr talman! Det är uppenbart att frågan har varit aktuell tidigare,
              under den socialdemokratiska regeringen. Men jag måste upprepa
              att det fortfarande inte finns något konkret förslag om någon
              nedläggning. Det finns ett rykte, men det finns ingenting på pränt
              vare sig hos försvarsministern eller hos mig.
            </seg>
            <seg>
              Jag kan bara upprepa att jag tycker att det är bra om vi diskuterar
              det här om det finns ett nedläggningshot. Vilken huvudman det
              i så fall skulle bli är för tidigt att svara på nu.
            </seg>
            <seg>
              Barnsexturismen
            </seg>
          </u>
          <note type="speaker">
            Anf. 52 ROSITA RUNEGRUND (kd):
          </note>
          <u who="rosita_runegrund_d92564" xml:id="i-65ca8eb2d9bc0da6">
            <seg>
              Herr talman! Jag har en fråga till socialminister Göran Hägglund
              eftersom han är ansvarig för barnfrågorna.
            </seg>
            <seg>
              För tre veckor sedan delades Worlds Childrens Prize ut. Det är
              jordens barns pris för barnens rättigheter. Priset gick till Somaly
              Mam, som kommer från Kambodja.
            </seg>
            <seg>
              Hon fick det för att hon räddar så många barn undan barnsexhandel.
              Man räknar med att en miljon barn varje år faller offer för barnsexhandel.
            </seg>
            <seg>
              Enligt tidningen Dagen den 17 april räknar man med att 8 procent
              av de svenska männen köper sex utomlands, och då handlar det även
              om barn.
            </seg>
            <seg>
              Vi vet också att barnsexdestinationerna växlar ständigt. I takt
              med att ett visst land ökar sina ansträngningar att förebygga
              och skydda väljer barnsexturisterna ett annat land.
            </seg>
            <seg>
              Man talar väldigt mycket om barnsexhandel men väldigt sällan
              om barnsexturism. Min fråga till Göran Hägglund är: Vad avser
              regeringen att göra att för att öka kunskapen om barnsexturism
              hos svenska folket?
            </seg>
          </u>
          <note type="speaker">
            Anf. 53 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-de930319d78a4ecf">
            <seg>
              Herr talman! Det här är en oerhört angelägen fråga. Jag tror
              att få frågor berör oss så mycket som just barn som utsätts för
              den mest vidriga verksamhet man över huvud taget kan tänka sig.
            </seg>
            <seg>
              I december förra året uppdaterade regeringen den handlingsplan
              som finns när det gäller barnsex för att få mer verksamma åtgärder
              till skydd för barn.
            </seg>
            <seg>
              Vi kan konstatera att regeringen har ett ansvar för att driva
              på, initiera processer och hjälpa till när det gäller information.
              Vi har gjort ganska mycket inom ramen för det europeiska samarbetet.
              Vi kan göra väldigt mycket mer, och vi tänker också göra en del
              under vårt ordförandeskap i EU inom ramen för den arbetsgrupp
              som finns på EU-området. Vi har också ordförandeskapet i Europarådet
              som inleds just nu och som kommer att vara under kommande sex
              månader. Där tänker vi oss att genomföra en högnivåkonferens under
              andra halvan av 2008, det vill säga innevarande år, för att lyfta
              upp de här frågorna.
            </seg>
            <seg>
              Men sedan behövs det mycket mer. Det behövs mer information och
              samarbete när det gäller till exempel utbildning av sådana som
              jobbar med turism. Vi graderar upp Utrikesdepartementets hemsida
              för att ge bättre information till resenärer och andra.
            </seg>
          </u>
          <note type="speaker">
            Anf. 54 ROSITA RUNEGRUND (kd):
          </note>
          <u who="rosita_runegrund_d92564" xml:id="i-7aed92033604b20c">
            <seg>
              Herr talman! Det är glädjande att regeringen tar allvarligt på
              de här frågorna. Jag är själv ute varje år på det turistgymnasium
              som finns hemma på min ö, på Tjörn, för att informera om Ecpats
              arbete när det gäller barnsexturism. Det är ingen självklar kunskap
              hos ungdomar som ska ut och arbeta med turism, utan det är en
              helt ny fråga för många. Det är glädjande att ministern vill öka
              kunskapen om detta.
            </seg>
            <seg>
              Jag vill ställa en följdfråga. Vi har en extraterritoriell lagstiftning
              som gör att man i vårt land kan döma turister som har nyttjat
              barn även om landet där de har utnyttjat barnen inte har något
              förbud mot att utnyttja barn. Hur ser socialministern på att vi
              kan använda den lagstiftningen mer eller på att det blir fler
              som anmäler?
            </seg>
          </u>
          <note type="speaker">
            Anf. 55 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-6d065aef265a1d06">
            <seg>
              Herr talman! Jag tror att det är en bra möjlighet som ska finnas,
              men det finns också en del problem förknippade med detta. Det
              gäller att identifiera de personer som det handlar om och att
              skapa en bevisning som gör att man kan säkerställa att de här
              personerna döms. Där finns det mycket mer att göra, till exempel
              när det gäller internationellt polissamarbete, framför allt på
              orter där det här är utbrett och väl känt och som kanske också
              drar till sig ett klientel som deltar i den här förfärliga verksamheten.
            </seg>
            <seg>
              Jag är också glad för det som Rosita Runegrund nämnde om utbildning
              som hon själv medverkar i. Regeringen tänker ta initiativ till
              ett möte med företrädare för dem som utbildar människor som arbetar
              inom turismsektorn för att föra en dialog om de här frågorna.
              Vad kan vi tillsammans göra ytterligare för att öka kunskapen,
              öka beredskapen och se till att det här blir någonting som vi
              kan lägga bakom oss så småningom? Det fordras ett hårt arbete
              av väldigt många involverade.
            </seg>
            <seg>
              Skatten på pensionen
            </seg>
          </u>
          <note type="speaker">
            Anf. 56 YLVA JOHANSSON (s):
          </note>
          <u who="ylva_johansson_611fd6" xml:id="i-2e60635a64360034">
            <seg>
              Herr talman! 5 00010 000 kronor är mycket pengar för de flesta
              människor. För landets pensionärer skulle ett tillskott på kanske
              10 000 kronor göra en enorm skillnad.
            </seg>
            <seg>
              I den gångna helgen har det svenska folket deklarerat och lämnat
              in sina deklarationer. Många har också räknat ut vad man ska betala
              i skatt. Om man är pensionär finner man att man betalar kanske
              5 00010 000 kronor mer i skatt än den som tjänar lika mycket men
              som är yngre. Jag tror att de flesta svenskar, liksom jag, har
              synpunkten att pension är uppskjuten lön.
            </seg>
            <seg>
              Jag vill fråga socialministern varför pensionärer ska betala
              högre skatt än yngre på samma inkomst.
            </seg>
          </u>
          <note type="speaker">
            Anf. 57 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-2afaa8881dad1cde">
            <seg>
              Herr talman! Man ska komma ihåg bakgrunden. När den nya regeringen
              tillträdde präglades situationen av en oerhört hög arbetslöshet.
              Många människor hamnade under långa tider i utanförskap. En av
              regeringens absolut viktigaste uppgifter var att få tillbaka så
              många människor som möjligt i arbete. Vi har tagit en del betydelsefulla
              steg för att lösa den uppgiften, men mycket arbete återstår.
            </seg>
            <seg>
              En av de åtgärder som vi har vidtagit för att få fler människor
              i arbete heter jobbskatteavdrag. Det skiljer inte mellan äldre
              och yngre utan mellan dem som arbetar och dem som inte arbetar.
              Avsikten är helt enkelt att det ska löna sig bättre att arbeta
              för att fler ska komma i arbete. Genom att fler kommer i arbete
              kan vi också räkna upp pensionerna långt mycket mer än vad vi
              kan göra med de historiskt höga arbetslöshetsnivåer som Socialdemokraterna
              lämnade efter sig. Därför är det här viktigt för pensionärerna
              och deras inkomster och också för dem som arbetar i dag.
            </seg>
          </u>
          <note type="speaker">
            Anf. 58 YLVA JOHANSSON (s):
          </note>
          <u who="ylva_johansson_611fd6" xml:id="i-987059f78c900923">
            <seg>
              Herr talman! I regeringens proposition från Finansdepartementet
              säger man att både 2006 och 2007 var oerhört framgångsrika år
              på arbetsmarknaden men att det nu ser ut att vända. Det var inte
              så att vi hade ett läge med massarbetslöshet i landet 2006. Det
              vill jag påpeka.
            </seg>
            <seg>
              Jag tycker att socialministern glider undan lite grann från frågan.
              Skattepolitik har vi debatterat i flera frågor här under frågestunden.
              Vi hade bland annat en diskussion om förmögenhetsskatten, och
              då argumenterade socialministern för att det är en klok politik
              att avskaffa förmögenhetsskatten även om den skatteförändringen
              ger enskilda personer, exemplet här var Fredrik Lundberg, 20 miljoner
              kronor extra i plånboken samtidigt som pensionärerna faktiskt
              inte har fått ett enda öre i sänkt skatt. Hur går det ihop, socialministern?
            </seg>
          </u>
          <note type="speaker">
            Anf. 59 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-32e4ba2d0b28d8af">
            <seg>
              Herr talman! Jag tror att det är viktigt för den som lyssnar
              på den här diskussionen att veta att med Socialdemokraternas politik
              hade alla betalat lika mycket skatt, ja, men alla hade också betalat
              väsentligt högre skatt än med den nuvarande politiken.
            </seg>
            <seg>
              Vi sänker skatten för att få fler människor i arbete. Fler människor
              i arbete gör att pensionerna räknas upp snabbare. I den vårproposition
              som nyligen presentats för riksdagen har regeringen presenterat
              att vi i höst kommer med ett budgetförslag där vi kommer att genomföra
              förbättringar framför allt inriktade på dem som har de allra lägsta
              pensionerna. Det finns en grupp som lever på en ekonomisk nivå
              som är alldeles för låg. Vi behöver i första hand förstärka för
              de pensionärer som har väldigt små ekonomiska marginaler. Sedan
              ser jag också gärna andra förbättringar för den bredare gruppen
              pensionärer, men det behövs framför allt förbättringar för dem
              med små marginaler.
            </seg>
            <seg>
              Stöd till barn med intellektuella funktionshinder
            </seg>
          </u>
          <note type="speaker">
            Anf. 60 LARS HJÄLMERED (m):
          </note>
          <u who="lars_hjalmered_274051" xml:id="i-3042e3ce51b7564c">
            <seg>
              Herr talman! Jag har en fråga som riktar sig till utbildningsministern.
              Den handlar om möjligheterna till stöd i skolan för barn med intellektuella
              funktionshinder.
            </seg>
            <seg>
              Häromveckan var jag hos föreningen Grunden i Göteborg. Grunden
              är en förening för personer med intellektuella funktionshinder.
              Flera av de personer jag träffade lyfte upp frågan om den stora
              bristen på stöd som de hade fått eller får i skolan vare sig de
              har läst i en vanlig klass eller i särskolan. Kommuner, däribland
              Göteborg, hjälper inte till på det sätt som man skulle kunna kräva
              eller önska. Därigenom är det många elever som inte når målen
              och utvecklas kunskapsmässigt och socialt på det sätt som de skulle
              kunna göra. Därmed får de inte heller den start i livet som man
              kan förvänta sig.
            </seg>
            <seg>
              Därför vill jag fråga utbildningsministern vad han ämnar göra
              för att de här barnen med intellektuella funktionshinder ska få
              det stöd de kan förvänta sig och därigenom få den start i livet
              som är rimlig att få.
            </seg>
          </u>
          <note type="speaker">
            Anf. 61 Utbildningsminister JAN BJÖRKLUND (fp):
          </note>
          <u xml:id="i-9aa6c5581cad94fc" who="unknown">
            <seg>
              Herr talman! Tack för den frågan! Den är viktig. Låt mig börja
              med varför det här problemet existerar. Det har funnits en rädsla
              i svensk utbildningspolitik under väldigt många år för att gå
              in med ett direktriktat stöd uttalat till vissa elever och utbilda
              speciallärare. Hela särskolans existens har varit ifrågasatt.
            </seg>
            <seg>
              Man har resonerat så här att om man har särskilda speciallärare
              för elever med svårigheter så känner de barnen sig utpekade. De
              blir stigmatiserade. Det resonemanget var bakgrunden till att
              den svenska speciallärarutbildningen avvecklades i slutet av 1980-talet,
              och vi har i dag ungefär en tredjedel av det antal speciallärare
              som vi hade för 20 år sedan i Sverige. En del tror att den neddragningen
              berodde på besparingar, men sanningen är att det var ett ideologiskt
              vägval som gjordes, när man sade att speciallösningar, speciallärare
              och förekomsten av en särskola stigmatiserar.
            </seg>
            <seg>
              Den här regeringen bryter med det synsättet. Vi ska ha kvar en
              särskola, och vi börjar återigen utbilda speciallärare. Det gör
              vi för att lösa de problem som Lars Hjälmered pekar på.
            </seg>
          </u>
          <note type="speaker">
            Anf. 62 LARS HJÄLMERED (m):
          </note>
          <u who="lars_hjalmered_274051" xml:id="i-2ac691f2554f7cf9">
            <seg>
              Herr talman! Många av de elever vi talar om går i särskolan.
              Noterbart är att en elev där varken kan få underbetyg eller överbetyg
              utan bara G och VG, så att säga.
            </seg>
            <seg>
              Det jag funderar på är egentligen detta: Att följa upp en elevs
              sociala utveckling och kunskapsutveckling är rimligt egentligen
              oavsett vilken skolform man går i. Det viktiga är att man får
              stöd utifrån sina behov.
            </seg>
            <seg>
              Då vill jag ställa en följdfråga till ministern, nämligen om
              det är rimligt att man skulle kunna titta över målsystemet även
              när det gäller särskolan så att de elever som har möjlighet också
              skulle kunna sträva efter likvärdiga mål och en likvärdig uppföljning.
            </seg>
          </u>
          <note type="speaker">
            Anf. 63 Utbildningsminister JAN BJÖRKLUND (fp):
          </note>
          <u xml:id="i-24c0a1a9406c24fb" who="unknown">
            <seg>
              Herr talman! Frågan är viktig, men den har också ett otroligt
              komplext svar. Ska man säga att särskolan ska ha samma kunskapskrav
              som den vanliga grundskolan behövs det i och för sig ingen särskola.
              Hela idén med särskolan är ju att barn som har en intellektuell
              utvecklingsstörning går i en annan skolform där man har andra
              kunskapskrav. De är anpassade till varje individ. Det går inte
              ens att säga att i särskolan ska alla vara på en viss nivå, för
              vi har elever i särskolan som har en lindrig utvecklingsstörning,
              och vi har elever som har en mycket grav utvecklingsstörning,
              och det går inte att säga att de ska ha samma mål. Det fungerar
              inte, utan även målen anpassas individuellt, vilket ju inte gäller
              i grundskolan. Där har vi fasta kunskapskrav. Den skillnaden tror
              jag att vi ska slå vakt om. Det är själva kärnan i skillnaden
              mellan grundskolan och särskolan.
            </seg>
            <seg>
              Däremot delar jag uppfattningen att elever och föräldrar utifrån
              de individuella målen också vill att särskolan ska vara så lika
              den vanliga skolan som möjligt. Man vill ha betyg, och jag tycker
              att man ska ha hela betygsskalan, med undantag för underkännande.
              Vi ska inte underkänna elever i särskolan, men visst ska man kunna
              få de högsta betygen också i särskolan för de elever som utvecklas
              mycket. Det ingår också i regeringens planering inför framtiden.
            </seg>
            <seg>
              Utredning om svensk film
            </seg>
          </u>
          <note type="speaker">
            Anf. 64 NIKOS PAPADOPOULOS (s):
          </note>
          <u who="nikos_papadopoulos_f975f9" xml:id="i-9a02d087a24f800e">
            <seg>
              Herr talman! Min fråga går till kulturminister Lena Adelsohn
              Liljeroth.
            </seg>
            <seg>
              Filmen har spelat en stor roll i Sverige från Ingmar Bergmans
              tid, men filmen har haft en väldigt svår tid hittills. Vi blev
              väldigt glada när vi fick höra meddelandet från kulturministern
              för en månad sedan om att en särskild filmutredning kommer att
              tillsättas. Det var väldigt fint att höra det, men hittills har
              vi inte hört något mer.
            </seg>
            <seg>
              Därför undrar vi: Kommer det att bli en parlamentarisk utredning,
              eller kommer det att tillsättas någon särskild expertgrupp som
              kommer att skriva regeringens förslag?
            </seg>
            <seg>
              Min konkreta fråga till kulturministern är: Är det över huvud
              taget någon utredning på gång, eller är det inte det?
            </seg>
          </u>
          <note type="speaker">
            Anf. 65 Kulturminister LENA ADELSOHN LILJEROTH (m):
          </note>
          <u xml:id="i-1ad2e6d6a53311ab" who="unknown">
            <seg>
              Herr talman! Nikos Papadopoulos och jag har båda ett engagemang
              i filmfrågor och har mötts i diskussion om det tidigare. Jag har
              också tidigare sagt att det kommer att komma en utredning. I vilken
              form den kommer att göras är ännu inte klart, men tanken är att
              den här utredningen ska börja arbeta i höst.
            </seg>
            <seg>
              Nu tar man fram direktiven. Syftet med alltihop är att vi ska
              kunna få ett fungerande filmavtal när det som vi nu har går ut
              2010. Det har varit rätt besvärligt att få till det här, för det
              är många parter inblandade. Samtidigt är det viktigt att vi värnar
              filmen, inte minst kvalitetsfilmen.
            </seg>
            <seg>
              Vi har alltså samma önskan att det här ska bli någonting bra,
              men det är inte så stor brådska att vi i dag behöver tillsätta
              denna utredning, utan det räcker om vi gör det efter sommaren,
              till hösten.
            </seg>
          </u>
          <note type="speaker">
            Anf. 66 NIKOS PAPADOPOULOS (s):
          </note>
          <u who="nikos_papadopoulos_f975f9" xml:id="i-750e031bd0d6d930">
            <seg>
              Herr talman! Det är mycket positivt. Det är sant att kulturministern
              varit mycket intresserad av film och är det fortfarande. Det gläder
              mig att detta kommer så snabbt som möjligt till hösten. Jag tackar
              för det.
            </seg>
            <seg>
              Fastighetsskatten
            </seg>
          </u>
          <note type="speaker">
            Anf. 67 KARIN ÅSTRÖM (s):
          </note>
          <u who="karin_astrom_465c9e" xml:id="i-6967cbcbadc8ca6f">
            <seg>
              Herr talman! En av regeringens hjärtefrågor för cirka ett år
              sedan var att slott och koja skulle beskattas lika. Den nya fastighetsbeskattningen
              är nu genomförd. Vi tyckte att den var väldigt orättvis, och vi
              såg väldigt mycket konsekvenser av det här. Särskilt hårt såg
              vi att det skulle drabba villaägare på landsbygden.
            </seg>
            <seg>
              Regeringens företrädare sade i fjol att villaägarna i Norrland
              är de stora vinnarna. 186 000 villaägare i Norrland skulle vara
              vinnare. Så blev det nu inte. Statistiska centralbyrån har faktiskt
              rapporterat att villorna på landsbygden är de som har fått höjd
              fastighetsskatt, och villorna i Lidingö, Täby etcetera har fått
              oförändrad fastighetsskatt.
            </seg>
            <seg>
              I mitt hemlän, Norrbotten, är det hela åtta kommuner där 100
              procent av alla villaägare har fått höjd fastighetsskatt. Vinnarna
              finns inte i Norrbotten långt därifrån.
            </seg>
            <seg>
              Jag skulle vilja fråga statsrådet Göran Hägglund: Nu när regeringen
              har fått det här resultatet, tänker ni åtgärda detta på något
              sätt och rätta till de orättvisor som vi faktiskt ser växa fram?
            </seg>
          </u>
          <note type="speaker">
            Anf. 68 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-59b566bf6ff33d35">
            <seg>
              Herr talman! Låt oss dra oss till minnes hur det var tidigare.
              Då var det så att väldigt många människor, särskilt de som bodde
              i det som brukar kallas för attraktiva områden, med jämna mellanrum
              fick gå ut till brevlådan, vittja den på ett brev från Skatteverket
              och med hjärtat i halsgropen sprätta upp kuvertet för att se det
              nya beskedet. Skulle man kunna bo kvar, eller skulle man tvingas
              flytta?
            </seg>
            <seg>
              Det socialdemokratiska systemet var ett tombolasystem, ett lotteri
              där de som fick nitlotten fick dramatiska besked. Det var någonting
              som inte ledde till en trygghet och en rimlig möjlighet att förutse
              sina boendekostnader.
            </seg>
            <seg>
              Den förändring som vi har genomfört har lett till att 3,2 miljoner
              fastigheter har fått förändrad fastighetsskatt, sänkt fastighetsskatt,
              i förhållande till det system som Socialdemokraterna ivrigt putsade
              på. Ungefär 25 000 har fått en höjd skatt. Det är en kraftig förbättring
              för de boende i förhållande till den politik som Karin Åström
              företräder.
            </seg>
          </u>
          <note type="speaker">
            Anf. 69 KARIN ÅSTRÖM (s):
          </note>
          <u who="karin_astrom_465c9e" xml:id="i-60ab599a31c5b71d">
            <seg>
              Herr talman! Det är faktiskt så att en villa i Lidingö, i Nacka
              etcetera är en god investering för ägaren. Det är också de som
              har råd och får låna pengar som skaffar sig de villorna.
            </seg>
            <seg>
              Vid köp av en villa på landsbygden ser det helt annorlunda ut.
              Flertalet banker betraktar det som en ganska osäker affär, och
              det är därför mycket svårt i dag att få låna pengar om man exempelvis
              behöver köpa en ny spis eller förbättra någonting. Det är alltså
              väldigt svårt i dag på landsbygden.
            </seg>
            <seg>
              Det här att alla villor ska beskattas lika är därför orimligt,
              och det är mycket orättvist och slår onekligen väldigt hårt.
            </seg>
            <seg>
              Jag ska citera vad finansministern sade i fjol: Om vi bygger
              ett samhälle där några känner att de inte behandlas på ett rimligt,
              rättvist och förutsägbart sätt bygger vi in orättvisor i systemet.
              Då förstår jag att de några som man talar om är de som bor i Lidingö
              och i Danderyd.
            </seg>
            <seg>
              Därför vill jag ställa frågan: Vad tänker regeringen göra för
              att rätta till de orättvisor som vi ser växa nu?
            </seg>
          </u>
          <note type="speaker">
            Anf. 70 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-496fbc84d21a5c04">
            <seg>
              Herr talman! Man kan se på rättvisa och orättvisa på lite olika
              sätt. Är det rättvist att alla betalar lika, eller är det rättvist
              att det är på något annat sätt? Är det rättvist att en undersköterska
              som bor på västkusten har en fastighetsskatt på tiotusentals kronor?
              Är det rättvist att hon inte får möjlighet att bo kvar? Det kan
              man som socialdemokrat tycka.
            </seg>
            <seg>
              Jag tycker inte att det är rättvist. En av de kvinnor som jag
              träffade under valrörelsen var en av dem som bodde i ett litet
              hus som hennes morfar hade byggt. Hon hade mycket låg inkomst
              men en väldigt hög kostnad i form av fastighetsskatt och förmögenhetsskatt,
              som gjorde att om det inte skulle bli någon ändring skulle hon
              tvingas flytta.
            </seg>
            <seg>
              De förändringar som vi har genomfört gör att den personen med
              väldigt låga inkomster kan bo kvar. Det kallar jag rättvist. Det
              kallar jag klokt.
            </seg>
            <seg>
              De förändringar som den här regeringen har genomfört innebär
              att det blir en del höjningar, ja, men det är låga höjningar.
              Ingen betalar mer än 6 000 kronor. Det innebär att det finns ett
              tak för kostnaderna. Det innebär framför allt att man får en förutsebarhet.
              Socialdemokraternas tombola har bytts ut mot ett system som leder
              till förutsebarhet, och det tror jag att de allra flesta uppskattar.
            </seg>
            <seg>
              Bostadspolitiken
            </seg>
          </u>
          <note type="speaker">
            Anf. 71 CARINA MOBERG (s):
          </note>
          <u who="carina_moberg_eb98f5" xml:id="i-6cc1ff5eb54f0338">
            <seg>
              Herr talman! Med anledning av tomboladiskussionen tänkte jag
              diskutera lite bostadspolitiska frågor med bostadsministern.
            </seg>
            <seg>
              Jag är oerhört bekymrad över utvecklingen på bostadsmarknaden,
              inte minst i Helsingforssregionen. Hyresrätten är satt på undantag,
              allmännyttan säljs ut, ombildas och raderas från attraktiva lägen,
              och nyproduktionen är i princip obefintlig. Mats Odells utredning
              föreslår marknadsanpassade hyror. Vi kan få se hyreshöjningar
              på 50150 procent i centrala Helsingfors på ett antal års sikt
              eller så kanske vi får ett tombolasystem för hyresgästerna.
            </seg>
            <seg>
              Varför ska hyresgäster inte ha rätt till rättvisa och förutsägbara
              villkor när det är just den argumentationen ni för fram då det
              gäller villaägarna? Många försöker i stället köpa sig en bostadsrätt
              och därmed delta i ett annat tombolasystem kanske man kan säga,
              där den som bjuder högst hittar en bostad medan alla andra lämnas
              utanför.
            </seg>
            <seg>
              Jag hade egentligen många fler frågor som jag ville ställa, men
              jag får återkomma vid nästa tillfälle. Jag skulle dock vilja fråga
              Mats Odell vad som är regeringens politik för att lösa orättvisorna
              på bostadsmarknaden.
            </seg>
          </u>
          <note type="speaker">
            Anf. 72 Statsrådet MATS ODELL (kd):
          </note>
          <u xml:id="i-d6092ffaa85ff8d3" who="unknown">
            <seg>
              Herr talman! Tombola, sades det. Jag vet inte vad man ägnar sig
              åt när man står i bostadskö. Carina Mobergs parti hade ansvar
              för detta i tolv år. De lämnade efter sig en bostadskö på 200
              000 personer enbart i Helsingfors. I resten av landet anmälde
              62 kommuner år 2002 bostadsbrist. År 2006 anmälde 122 kommuner
              bostadsbrist. Därtill kom ytterligare 58 kommuner som sade att
              de hade brist där det fanns jobb.
            </seg>
            <seg>
              Den politiken har byggt på ett system som vi nu håller på att
              ändra. Det handlar om att skapa långsiktigt goda förutsättningar.
              Det handlar om att stödja hushåll som behöver komma in på bostadsmarknaden.
              Det gör vi genom hyresgarantier och förvärvsgarantier men framför
              allt genom att lägga om politiken så att det byggs mer. Sverige
              har byggt hälften så mycket som sina grannländer under den socialdemokratiska
              regeringstiden. Det är grundproblemet. Vi har byggt hälften så
              mycket som Finland, hälften så mycket som Norge och knappt hälften
              så mycket som Danmark.
            </seg>
            <seg>
              Nu ser vi framåt. När den avmattning av konjunkturen som vi för
              närvarande ser vänder uppåt kommer det naturligtvis att också
              påverka bostadsbyggandet. Just nu ser vi en inbromsning på grund
              av att konjunkturen bromsar in, men det beror inte på åtgärder
              som regeringen vidtagit.
            </seg>
          </u>
          <note type="speaker">
            Anf. 73 CARINA MOBERG (s):
          </note>
          <u who="carina_moberg_eb98f5" xml:id="i-73c69126197fdeb3">
            <seg>
              Herr talman! Man kanske egentligen inte får säga så men jag skulle
              önska att jag någon gång kunde få höra någonting nytt från Mats
              Odell. Han kan väl inte vara helt opåverkad av att människor som
              bor i denna region, och även andra regioner, är frustrerade över
              att de inte hittar en lägenhet. Han kan inte heller skylla på
              det som skett tidigare.
            </seg>
            <seg>
              Mats Odell har nu haft ansvar för dessa frågor i ett antal år,
              och jag kräver av honom att han för en politik som löser människors
              problem på både hyresmarknaden och bostadsrättsmarknaden samt
              att de som önskar köpa ett småhus ska kunna göra det. Vi har tidigare
              hört att skatten ökar för 58 procent av dem som i dag äger ett
              småhus.
            </seg>
            <seg>
              Vi socialdemokrater har en politik för att vi ska kunna bygga
              fler hyresrätter. Vi har en politik för att vi ska kunna skapa
              fler attraktiva bostadsområden och även öka utbudet av bostäder.
              Ni i den borgerliga regeringen har ingen bostadspolitik. Ni tycker
              inte att dessa frågor är viktiga. Ni vill att marknaden ska lösa
              det hela. Men, Mats Odell, håll med om att marknaden hittills
              under mandatperioden inte lyckats särskilt bra.
            </seg>
            <seg>
              Har Mats Odell verkligen inga mer konkreta åtgärder för att ungdomar
              ska kunna hitta en bostad även i överhettade områden?
            </seg>
          </u>
          <note type="speaker">
            Anf. 74 Statsrådet MATS ODELL (kd):
          </note>
          <u xml:id="i-9191585f7723bb30" who="unknown">
            <seg>
              Herr talman! Vi har lagt fram ett antal bostadspolitiska förslag
              under den här mandatperioden. Ett av dem har diskuterats här tidigare,
              nämligen att minska beskattningen av boendet vilket gör det möjligt
              för människor att bo kvar i sina bostäder.
            </seg>
            <seg>
              Det andra jag vill peka på är ett förslag som nu är på gång,
              den om ägarlägenheter. Det kommer att bli en helt ny upplåtelseform
              och innebär nya investeringar i bostäder. Vi ser att i de länder
              som bygger ungefär dubbelt så mycket som vi är ägarlägenheten
              en mycket viktig del. Det i sin tur skapar flyttkedjor. De som
              flyttar in i en ägarlägenhet flyttar ut från en annan bostad.
              En begagnad bostad blir därmed ledig för till exempel en ung människa
              som aldrig har råd att köpa en nyproducerad lägenhet, inte ens
              med de subventioner som vi nu tagit bort.
            </seg>
            <seg>
              Det går inte att komma ifrån, Carina Moberg, att man inte på
              ett och ett halvt år kan vända tolv års misslyckad bostadspolitik.
              Vi är emellertid på god väg. Vi har lagt om politiken. Vi har
              tagit bort subventionerna. Vi har skapat långsiktigt goda förutsättningar
              för byggandet. Det som nu återstår är att även reformera hyresrätten
              och ge den ännu bättre förutsättningar framöver. En grundbult
              i regeringens jobbpolitik är nämligen att man ska kunna hitta
              en bostad där jobben finns. Så är det inte i dag.
            </seg>
            <seg>
              Systembolagets monopol
            </seg>
          </u>
          <note type="speaker">
            Anf. 75 HANS ROTHENBERG (m):
          </note>
          <u who="hans_rothenberg_943492" xml:id="i-2735ded53c73b77c">
            <seg>
              Herr talman! Min fråga går till socialminister Göran Hägglund.
            </seg>
            <seg>
              Det har nyligen genomförts en ganska omfattande annonskampanj
              från Systembolagets sida med helsidor i de stora dagstidningarna.
              Rubriken har varit Why cant you guys buy wine at the supermarket?.
              Det är en argumentation för Systembolagets egen existens. De skriver
              också att monopolet gör stor skillnad för många svenskar.
            </seg>
            <seg>
              Jag har dristat mig till att titta på ägardirektiven för Systembolaget.
              De handlar om att Systembolaget har ensamrätt på försäljning,
              att det ska begränsa alkoholens tillgänglighet samt att alkoholen
              inte ska vara tillgänglig för människor under 20 år.
            </seg>
            <seg>
              Jag skulle vilja fråga Göran Hägglund om regeringen tycker att
              det stämmer överens med ägardirektiven att ett statligt ägt monopolbolag
              driver omfattande kampanjer som går ut på att berättiga dess egen
              existens.
            </seg>
          </u>
          <note type="speaker">
            Anf. 76 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-d746a8d7042c1aa5">
            <seg>
              Herr talman! Riksdagen har i bred enighet slagit fast den svenska
              alkoholpolitiken. Ett viktigt instrument för genomförandet av
              den politiken är ett monopol när det gäller alkoholhaltiga varor.
              Det monopolet har bred uppslutning bland svenska folket. Det leder
              till just det som Hans Rothenberg var inne på, nämligen att det
              bidrar till en restriktiv alkoholpolitik genom att antalet ställen
              där man kan köpa inte blir så många, genom att vi kan ha reglerade
              öppettider och så vidare. Det har fungerat väl, tycker vi. Därför
              vill regeringen även fortsättningsvis slå vakt om monopolet.
            </seg>
            <seg>
              Nu finns det en del hot mot monopolet. Vi har bland annat genom
              EU-medlemskapet, men också av andra skäl, sett att det sker införsel
              över nationsgränser. Jag tycker att det finns ett berättigat intresse
              att på olika sätt tala om varför vi har monopolet och vilken roll
              det kan spela.
            </seg>
            <seg>
              I övrigt har jag ingen direkt kommentar till annonsen, som jag
              inte läst och därför inte vet vad den går ut på, utöver det som
              Hans Rothenberg beskriver.
            </seg>
          </u>
          <note type="speaker">
            Anf. 77 HANS ROTHENBERG (m):
          </note>
          <u who="hans_rothenberg_943492" xml:id="i-b00db60981991944">
            <seg>
              Herr talman! Jag tackar så mycket för svaret.
            </seg>
            <seg>
              Riksdag och regering sätter de politiska målen och anger genom
              ägardirektiv hur bolagen ska verkställa dessa mål. Det politiska
              samtalet har sin arena, och verkställigheten har sin. Det finns
              många statliga bolag. Talartiden räcker inte till för att nämna
              dem alla, trots herr Odells mycket förnämliga arbete med att decimera
              skaran.
            </seg>
            <seg>
              Vi kan se att det finns ett antal bolag som har naturliga monopol.
              Det finns även konstlade monopol samt statliga bolag som inte
              alls verkar på en monopolmarknad utan i full konkurrens. Det gäller
              bland annat LKAB och Vattenfall.
            </seg>
            <seg>
              Jag skulle vilja upprepa frågan. Har man satt en standard för
              hur statliga bolag ska lägga dyra pengar på annonser, pengar som
              snarare skulle kunna användas till att uppfylla ägardirektiven
              och de politiska målen? Är det en standard som innebär att vi
              framöver kan förvänta oss att också Vattenfall och LKAB kommer
              med helsidesannonser av liknande slag?
            </seg>
          </u>
          <note type="speaker">
            Anf. 78 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-4f06824afadb0baf">
            <seg>
              Herr talman! Den fråga som Hans Rothenberg tar upp är viktig
              av flera olika skäl. Vi har i ganska många år haft en diskussion
              om myndigheters roll som opinionsbildare. Den diskussionen tycker
              jag är oerhört viktig att föra. Vad kan myndigheter göra, och
              i vilka sammanhang, när det gäller opinionsbildning? Och i vilka
              fall ska den debatten föras av folkvalda, av Organisations-Sverige
              eller av andra? Vad ska skattebetalarna stå för över sin skattsedel?
            </seg>
            <seg>
              I just det här fallet är jag ledsen att jag inte kan ge ett bättre
              svar. Det är min kollega Maria Larsson som har Systembolaget i
              sitt hägn. Jag ska föra med mig de här frågorna. Jag har själv
              inte läst annonserna, som sagt, men diskussionen om myndigheter
              som bedriver ett opinionsbildade arbete är en diskussion som vi
              ständigt måste föra och där regeringen naturligtvis har ett särskilt
              ansvar.
            </seg>
            <seg>
              Tack för den frågan!
            </seg>
            <seg>
              Vräkning av barnfamiljer
            </seg>
          </u>
          <note type="speaker">
            Anf. 79 EVA OLOFSSON (v):
          </note>
          <u who="eva_olofsson_b34e2b" xml:id="i-58319ac15c5a0fbe">
            <seg>
              Herr talman! Jag vill också ställa min fråga till Göran Hägglund
              som minister ansvarig för barnpolitiken.
            </seg>
            <seg>
              I början av veckan fick vi uppgiften från Socialstyrelsen och
              Kronofogdemyndigheten att i 40 av Sveriges kommuner hade barnfamiljer
              blivit vräkta. 239 barn har varit med om detta att tvingas ifrån
              sina egna hem, att se hemmen ihopplockade utan att ha ett godtagbart
              alternativ att flytta till. Alternativen är ofta väldigt dåliga.
              Det är tillfälliga alternativ, ibland hotellrum och vandrarhem.
              Ur barnperspektiv är det här helt oacceptabelt, från trygghetssynpunkt,
              om barn ska kunna ha kontakter med kompisar och dagis och skola
              ska fungera.
            </seg>
            <seg>
              Från Vänsterpartiet har vi föreslagit att barn inte ska kunna
              bo i kappsäck eller vara hemlösa. Man ska inte kunna vräka barnfamiljer
              utan att ha en annan god bostad som barnfamiljerna kan flytta
              till.
            </seg>
            <seg>
              Jag undrar om Göran Hägglund skulle vara beredd att driva ett
              sådant lagförslag eller vilka åtgärder ministern vill vidta.
            </seg>
          </u>
          <note type="speaker">
            Anf. 80 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-7a39c1501d9b870c">
            <seg>
              Herr talman! Också den här frågan ligger under Maria Larssons
              ansvarsområde. Men frågan är naturligtvis angelägen för oss alla.
            </seg>
            <seg>
              Hur säkerställer vi en situation där barn inte hamnar i det förfärliga
              läge att de tillsammans med en eller två föräldrar vräks från
              ett boende och hamnar i en socialt än mer utsatt situation?
            </seg>
            <seg>
              Jag tror att det vore olyckligt att ha något slags fribrev och
              säga att det här aldrig ska kunna hända, eftersom det fråntar
              föräldrarna ansvaret eller skyldigheten att ta ansvaret för sina
              barn, att betala hyran eller att i övrigt bete sig på ett sådant
              sätt att man får bo kvar i lägenheten. Det fordras insatser när
              det gäller det förebyggande och när det gäller kontakter med familjen
              för att sådant som kan leda till vräkning inte ska gå av stapeln.
            </seg>
            <seg>
              Jag läste så sent som häromdagen en artikel som handlade om Solna
              kommun, som jag kan återkomma till i nästa inlägg.
            </seg>
          </u>
          <note type="speaker">
            Anf. 81 EVA OLOFSSON (v):
          </note>
          <u who="eva_olofsson_b34e2b" xml:id="i-c53355e6cc520ef6">
            <seg>
              Herr talman! Självklart behöver man jobba förebyggande med samarbete
              mellan hyresvärdar, socialtjänst och annat. Men för mig och Vänsterpartiet
              är det orimligt att barn ska kunna bli hemlösa och behöva leva
              i kappsäck. Det innebär kanske inte att man inte blir tvingad
              att flytta, men det innebär att man inte ska kunna bli vräkt utan
              att det finns ett godtagbart alternativ. Man ska inte kunna bli
              hänvisad till vandrarhem, hotellrum eller flera tillfälliga bostäder,
              för då kan inte livet fungera för barn.
            </seg>
            <seg>
              Jag skulle vilja fråga ministern: Kommer inte barnperspektivet
              i första hand här, så att barnen inte blir hänvisade till hemlöshet
              och tillfälliga bostäder utan garanteras ett permanent gott boende
              och om man behöver flytta får göra det under ordnade former?
            </seg>
          </u>
          <note type="speaker">
            Anf. 82 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-4ab84e5ea9d8b1b3" next="cont">
            <seg>
              Herr talman! Jag har naturligtvis ingen annan uppfattning än
              att det är orimligt om barn blir vräkta utan ett godtagbart alternativ.
              Frågan är bara: Hur kommer vi dithän att det inte sker? Säger
              man att det inte ska kunna ske över huvud taget finns det en risk
              att föräldrar som har en valmöjlighet väljer fel konsekvent, och
              det drabbar ytterst barnen. Därför handlar det väldigt mycket
              om hur vi förebygger och hur vi reagerar när problem inträffar.
            </seg>
            <seg>
              Jag läste, som sagt, en artikel som handlade om Solna kommun,
              där man på ett effektivt sätt hade fått ned antalet dramatiskt
              genom att man hade jobbat väldigt intensivt med de enskilda familjerna.
              Kanske är det den väg som man borde gå.
            </seg>
            <seg>
              Självklart är det här någonting som har med barnperspektivet
              att göra, någonting för kommunerna och socialtjänstlagstiftningen,
              att se till att det inte sker utan att vi kan skapa goda förutsättningar
              för barn som själva inte kan välja föräldrar eller den sociala
              situation som de växer upp i.
            </seg>
          </u>
          <note>
            Anf. 83 TALMANNEN:
          </note>
          <u who="carina_hagg_cdfd56" prev="cont">
            <seg>
              Därmed var denna frågestund med regeringen avslutad. Vi tackar
              deltagande ledamöter och statsråd.
            </seg>
          </u>
          <note>
            7 § (forts. från 5 §) Bildande av moderbolag för Apoteket AB
            samt vissa omstruktureringsåtgärder (forts. SoU17)
          </note>
          <note type="speaker">
            Anf. 84 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-f2a8686d334e1ab8">
            <seg>
              Herr talman! Strax före frågestunden hade vi påbörjat debatten
              om en proposition från regeringen som handlar om Apoteket AB och
              vissa omstruktureringsåtgärder. Vi har lyssnat på många argument
              för och mot de förslag som regeringen har lagt fram.
            </seg>
            <seg>
              Det huvudsakliga innehållet handlar om att vi vill skapa ett
              moderbolag som ska kunna se till att omstruktureringen av Apoteket
              AB sker på ett transparent och konkurrensneutralt sätt. Man ska
              kunna utläsa vad det är som händer, och det ska inte rubba en
              framtida konkurrenssituation.
            </seg>
            <seg>
              Vi vill inrätta ett servicebolag som på ungefär samma sätt som
              Banverket eller Svenska kraftnät ska ta hand om det som är infrastruktur,
              som i dag är inbyggt inom Apoteket AB som ett företag men som
              bör skiljas ut för att kunna vara en service eller en struktur
              för alla de företag som i framtiden kommer att vara verksamma
              på den här marknaden. Vi vill också ha möjlighet att förbereda
              försäljning av ett antal apotek enligt den förfrågan om ett bemyndigade
              som vi har lämnat till riksdagen.
            </seg>
            <seg>
              Det här är ett viktigt steg på vägen mot en reformerad, moderniserad
              marknad när det gäller läkemedel i Sverige.
            </seg>
            <seg>
              Vi hörde naturligtvis före frågestunden en del invändningar från
              oppositionens sida, invändningar som vi säkert får anledning att
              komma tillbaka till.
            </seg>
            <seg>
              Herr talman! Regeringens mål för den svenska hälso- och sjukvården
              är att hela befolkningen ska erbjudas en behovsanpassad, tillgänglig
              och effektiv vård av god kvalitet, att kort och gott ge en god
              vård med patienten i centrum.
            </seg>
            <seg>
              Läkemedel är förstås en viktig del av sjukvården. De är en viktig
              del i behandlingen för de allra flesta patienter, både för att
              lindra och för att bota. Effektiva och väl fungerande läkemedel
              räddar liv, minskar lidande och lindrar smärta.
            </seg>
            <seg>
              Regeringens ambition för hälso- och sjukvården är att säkerställa
              god tillgänglighet och valfrihet för patienten. Patienterna ska
              ges ökade möjligheter till delaktighet och till självbestämmande.
              Det är patientens behov som ska vara vägledande, inte organisationernas
              och administrationens behov och önskemål.
            </seg>
            <seg>
              I debatten om apoteksväsendet säger sig företrädare för olika
              organisationer och partier vilja värna Apoteket. Apoteket AB har
              huvudsakligen skött sitt uppdrag bra. Det finns väldigt mycket
              positivt att säga om Apoteket. Men mitt intresse och mitt ansvar
              är naturligtvis inte i första hand att värna Apoteket AB. Mitt
              intresse och mitt ansvar är att värna läkemedelsförsörjningen.
              Mitt intresse är att säkerställa att den enskilde får tag i de
              mediciner som hon behöver nu såväl som i framtiden.
            </seg>
            <seg>
              Stora offentliga monopol lider ofta av två problem: bristande
              kundfokus och svårigheter att ta till vara personalens engagemang.
              Bristande fokus på kunden yttrar sig ofta i bristfällig tillgänglighet
              och service. Personalens entreprenörsanda och innovativa idéer
              har sällan de bästa förutsättningarna att utvecklas i de offentliga
              monopolens hägn.
            </seg>
            <seg>
              Tittar vi framåt tror jag att två trender kommer att vara tydliga.
            </seg>
            <seg>
              För det första blir det ökade förväntningar. Patienterna, apotekens
              kunder, kommer inte att acceptera dålig service eller bristande
              tillgänglighet. Det gäller inom hälso- och sjukvården, och det
              gäller inom läkemedelsdistributionen. Allt fler väntar sig att
              få tag på nässprej när de behöver den. Man vill inte vänta till
              måndag förmiddag bara för att apoteket är stängt.
            </seg>
            <seg>
              För det andra: Om vi ska locka de bästa farmaceuterna till yrket
              måste yrket ha en utvecklingspotential. Att ha flera arbetsgivare
              att välja på eller att ha möjlighet att öppna en egen låda tror
              jag är centralt om vi på sikt ska klara av kompetensförsörjningen.
            </seg>
            <seg>
              Herr talman! Min bedömning är att vi har kommit till vägs ände
              när det gäller apoteksmonopolet. Det är inte i apoteksmonopolets
              form vi bäst möter framtidens utmaningar. Om det är jag helt övertygad.
              Men jag ser inte omregleringen som ett självändamål. Den är ett
              medel för att uppnå vårt mål: ökad tillgänglighet, längre öppettider,
              fortsatt prispress och en patientsäker distribution. Jag är förstås
              inte ensam om den här uppfattningen.
            </seg>
            <seg>
              Tidigare i debatten citerades en artikel där Apotekets ledning
              hade skrivit. Jag hade tänkt återkomma till den med ett annat
              citat. Ledningen för Apoteket AB skrev så här på DN Debatt: Apoteket
              AB är övertygat om att ett slopande av monopolet skapar bättre
              tillgänglighet, sortiment och service. Vi kommer att få fler apotek
              och möjligheter att handla utvalda receptfria produkter i dagligvaruhandeln.
              Det låter kanske märkligt att det kommer från oss men vi är övertygade
              om att när vi får konkurrens så kommer servicen och tillgängligheten
              för den enskilde medborgaren att avsevärt förbättras. Som det
              brukar heta: Jag kunde inte ha sagt det bättre själv, eller rättare
              sagt, jag kunde inte ha skrivit det bättre själv.
            </seg>
            <seg>
              Förutsättningarna för en väl fungerande konkurrens debatteras
              förstås med stor intensitet. Med lite perspektiv är det glädjande
              att höra politiker på vänsterkanten oroa sig över risken för bristande
              konkurrens. Den oron skulle naturligtvis inte ha artikulerats
              för, låt oss säga, 20 år sedan.
            </seg>
            <seg>
              Det har uttryckts en oro för att det ska bli ett fåtal aktörer
              som dominerar apoteksmarknaden, men i dag är det värre än så.
              Det finns en enda aktör som har total dominans i dag. Att vi uppnår
              konkurrens på den framtida marknaden är centralt för att omregleringens
              syfte ska uppnås. De små aktörernas möjlighet på den framtida
              marknaden är också en fråga som finns med i debatten.
            </seg>
            <seg>
              Herr talman! De här frågorna och många därtill jobbar vi i Regeringskansliet
              intensivt med just nu. Det är ett grannlaga arbete som vi tar
              på stort allvar, och vi är måna om att det blir rätt och riktigt
              genomfört. Det är vår första prioritet.
            </seg>
            <seg>
              Vi är väl medvetna om komplexiteten i nuvarande regelverk och
              om att vi måste vara utomordentligt kloka i varje steg vi tar
              för att kunna uppnå de förbättringar som vi siktar på. Samtidigt
              låter vi oss inte skrämmas av det. Vi vet att det är fullt genomförbart.
              Ett metodiskt och ordnat arbete borgar för en lyckad reform.
            </seg>
            <seg>
              Herr talman! Ytterst genomför vi detta ganska komplicerade projekt
              för att det är rätt. Vi anser att det är rätt att ge enskilda
              farmaceuter möjlighet att starta eget. Vi anser inte att det är
              motiverat med ett förbud för andra än Apoteket AB att driva apoteksverksamhet.
              Vi tror att den här reformen kan frigöra den kreativitet som i
              dag finns inlåst i monopolet.
            </seg>
            <seg>
              Vi anser att det är rätt att bjuda in andra aktörer på den svenska
              marknaden. Det kan bidra med nya koncept och förnya serviceutbudet.
              Vi anser att det är rätt att nya aktörer får rätt att bidra till
              ökad tillgänglighet och längre öppethållande. Vi anser att det
              är rätt att apotekens kunder, Sveriges befolkning, får välja vilket
              apotek de vill besöka och att de ges rätt att köpa vissa receptfria
              läkemedel även efter kl. 18 eller på en söndag.
            </seg>
            <seg>
              Vi är övertygade om att omregleringen av apoteksmarknaden ger
              förutsättningar för en förbättrad handel med läkemedel. Jag är
              övertygad om att framtiden kommer att utvisa att det är en riktig
              bedömning.
            </seg>
            <seg>
              Vi har kunnat höra en del invändningar under debatten. De har
              varit av lite olika karaktär. En del har rört det formella kring
              de förslag som vi har lagt till riksdagen. Man har tyckt att det
              är en felaktig ordning eller liknande. Ytterst handlar det om
              att man ogillar varje idé att öppna monopolet för andra. Sedan
              gäller det att hitta argument för det. Hade vi lagt fram ett annat
              förslag till beslutsordning och tagit det i en annan turordning
              hade ni varit arga för det. Grunden är ju att ni inte gillar att
              fler får driva apotek.
            </seg>
            <seg>
              Ylva Johansson har ställt ett par frågor till mig. En handlade
              om prissättningsmodellen. Hon frågade: Tänker regeringen använda
              den modell som utredaren presenterade? Mitt svar är: Detta kan
              jag inte svara på i dag. Vi håller på att bereda frågan i Regeringskansliet
              utifrån alla de synpunkter som har kommit in under remissomgången,
              och så kommer vi att diskutera oss fram till en lösning som svarar
              mot den målbild vi har.
            </seg>
            <seg>
              En annan fråga är: Hur många apotek anser jag att det är lämpligt
              att sälja? Vi har bett om ett bemyndigande från riksdagen om att
              sälja upp till hälften av de apotek som Apoteket AB i dag disponerar.
              Vi kommer senare tillbaka med en beskrivning av hur många det
              kan handla om.
            </seg>
            <seg>
              Elina Linna säger att detta görs enbart av ideologiska skäl.
              Man kan bli lite förvånad över att man i Sveriges parlamentariska
              församling tycker att det skulle vara fel att ha en ideologisk
              uppfattning. Vi har den ideologiskt grundade uppfattningen en
              uppfattning som vi också tycker att det finns evidens för, för
              att använda ett uttryck som ofta används i det här utskottet att
              mångfald är bra. Människor är olika, och det är bra att man kan
              välja på lite olika sätt. Vi tror att det är bra med lite tävlan
              mellan olika företag, för vi tror att det leder till ett bättre
              serviceutbud. Detta kan man säga är ideologiskt grundat.
            </seg>
            <seg>
              Ser man det enbart pragmatiskt tror vi att detta leder till en
              större tillgänglighet, det vill säga något som är bättre för svenska
              medborgare. Vilken regering skulle lägga fram förslag som man
              tror leder till försämringar? Vi tror att detta leder till ökad
              tillgänglighet. Det blir lättare att få tag i läkemedel vid tidpunkter
              som är lite udda med apotekets mått mätt.
            </seg>
            <seg>
              Elina Linna säger att det är omodernt att räkna antalet apotek.
              Ändå har det varit detta som vi har excellerat i under interpellationsdebatter
              här tidigare. Det spelar naturligtvis en roll vilken tillgång
              man har till fysiska apotek. Jag vill se många fysiska apotek
              dit jag kan gå och rådgöra med en farmaceut om vad som är det
              bästa för mig.
            </seg>
            <seg>
              Ombuden är jättebra. Jag gillar verkligen ombudsverksamheten
              alltså ombuden för Apoteket AB men den är inte svaret på alla
              frågor. Riktiga apotek har en kvalitet som inte ombuden kan ge.
              Ombuden kan ta fram en vara ur ett skåp och leverera den till
              mig och referera vad som står på bipacksedeln, men de kan inte
              tillhandahålla fullständig rådgivning.
            </seg>
            <seg>
              Thomas Nihlén säger att vi borde kunna uppnå de här sakerna ändå.
              Man borde kunna uppnå dem inom ramen för monopolet, tycker han.
              Frågar man Apoteket AB säger de: Javisst, men då måste vi få mer
              pengar antingen genom att staten inte tar ut något från Apoteket
              AB, genom att staten pumpar in pengar eller genom att vi höjer
              priserna. Thomas Nihlén lutar såvitt jag förstår åt att vi borde
              höja priserna på läkemedel. Det var i varje fall vad han sade
              i sitt inlägg.
            </seg>
            <seg>
              Frågan blir då: Hur mycket vill Thomas Nihlén höja läkemedelspriserna
              i Sverige som ett alternativ till vårt förslag om att avskaffa
              monopolet? Är Elina Linna med på att höja priserna? Hur mycket
              mer är det acceptabelt att pensionärerna får betala? Tycker Ylva
              Johansson att det är en bra idé att gå fram med förslag som innebär
              höjda priser för de människor som är beroende av läkemedel? Jag
              tycker det inte.
            </seg>
            <seg>
              Det förslag som vi nu lägger fram handlar om att vi ber riksdagen
              om vissa bemyndiganden. Det syftar till att vi ska kunna få klara
              besked från riksdagen om vad vi har möjlighet att göra.
            </seg>
            <seg>
              Vi arbetar med en proposition som kommer att ge svar på alla
              de frågor som tidigare har ställts om prissättningsmodell och
              annat. Vi kommer att leverera en proposition till riksdagen som
              man i tur och ordning kommer att ta ställning till. Som tidigare
              sagts är några försäljningar inte aktuella förrän riksdagen har
              fattat sitt beslut. Det är självklart.
            </seg>
            <seg>
              Men om riksdagen hade sagt till oss att den väg som vi nu pekar
              ut, att sälja apotek, inte är en acceptabel väg hade vi inte kunnat
              gå fram med det förslag som vi nu har. Därför vill vi försäkra
              oss om att vi har riksdagens stöd för det som vi vill göra.
            </seg>
            <seg>
              Jag gissar att inte alla här i kammaren kommer att göra vågen
              när vi så småningom kommer till voteringstillfället. Men jag tror
              att det är tillräckligt många som ser att monopolens tid är förbi.
              Nu är det dags för någonting där vi får en ökad service och en
              förbättrad tillgänglighet, en bättre tillgänglighet till de läkemedel
              som så många så väl behöver.
            </seg>
          </u>
          <note type="speaker">
            Anf. 85 YLVA JOHANSSON (s) replik:
          </note>
          <u who="ylva_johansson_611fd6" xml:id="i-3b53372f2ebf5f9f">
            <seg>
              Herr talman! Att vi begär att regeringen ska bereda sina ärenden
              noggrant och korrekt och att vi begär att sakliga skäl ska redovisas,
              inte bara ideologiska skäl, innan riksdagen tar beslut är inte
              oppositionens påfund. Det är grundlagens.
            </seg>
            <seg>
              Det handlar inte om att man ska undanröja ideologiska skillnader,
              utan det handlar om respekt för demokratins spelregler.
            </seg>
            <seg>
              Om jag vore i Göran Hägglunds kläder skulle jag vara lite mer
              försiktig med att uttala mig med tanke på den oerhört skarpa kritik
              som Riksrevisionen riktade mot regeringen när det gällde beredningen
              av utförsäljningen av andra statliga företag. Man fick kritik
              just för att man enbart baserade sig på politiska pamfletter och
              ideologisk övertygelse och inte redovisade underlag för riksdagen.
            </seg>
            <seg>
              Nu får vi se vad en framtida granskning av den här hanteringen
              kommer att visa, men om jag vore i Göran Hägglunds kläder skulle
              jag uttrycka mig något mer försiktigt om detta.
            </seg>
            <seg>
              Herr talman! Göran Hägglund talar om att man ska uppnå konkurrens
              och att det är centralt. Det förslag som finns handlar om att
              man ska skapa konkurrens mellan apotek som säljer receptbelagda
              läkemedel. Priset är fixt. Det är samma pris i alla apotek. Det
              är läkaren som förskriver vilket läkemedel man ska ha det är ju
              själva definitionen av receptbelagda läkemedel. Det är direkt
              olämpligt med överkonsumtion vi bör avråda från det. Och det är
              inte kunden som betalar.
            </seg>
            <seg>
              Där tror man sig kunna skapa en fungerande marknad samtidigt
              som man raserar möjligheten på den marknad där konkurrensen faktiskt
              fungerar i dag. Då talar jag om den mycket välfungerande konkurrens
              som vi i dag har mellan läkemedelsbolagen när de säljer till Apoteket.
              Denna fria konkurrens vill man ersätta med att en statlig myndighet
              ska reglera priserna och gå in och granska alla kommersiella avtal.
            </seg>
          </u>
          <note type="speaker">
            Anf. 86 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-ae500cc983ab3ff2">
            <seg>
              Herr talman! När det gäller frågan om beredningen menar jag att
              vi har uppfyllt allt det som grundlagen föreskriver och långt
              mer än detta. Vi går fram med några förslag. Vi ber om ett bemyndigande
              från riksdagen som kommer att innebära att vi, när beslutet är
              fattat, kan gå vidare i ett annat steg.
            </seg>
            <seg>
              Jag tror att detta är någonting som passar riksdagen som parlament,
              oavsett vilken uppfattning man har i sakfrågan. Det är så vi borde
              göra.
            </seg>
            <seg>
              När det handlar om konkurrensen är läkemedelsföretagen naturligtvis
              de första som skulle säga att vi har en mycket väl fungerande
              konkurrens. Samtidigt är Sverige, som har beskrivits i debatten
              tidigare, ett av de länder där man kan ta ganska bra betalt för
              läkemedel.
            </seg>
            <seg>
              Det är rätt som det sägs att vi har en liten marginal när det
              gäller Apotekets kostnader för att distribuera läkemedel. Men
              det är också så att Sverige är ett land där man kan tjäna ganska
              bra med pengar för att vi inte riktigt har kraft att sätta emot
              i förhandlingarna.
            </seg>
            <seg>
              Men det här är ändå någonting som vi själva funderar mycket på
              och som vi ska fundera mycket på, eftersom det är en av nyckelfrågorna.
              Prissättningsmodellen är en av nyckelfrågorna. Därför ska vi inte
              hasta förbi den frågan men heller inte resonera så lättvindigt
              som jag upplever att Ylva Johansson gör.
            </seg>
            <seg>
              Jag vill bara gå tillbaka lite till frågestunden. Det kom en
              fråga om Systembolaget. Jag sade att Systembolaget har vi för
              att begränsa tillgängligheten när det gäller alkoholhaltiga produkter.
              När det gäller läkemedel tycker jag inte att det finns samma skäl.
              Vi har skäl för att upprätthålla en hög säkerhet när det gäller
              läkemedel. Men jag kan inte se några skäl till att upprätthålla
              ett monopol. När det gäller Systembolaget är det för att begränsa
              tillgängligheten. Men varför ska vi ha ett monopol när det gäller
              läkemedel som vi vill att människor ska kunna få tag i?
            </seg>
          </u>
          <note type="speaker">
            Anf. 87 YLVA JOHANSSON (s) replik:
          </note>
          <u who="ylva_johansson_611fd6" xml:id="i-acf87157f9f55e03">
            <seg>
              Herr talman! Vi kan jämföra läkemedel med alkohol. Skillnaden
              är den att läkemedel huvudsakligen inte betalas av kunden, i alla
              fall inte receptbelagda läkemedel, utan av staten och skattebetalarna.
              När det gäller alkoholen betalar naturligtvis kunden hela beloppet
              själv. Dessutom är det ett stort belopp som går till skattebetalarna
              i form av skatt. När det gäller läkemedel är det på det andra
              sättet.
            </seg>
            <seg>
              Därför finns det skäl för oss som är satta att förvalta skattebetalarnas
              pengar på bästa sätt att vara mycket noga med de reglerna, så
              att vi kan säkerställa att vi använder skattebetalarnas pengar
              på det mest ändamålsenliga sättet.
            </seg>
            <seg>
              Jag tror att många är beredda att betala skatt för att vi ska
              kunna tillhandahålla bra och säkra läkemedel med god tillgänglighet
              för våra medborgare. Men då ska vi också sätta upp sådana system.
            </seg>
            <seg>
              Det regeringen förmodligen kommer att föreslå det är i alla fall
              vad utredningen har föreslagit och det som är grunden för den
              här propositionen är en modell där man vill skapa konkurrens på
              en marknad där det kommer att vara svårt att göra det, eftersom
              flera av de grundläggande förutsättningarna för en fungerande
              konkurrens inte finns. Kunden betalar inte. Skattebetalarna betalar.
              Det är läkaren som avgör vilket läkemedel man ska ha. Priset är
              fixt; du kan inte konkurrera med det.
            </seg>
            <seg>
              I stället går man ifrån den delen där konkurrensen fungerar.
              Även om vi inte har de lägsta inköpspriserna på läkemedel i Sverige
              har vi de lägsta utpriserna. Det beror på att mellanhänderna i
              Sverige inte har kunnat sko sig på samma sätt som man har kunnat
              göra i de flesta andra länder.
            </seg>
            <seg>
              Den här konkurrensen kan säkert också förbättras, men den är
              unikt väl fungerande, vilket också OECD visade i sin genomgång.
              Det är den här välfungerande konkurrensen som regeringen nu vill
              ersätta med någonting annat Göran Hägglund kan inte klargöra vad
              det är. Då ska vi komma ihåg att det han inte kan svara på är
              hur vi ska handskas med 23 miljarder i skattemedel årligen.
            </seg>
          </u>
          <note type="speaker">
            Anf. 88 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-b9ad59b34eeb6b2f" next="cont">
            <seg>
              Herr talman! Jag tror att det är viktigt för den som lyssnar
              på den här debatten att tänka efter lite grann.
            </seg>
            <seg>
              Nu säger Ylva Johansson att Göran Hägglund i dag inte kan klara
              ut det här. Men om jag skulle berätta i detalj hur det ska bli
              skulle vi inte ha den grundliga beredning som jag antar att alla
              i kammaren är intresserade av att vi har.
            </seg>
            <seg>
              Vi har lagt fram en proposition där vi har föreslagit vissa saker.
              Vi hoppas att riksdagen kommer att ställa sig bakom den. Då får
              vi klartecken för att gå vidare i nästa steg.
            </seg>
            <seg>
              Självklart är frågan om prissättningsmodellen en av de mest centrala
              frågorna i det här sammanhanget. Den är kanske till och med den
              allra mesta centrala frågan. Det är nämligen väldigt mycket som
              är beroende av vilken modell som väljs. Därför lägger vi ned väldigt
              mycket möda på den frågan. Vi har naturligtvis ingen annan ambition
              än att hitta en väg som fungerar på bästa möjliga sätt.
            </seg>
            <seg>
              När det gäller OECD glömmer Ylva Johansson att nämna att OECD
              säger att man tror att tillgängligheten skulle kunna öka om apoteksmarknaden
              öppnades. Det är en ganska central information i sammanhanget,
              eftersom det är den fråga som vi diskuterar en hel del i dag,
              i alla fall i någon liten mån.
            </seg>
            <seg>
              Jag vill, som flera har gjort här tidigare, stryka under att
              det inte handlar om en avreglering. Några envisas, naturligtvis
              mot väsentligt bättre vetande, med att säga en avreglering. Det
              handlar ingalunda om en avreglering. Det är någonting helt annat
              att sälja läkemedel än att sälja cykelslangar eller knäckebröd.
              Därför måste vi ha en oerhört tydlig reglering när det gäller
              de här sakerna.
            </seg>
            <seg>
              Det handlar om att utnyttja marknadens krafter där de kan vara
              en tjänare för att vi ska uppnå de syften som vi vill uppnå, likaväl
              som att vi har privata läkemedelsföretag, som Socialdemokraterna
              nu inte längre vill förstatliga, eftersom vi tror att de är ganska
              bra på att skapa nya läkemedel och att vi därmed ser till att
              de kommer till nytta för patienten genom en klok politik.
            </seg>
          </u>
          <note>
            Anf. 89 THOMAS NIHLÉN (mp) replik:
          </note>
          <u who="carina_hagg_cdfd56" prev="cont">
            <seg>
              Herr talman! Först vill jag förtydliga något som jag nämnde i
              mitt anförande som också socialministern tog upp. Jag nämnde att
              vi skulle kunna få fler apotek och större tillgänglighet även
              med dagens system. Då nämnde jag att man skulle kunna tänka sig
              att finansiera fler apotek med att ta någon procent av handelsmarginalen.
              Det är ett sätt.
            </seg>
            <seg>
              Man kan också tänka sig att man kan sänka avkastningskraven på
              Apoteket AB. Regeringen har höjt dem successivt.
            </seg>
            <seg>
              När det gäller hur mycket det skulle kosta och så vidare presenterar
              regeringen mig veterligt ingen som helst samhällsekonomisk analys
              av vad avregleringen kommer att kunna kosta för staten och skattebetalarna.
              Socialministern liksom alla de övriga alliansföreträdarna nämner
              just prisargumentet. Socialministern använder orden fortsatt prispress
              som ett huvudargument för avregleringen.
            </seg>
            <seg>
              Jag försökte i mitt anförande visa hur orimligt det är att tro
              att en avreglering skulle ge lägre priser på receptbelagda läkemedel.
              Vi har redan i dag bland de lägsta priserna. På generiska läkemedel
              har vi de lägsta priserna i hela Västeuropa.
            </seg>
            <seg>
              Jag tänkte igen läsa upp det som var från OECD-rapporten. Det
              står så här: Den jämförelsevis låga kostnaden för läkemedel beror
              i första hand på ett billigt och effektivt distributionssystem
              som innefattar en statligt ägd apotekskedja med låg handelsmarginal.
            </seg>
            <seg>
              Min fråga till socialministern är: Vilket intryck har regeringen
              tagit av OECD-rapporten? Delar man OECD:s slutsats att det är
              just monopolsystemet som bidrar till de låga priserna i Sverige?
            </seg>
            <seg>
              Jag skulle också vilja ha svar på om prisargumentet fortfarande
              är ett av huvudargumenten för regeringen när man nu vill börja
              avyttra och sälja apotek.
            </seg>
          </u>
          <note type="speaker">
            Anf. 90 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-65b43783656f916b" next="cont">
            <seg>
              Herr talman! Det allra viktigaste argumentet för mig har alltid
              varit och kommer att bli att öka tillgängligheten. Jag tror också
              att det här är det bästa sättet att öka prispressen.
            </seg>
            <seg>
              Det är lite enkelt att säga lägre kostnader. Frågan är om vi
              någonsin kommer att få lägre kostnader. Det tillkommer ju nya
              innovativa läkemedel hela tiden som sannolikt gör att vi kommer
              att få ökade kostnader. Det ska vi vara tacksamma för. När nya
              läkemedel kommer som gör att vi kan bota och lindra är det något
              som är väldigt bra förstås.
            </seg>
            <seg>
              Men jag tror att vi får en lägre kostnad genom vårt förslag än
              vad vi får om vi ingenting gör. Det tror jag är det hederligaste
              svaret jag kan ge på den frågan och ett tydligt svar.
            </seg>
            <seg>
              Thomas Nihlén säger nu att en idé vore att höja priserna med
              några procent på läkemedel. Det är intressant att ta den diskussionen.
              Hur mycket är Miljöpartiet berett på? Är det en linje som Elina
              Linna också hyllar? Ylva Johansson undvek den frågan i vår replikväxling
              här tidigare. Hur mycket högre priser är man beredd att ta med
              den modell som man själv förordar? Vi tror att det kommer att
              uppstå av sig själv på marknaden.
            </seg>
            <seg>
              Thomas Nihlén anger också ett alternativt förfaringssätt, nämligen
              att sänka avkastningskravet på Apoteket AB. Det får då konsekvenser
              i att staten har mindre pengar än vad man har haft tidigare. Då
              är frågan: Ska man höja skatter för att ta in de pengarna, eller
              ska man skära ned på något annat område och i så fall vilket?
              Det borde vara ett besked som Thomas Nihlén så småningom blir
              skyldig oss när vi ska debattera de här frågorna vidare.
            </seg>
            <seg>
              Generikareformen är av utomordentligt stor betydelse. Efter många
              års tjat kom så småningom en lagstiftning i Sverige som tillhör
              de verkligt effektiva. Vi har kunnat pressa ned kostnaderna efter
              en lång följd av år av väldigt stora kostnadsökningar. Det är
              något som vi ska vara väldigt glada för att Sverige till sist
              gjorde. Sådana stora hugg kan vi inte göra mer i framtiden, såvitt
              jag kan se. Men det gäller att hitta mekanismer som gör att vi
              håller tillbaka prishöjningar.
            </seg>
          </u>
          <note>
            Anf. 91 THOMAS NIHLÉN (mp) replik:
          </note>
          <u who="carina_hagg_cdfd56" prev="cont">
            <seg>
              Herr talman! Socialministern säger att jag och Miljöpartiet har
              sagt att vi ska höja priserna på läkemedel. Men det har vi ju
              aldrig sagt. Det jag sade var att vi skulle höja Apotekets handelsmarginal.
              Det är inte precis samma sak.
            </seg>
            <seg>
              När det gäller generiska läkemedel är vi överens om, tror jag,
              att anledningen till att vi har Europas lägsta priser just på
              generiska läkemedel är den prissättningsmodell som Läkemedelsförmånsnämnden
              använder sig av. Det har sagts tidigare i debatten att staten
              och skattebetalarna sparade ungefär 5 miljarder förra året på
              det prissättningssystemet.
            </seg>
            <seg>
              Det som förvånar mig är att det här väldigt kostnadseffektiva
              systemet vill nu regeringen förmodligen ta bort och skrota. Det
              innebär att den renodlade priskonkurrens på generiska läkemedel
              som i dag finns mellan läkemedelsföretagen där det billigaste
              alltid vinner ska ersättas av, som man kan läsa ut av utredningen,
              någon form av planmässig statlig prissättning.
            </seg>
            <seg>
              Min fråga till socialministern är om regeringen föredrar ett
              prissättningssystem för generiska läkemedel som styrs av planmässig
              statlig prissättning eller ett system där det råder full konkurrens
              mellan läkemedelsbolagen.
            </seg>
          </u>
          <note type="speaker">
            Anf. 92 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-da3bc893b01ab6ea">
            <seg>
              Herr talman! Jag är ledsen, men Thomas Nihlén kommer inte att
              få något svar på den frågan nu. Det är inte det som vi debatterar
              i dag. I dag debatterar vi de förslag som regeringen har lagt
              fram för riksdagen för att få ett ställningstagande till. De andra
              frågorna som rör prissättningsmodeller är det som vi håller på
              att bereda.
            </seg>
            <seg>
              Thomas Nihlén säger nu att regeringen förmodligen vill ta bort
              nuvarande ordning. Thomas Nihlén får naturligtvis säga precis
              vad han vill. Men vi håller på att bereda frågan för att hitta
              en prissättningsmodell som är ändamålsenlig för att uppnå de syften
              som vi har. Till de betydelsefulla syftena hör naturligtvis att
              öka tillgängligheten, att skapa säkerhet, att skapa goda förutsättningar
              för dem som vill driva apotek.
            </seg>
            <seg>
              Thomas Nihlén frågade tidigare vilka intryck jag har tagit av
              OECD-rapporten. Det är precis som det sägs. Stordriftsfördelar
              genom ett monopol kan leda till distributionskostnadsfördelar
              i vissa sammanhang, men det kan också leda till att vi inte blir
              lika på hugget när det gäller att kapa kostnaderna i ledet dessförinnan.
            </seg>
            <seg>
              Det är där som vi behöver klura. Vad kan vi göra ytterligare
              för att sänka priserna för den enskilda konsumenten genom att
              pressa tillbaka kostnaderna hos de läkemedelsföretag som vill
              leverera sina saker?
            </seg>
            <seg>
              Det är en sak som jag har lärt mig. En annan sak som jag har
              lärt mig genom OECD-rapporten är att monopol inte är någon bra
              idé.
            </seg>
          </u>
          <note type="speaker">
            Anf. 93 ELINA LINNA (v) replik:
          </note>
          <u who="elina_linna_aed53b" xml:id="i-eddce9b16f6b1b78">
            <seg>
              Herr talman! Socialministern förenklar gärna det som vi i oppositionen
              säger. Självklart vill jag också ha riktiga apotek. Jag menar
              endast att vi får mer Internethandel. Då får man läkemedlen hem
              i brevlådan. Då kan till exempel alla barnfamiljer ha nässprej
              hemma så att de klarar sig över helgen om barnen råkar få en förkylning.
            </seg>
            <seg>
              Egentligen vill jag fortsätta med hur regeringen kan säkerställa
              totalt utbud av både receptfria och receptbelagda läkemedel över
              hela landet. I dagens Dagens Nyheter resonerar Mats Odell, Göran
              Hägglunds partikamrat och tillika ministerkollega. Han tror att
              människors rädsla för breddat eller utländskt ägande avtar när
              de ser apotek i varje gathörn i andra länder. Då får jag en association
              till att Mats Odell tycker att vi ska ha ett apotek i varje gathörn
              och att han verkligen har ett storstadsperspektiv.
            </seg>
            <seg>
              Jag tar ett annat exempel från socialministern. Inte ens socialministern
              tycker att man ska ha ett apotek i varje gathörn i Bankeryd. Jag
              hörde när Göran Hägglund häromveckan sade att det räcker med ett
              apotek i hans hemkommun. Där finns ungefär 8 500 invånare.
            </seg>
            <seg>
              Men för de kommuner som inte har så många invånare ens, hur kan
              regeringen garantera de olika tillgänglighetsmöjligheter som socialministern
              hittills har talat om? Nu vill jag ha konkreta beskrivningar.
              Ett exempel: Hur kommer folk i Vittangi att garanteras att ha
              apoteket kvar?
            </seg>
          </u>
          <note type="speaker">
            Anf. 94 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-59eab78cd8c0b7e1">
            <seg>
              Herr talman! Jag ska bara korrigera Elina Linna så att vi inte
              skapar oro i Jönköpings kommun. Bankeryd är en liten del av Jönköpings
              kommun. Där bor 8 500 av kommunens 120 000 invånare. Jag tror
              inte att det räcker med ett apotek i Jönköpings kommun. Jag tror
              att det behövs många fler, men i min föreställningsvärld kommer
              det att finnas ett apotek i Bankeryd även i framtiden.
            </seg>
            <seg>
              Elina Linna beskrev det resonemang som vi har fört om att vi
              vill öka tillgängligheten och sade enligt mina noteringar att
              det är omodernt att räkna antalet apotek. Jag vill då förklara
              att många människor inte upplever det så. Det är viktigt att det
              finns fysisk tillgång till apotek. Närheten har alltså ett oerhört
              stort värde, inte minst närheten till rådgivning av personer som
              är kunniga när det gäller läkemedlens användning och läkemedlens
              effekter. Därför är jag angelägen om att det finns många apotek.
            </seg>
            <seg>
              Elina Linna tycker att jag här och nu exakt ska förklara vilken
              teknik vi ska ha för att garantera att inga apotek fortsättningsvis
              ska flyttas och att apotekstäckning inte på något sätt ska förändras.
              Jag vill bara påminna om att även med nuvarande ordning försvinner
              apotek här och var. Det har skett en förändring över tid. Det
              går inte att garantera att det inte sker förändringar även i framtiden.
              Vad jag pekar på är att exempel från andra länder som har genomfört
              en förändring på apoteksmarknaden tyder på att vi får fler apotek
              än vad vi eljest skulle ha. Det har ett väldigt stort värde.
            </seg>
            <seg>
              Jag kommer att arbeta för att vi inför den proposition som vi
              kommer att leverera till riksdagen och som vi får tillfälle att
              diskutera i det sammanhanget kommer att hitta mekanismer som gör
              att vi kan säkerställa att vi har en apoteksverksamhet som sträcker
              sig långt ut i Småorts-Sverige. Det tror jag är betydelsefullt.
            </seg>
          </u>
          <note type="speaker">
            Anf. 95 ELINA LINNA (v) replik:
          </note>
          <u who="elina_linna_aed53b" xml:id="i-b5ae45335ed280fd">
            <seg>
              Herr talman! Då får jag be Bankerydsborna om ursäkt. Jag har
              höjt Bankeryd till kommunnivån. Det var inte min mening, utan
              jag menade socialministerns hemort. Jag vill använda rätta ord.
              Socialministern glömde bort eller antecknade inte när jag talade
              om Internethandeln. Det lilla ordet kanske var med. Så bestämd
              var jag inte när jag talade om antalet apotek.
            </seg>
            <seg>
              Det är intressant med glesbygden ändå. Vi hade en debatt för
              några veckor sedan där den här diskussionen kom upp. Jag ställde
              till Göran Hägglunds partikamrat Chatrine Pålsson Ahlgren samma
              fråga: Hur kan man garantera att det kommer att finnas apotek
              i mindre orter? Då fick jag till svar från Chatrine Pålsson Ahlgren
              att Apoteket AB ska se till att det finns apotek i glesbygden.
            </seg>
            <seg>
              Det tycker jag är intressant, för det måste man ha börjat diskutera
              i regeringen. Hur tänker man lösa det? Hur kommer det att fungera
              när Apoteket AB ska fungera på en avreglerad marknad? Kommer regeringen
              att se till att Apoteket AB klarar sig med mindre befolkningsunderlag
              och kan garantera att det finns apotek också på mindre orter?
            </seg>
          </u>
          <note type="speaker">
            Anf. 96 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-ec29be3d2afe5135">
            <seg>
              Herr talman! Är det så att någon ger intryck av att man kan utfärda
              garantier för att alla nuvarande apotek finns kvar i evig tid
              ska vi misstro en sådan person. Några sådana garantier kan inte
              utfärdas oavsett i vilken form vi driver apotek. Det tror jag
              att Elina Linna och jag är överens om.
            </seg>
            <seg>
              Däremot gäller det att skapa förutsättningar som är så goda som
              möjligt för att det ska finnas apotek även i de mindre orterna.
              Jag noterar med intresse när jag läser i utskottets handlingar
              den utfrågning man hade av Apotekets vd Stefan Carlsson. Han beskriver
              att det inte sällan är så att apotek på små orter har en bra lönsamhet.
              Man ska inte utgå, säger han, från att de är olönsamma. Tvärtom
              upplever de ofta en köptrohet och är välfungerande på ett sätt
              som gör att de är väldigt lönsamma. Detsamma kanske inte kan sägas
              om varje apotek.
            </seg>
            <seg>
              Sist och slutligen är det klart att vi sannolikt inte kommer
              att kunna enas så att alla trycker på ja-knappen när vi kommer
              till omröstningen. Det som vi har gjort nu är ett litet steg på
              vägen som går ut på att vi ska underlätta för människor att få
              tag på mediciner oavsett var de bor. Man ska kunna få det vid
              tidpunkter som i dag inte kan vara aktuella inom den nuvarande
              ordningen. Det är regeringens ambition, tillsammans med att upprätthålla
              stor säkerhet och en fortsatt prispress på de här livsviktiga
              produkterna i alla meningar för att vi ska kunna få ett bättre
              Sverige, framför allt för dem som är beroende av mediciner.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Genomförande av EG-direktivet om ett särskilt förfarande
            för tredjelandsmedborgares inresa och vistelse i forskningssyfte
          </note>
          <note>
            Föredrogs
          </note>
          <note>
            Talmannen konstaterade att ingen talare var anmäld.
          </note>
          <note>
            9 § Fjärrvärmelag m.m.
          </note>
          <note>
            Föredrogs
          </note>
          <note type="speaker">
            Anf. 97 TOMAS ENEROTH (s):
          </note>
          <u who="tomas_eneroth_80b549" xml:id="i-d0e9aa2febfe720d" next="cont">
            <seg>
              Herr talman! Ärade ledamöter av denna kammare! Vi ska nu debattera
              näringsutskottets betänkande om ny fjärrvärmelag. Det är en lag
              som riksdagen har väntat på. När den äntligen levererades visade
              det sig att den ändå innehöll ett antal påtagliga brister. Därför
              har vi från oppositionen ett antal reservationer, och jag vill
              inledningsvis yrka bifall till de aktuella reservationerna från
              Socialdemokraterna.
            </seg>
            <seg>
              Samtidigt är det naturligtvis bra att vi har fått ett förslag
              till ny lagstiftning för fjärrvärme på riksdagens bord. Fjärrvärmen
              utgör i dag den dominerande uppvärmningsformen i över 240 av landets
              290 kommuner. Det är klart att det är viktigt. Nästan hälften
              av hela vårt uppvärmningsbehov för bostäder och lokaler tillgodoses
              med fjärrvärme. Det är alltså ingen liten fråga vi egentligen
              debatterar, inget litet regelverk utan viktigt för väldigt många
              i Sverige.
            </seg>
            <seg>
              Ett av skälen till detta är att det har varit en lyckosam utbyggnad
              av fjärrvärmen i Sverige, inte minst genom de kraftiga satsningar
              som med socialdemokratisk ledning gjorts under många år. Vi har
              sett till att minska oljeberoendet. Vi har fått ett effektivare
              energiutnyttjande, vi har sett till att vi får en allt större
              användning av förnybara bränslen och minskade utsläpp av klimatpåverkande
              gaser.
            </seg>
            <seg>
              I detta ligger hela den fantastiska success story som utbyggnaden
              av fjärrvärme inneburit. Inte minst har de omställningsstöd som
              vi från Socialdemokraterna initierat varit viktiga. Nu har den
              borgerliga regeringen dessvärre minskat ambitionsnivån väsentligt
              när det gäller omställningsstöd, vilket är allvarligt. Det leder
              till färre investeringar för den klimatomställning som vi vet
              är nödvändig, inte minst i vårt energisystem.
            </seg>
            <seg>
              Det är ett kortsiktigt tänk av en regering som borde ha bättre
              ambitioner på klimatområdet. Åtminstone har man det när man är
              på internationella konferenser, men på nationell nivå lägger man
              tid och kraft på att nu minska ambitionsnivån när det gäller Klimpstödet,
              energiomställningen eller stöd till enskilda husägare som vill
              konvertera från sin oljepanna till fjärrvärme. Det här får långsiktiga
              effekter. Det innebär att vi kommer att få en utveckling med fortsatt
              höga priser på fjärrvärme. Allt fler avstår från att investera
              i fjärrvärme.
            </seg>
            <seg>
              Frågan om prisprövning är ett tydligt exempel på det här. Samtliga
              de som har uppvaktat näringsutskottet har påpekat vikten av att
              vi får en prisprövning, någonting som förhindrar en kraftig uppgång
              av priserna på fjärrvärme. De har påpekat hur viktigt det är att
              återfå förtroendet för branschen, inte minst för att kunna säkerställa
              fortsatt utbyggnad. Det har handlat om fjärrvärmeföretagen själva
              men också Sabo, Fastighetsägarna, Villaägarna och andra som har
              sagt att man måste göra någonting för att människor ska våga tro
              på och ansluta till fjärrvärme framöver.
            </seg>
            <seg>
              Priset för fjärrvärme har ökat med över 30 procent i landet,
              över 50 procent i Helsingforssområdet. I Nils Holgerssonundersökningen
              konstateras att i nästan 75 procent av landets kommuner finns
              det billigare alternativ än fjärrvärme. Det är naturligtvis ingen
              bra utveckling för ett land som har ambitioner att rationellt
              och effektivt se till att ha en tydlig omställning av sitt energisystem.
            </seg>
            <seg>
              Regeringen har inte hörsammat de eniga kraven från alla aktörer
              på att vi ska införa en prisprövning. Man har inte vågat ta det
              bud som Fjärrvärmeutredningen föreslog om att införa en möjlig
              prövning av priset. Det enda argument som regeringen anför för
              detta i propositionen är att man inte lyckats hitta en modell,
              en metod för att avgöra om priset kan vara skäligt eller inte.
            </seg>
            <seg>
              Jag tycker att regeringen har sett alldeles för defensivt på
              detta. Jag tycker att regeringen inte har vågat. Precis som vanligt
              när det gäller energipolitiken väntar man och avvaktar i stället
              för att agera. Det rimliga vore att Fjärrvärmenämnden fick i uppdrag
              att i dialog med parterna se till att hitta en metod om vad som
              skulle kunna vara en grund för skälig prissättning. Jag hade hoppats
              att vi i näringsutskottet, där det finns ledamöter som är djupt
              engagerade i fjärrvärmeutbyggnaden, skulle ha vågat ta ett enigt
              initiativ och säga: Okej, vi erkänner att regeringen var lite
              feg, men låt oss nu gemensamt i utskottet tala om att vi vill
              ha en prisprövning. Ja, vi vågar låta Fjärrvärmenämnden tillsammans
              med parterna hitta en modell för detta.
            </seg>
            <seg>
              I stället blev det som det ofta blir, det fanns inget uppenbart
              eller tydligt mandat för ledamöterna på den borgerliga sidan att
              göra något annat ställningstagande än det som har kommit från
              Rosenbad. Jag tycker att det är beklagligt därför att riksdagen
              här skulle ha kunnat göra en tydlig skillnad. Nu tvekar man och
              tövar, och jag undrar varför.
            </seg>
            <seg>
              När nu samtliga har uppvaktat oss, fjärrvärmebranschen, Sabo,
              Fastighetsägarna och Villaägarna, och alla har argumenterat för
              en prisprövning, har de fel? Man kan till och med ställa sig frågan:
              Vill de borgerliga partierna över huvud taget ha en prisprövning?
              Det är lite tvetydigt i texten från regeringen om det är så att
              man egentligen vill ha en prisprövning. Men om en marknad inte
              fungerar måste man väl ändå ta ansvaret att reglera och skapa
              rimliga förutsättningar när nu relationerna är så olika mellan
              kunden och de stora aktörerna som kanske har lokala eller regionala
              monopol.
            </seg>
            <seg>
              När det gäller ett annat naturligt monopol, elmonopolet och elnäten,
              utövar Energimarknadsinspektionen en tydlig priskontroll. Varför
              ska inte fjärrvärmekunderna ha samma möjlighet?
            </seg>
            <seg>
              I propositionen tas också frågan om tredjepartstillträdet upp.
              Jag tänker inte nämna så mycket om det. Men det är klart att det
              skulle vara en fantastisk utveckling. Det skulle kunna öka effektiviteten
              i fjärrvärmenäten och ge fler industrier möjlighet att bidra med
              sin spillvärme för att på det sättet bygga ut möjligheten för
              fler att ansluta till fjärrvärmenäten och koppla ihop dem. Det
              är en viktig angelägenhet för oss att ge tydliga signaler om att
              det är en möjlig utveckling. Här hade vi velat ha ett väsentligt
              mer aktivt förhållningssätt från regeringens sida.
            </seg>
            <seg>
              Men återigen, regeringen och de borgerliga partierna avvaktar
              och väntar såsom i energipolitiken i övrigt. Vi har inte tid att
              vänta.
            </seg>
            <seg>
              Som en tredje del i propositionen föreslår också regeringen att
              man ska lägga ganska stora uppgifter på fjärrvärmeföretagen att
              lämna in uppgifter. Det är bra. Ska man kunna göra en prisprövning,
              ska vi kunna se om priset från Fortum är rimligt när de har höjt
              med 50 procent i Helsingfors under en relativt kort period, är
              det klart att man måste ha en transparent, genomskinlig, bild
              av hur priset faktiskt har påverkats och vad det är som påverkar
              priset.
            </seg>
            <seg>
              Men när regeringen har velat utforma en modell för detta har
              man dessvärre lyckats krångla till det ordentligt. I stället för
              att säga att det rimliga vore att SCB, som är en gemensam myndighet,
              samlade in uppgifterna, som de kanske redan har tillgängliga,
              blir det ett dubbelt och tredubbelt uppgiftslämnande.
            </seg>
            <seg>
              Vi tycker att det hade varit rimligt att minska regelkrånglet,
              inte bara generellt för företag utan också för de företag som
              jobbar med fjärrvärme. Om regeringen hade använt sig av det regelråd
              man nu vill införa är jag alldeles säker på att det hade gett
              tydliga besked till propositionsmakarna och Maud Olofsson: Det
              här dubbla uppgiftslämnandet kan knappast vara rimligt. Så det
              kanske är att beklaga att inte Regelrådet införts tidigare. Det
              är möjligt. För oss socialdemokrater hade det däremot varit självklart
              att utan regelråd själva dra slutsatsen att det här är ett krångligt
              uppgiftslämnande. Det här hade man kunnat lösa på ett effektivare
              sätt.
            </seg>
            <seg>
              Nåväl, avslutningsvis vill jag återgå till frågan om prisprövning.
              För oss som vill se ett ökat tempo i omställningen av vårt energisystem,
              för oss som tar klimathoten på allvar, för oss som faktiskt vill
              att vi fortsatt inte bara ska vara föregångare i Sverige utan
              slå omvärlden med ännu större häpnad är det klart att det skulle
              vara ett viktigt bidrag att se till att prisprövningen kommer
              till stånd.
            </seg>
            <seg>
              Men i det betänkande som nu finns avstyrker majoriteten inte
              bara förslagen om prisprövning utan man säger dessutom att frågan
              inte kan bli aktuell förrän utredningen om tredjepartstillträdet
              är färdig. Tala om att skynda långsamt! Med det upplägget kommer
              branschens och alla andra aktörers begäran om att införa en prisprövning
              knappast att bli aktuell under den här mandatperioden, för det
              tar tid.
            </seg>
            <seg>
              Var det inte denna regerings ambition att stärka konkurrensen
              på energimarknaden? Var det inte denna regerings ambition att
              bidra till klimatomställningen på ett bättre och mer effektivt
              sätt? Vilka andra branscher skulle tillåta så stora prisökningar
              och så obalanserade styrkeförhållanden utan någon prisprövning
              eller, för den delen, prisreglering, om vi så småningom hamnar
              där.
            </seg>
            <seg>
              Återigen, när marknaden inte fungerar måste man kunna agera.
              Det gäller även en borgerlig regering. Jag beklagar att man inte
              har vågat gå fram med förslaget om prisprövning. Jag vädjar, om
              så ska behövas, till de borgerliga ledamöterna att nu i kammaren
              i sista stund ändra sig och bifalla de socialdemokratiska reservationerna
              om prisprövning. Det hade varit bra för fjärrvärmen. Det hade
              varit bra för vår klimatomställning.
            </seg>
          </u>
          <note>
            Ajournering
          </note>
          <note>
            Kammaren beslutade kl. 15.55 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="tomas_eneroth_80b549" prev="cont">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            10 § Beslut om ärenden som slutdebatterats den 7 maj
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 3
          </note>
          <note>
            11 § Beslut om ärenden som slutdebatterats vid dagens sammanträde
          </note>
          <note>
            Punkt 2
          </note>
          <note>
            Punkt 3
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            12 § (forts. från 9 §) Fjärrvärmelag m.m. (forts. NU11)
          </note>
          <note type="speaker">
            Anf. 98 KENT PERSSON (v):
          </note>
          <u who="kent_persson_3230c6" xml:id="i-aadee89fef0a8dd1">
            <seg>
              Herr talman! Jag vill börja med att yrka bifall till reservationerna
              1 och 3. Den ena reservationen handlar om prisgarantier för fjärrvärme,
              och den andra handlar om investeringsstöd för utbyggnad av fjärrvärme.
            </seg>
            <seg>
              I betänkandet som vi ska debattera i kammaren i dag föreslås
              en ny fjärrvärmelag. Fjärrvärme värmer i dag mer än halva Sverige
              och spelar en viktig roll i klimatarbetet. Utbyggnaden av fjärrvärme
              har underlättats genom olika program för att konvertera från olja
              och kol till förnybara bränslen. I sammanhanget kan nämnas det
              lokala investeringsprogrammet för ett ekologiskt hållbart samhälle,
              LIP, numera klimatinvesteringsprogrammet, och dess betydelse för
              att påskynda omställningen av det svenska energisystemet. Där
              har fjärrvärmen, som bygger på förnybara bränslen, spelat en betydande
              roll för att minska utsläppen av växthusgaser.
            </seg>
            <seg>
              Tyvärr försitter nu regeringen chansen att ytterligare underlätta
              för fastighetsägare att ställa om genom att slopa Klimp, vilket
              Vänsterpartiet tidigare skarpt har motsatt sig. Man inrättar ett
              program för hållbara städer i stället för att fortsätta på en
              väg som har visat sig säker och bra.
            </seg>
            <seg>
              Dessutom har regeringen avskaffat möjligheten till investeringsstöd
              för fjärrvärme för den som vill byta bort sin oljepanna. Detta
              är synnerligen olyckligt.
            </seg>
            <seg>
              Fjärrvärme tar även till vara andra lokala resurser, som till
              exempel spillvärme från industri och energi från avfallsförbränning
              som annars skulle ha gått upp i rök. Det gör att fjärrvärme har
              utvecklats till att bli en mycket energisnål och resurssnål miljövänlig
              värmekälla.
            </seg>
            <seg>
              Regeringens politik, eller brist på politik, gagnar inte energiomställning
              till en mer hållbar utveckling i Sverige.
            </seg>
            <seg>
              Herr talman! Allt sedan avregleringen av den svenska energimarknaden
              1996 har fjärrvärmepriset varit föremål för debatt. Både anslutningsavgiften
              och priset för fjärrvärme varierar kraftigt beroende på var i
              landet man bor. Det gör det svårt för kunder att avgöra om en
              anslutning till fjärrvärmenätet är en bra affär eller inte. Till
              det kommer också diskussionen om huruvida det råder monopolställning
              eller inte för fjärrvärme på varje ort. Enligt kritikerna är situationen
              den, och jag delar också den uppfattningen, att fjärrvärmebolagen
              har haft möjlighet att höja priserna när kunderna väl är uppkopplade
              till uppvärmningsalternativet.
            </seg>
            <seg>
              Här ser vi ytterligare ett exempel på en avreglering som inte
              fungerar. I kammaren har vi gång på gång hört borgerliga företrädare
              säga att när marknaden inte fungerar är det riksdagen som ska
              fatta beslut om en reglering av marknaden. Ni har haft chansen
              här.
            </seg>
            <seg>
              Per Arne Sundbom som är konkurrensråd på Konkurrensverket har
              sagt på följande sätt: Vi har stor förståelse för den kritiken,
              och vi har vid flertalet tillfällen lämnat förslag till regeringen
              om att vi vill ha en prisreglering för fjärrvärme.
            </seg>
            <seg>
              För närvarande granskar Konkurrensverket Vattenfalls agerande
              i Uppsala och Fortums dominerande ställning i Helsingfors. Men
              de granskar inte priset utan konkurrensförhållandet. Här har utskottets
              ledamöter inte uppfattat Konkurrensverkets roll utan hänvisar
              i betänkandet till att man ska invänta Konkurrensverkets uppfattning
              i frågan innan diskussioner om prisgarantier ska föras.
            </seg>
            <seg>
              Claes Norgren som är generaldirektör på Konkurrensverket anser
              i senaste numret av Fjärrvärmetidningen att det behövs en reglering
              inom fjärrvärmeområdet.
            </seg>
            <seg>
              Hela denna diskussion har lett till att branschens rykte är ifrågasatt
              på grund av anklagelser om monopol och att fjärrvärmeföretagen
              utnyttjar sin monopolställning för att ta ut högre priser. En
              fortsatt utbyggnad av fjärrvärme är en viktig miljöfråga. Det
              är viktigt för att vi ska klara av omställningen av det svenska
              energisystemet till förnybara energibränslen som ger mindre utsläpp
              av växthusgaser.
            </seg>
            <seg>
              Den förra regeringen tillsatte i december 2002 en särskild utredare,
              professor Bengt Owe Birgersson, med uppdrag att belysa fjärrvärmens
              konkurrenssituation på fjärrvärmemarknaden och föreslå åtgärder
              för att bättre skydda konsumenterna mot oskälig prissättning på
              fjärrvärme.
            </seg>
            <seg>
              Den nya fjärrvärmelagen som vi diskuterar här i dag ska träda
              kraft den 1 juli. Syftet är framför allt att stärka kundernas
              ställning och öka konkurrensen i fjärrvärmebranschen. Många har
              haft förhoppningar om att man med den nya lagen ska komma till
              rätta med problemen inom fjärrvärmeområdet.
            </seg>
            <seg>
              Inför fjärrvärmepropositionen begärde Svensk Fjärrvärme, alltså
              branschorganisationen, tillsammans med Riksbyggen, Fastighetsägarna,
              hyresgäströrelsen med flera i en skrivelse direkt till näringsminister
              Maud Olofsson att staten borde medverka i en partssammansatt nämnd
              för prisprövning av fjärrvärme i syfte att stärka kundernas ställning.
              Nämnden skulle också kunna pröva om ett fjärrvärmepris var skäligt
              eller inte.
            </seg>
            <seg>
              Detta gemensamma förslag från branschens och kundernas företrädare
              har sin bakgrund i den diskussion som har funnits länge om huruvida
              det råder monopolprissättning eller inte. Man måste därför se
              förslaget och det gemensamma utspelet som något positivt. Besvikelsen
              blir så stor när regeringen i förslaget till fjärrvärmelag helt
              struntar i branschens och kundernas förslag.
            </seg>
            <seg>
              Dessutom säger man också nej till Fjärrrvärmeutredningens förslag
              att den nämnd som ska inrättas även ska kunna lämna rekommendation
              rörande priset.
            </seg>
            <seg>
              Den nya lagen kräver att fjärrvärmeföretagen på kundens begäran
              måste förhandla om prisökning. Här kommer det lustiga. Om parterna
              inte kommer överens på egen hand kan de ansöka om medling i Fjärrvärmenämnden.
              Vad har en nämnd som inte ens ska ta ställning i prisfrågan för
              funktion att fylla? Vad ska man då medla om? Dessutom kan man
              fråga sig vilka resurser en vanlig villaägare har i en diskussion
              med ett fjärrvärmeföretag när man ska förhandla om priset. Kanske
              kan någon företrädare för alliansen ge besked på den frågan i
              dag.
            </seg>
          </u>
          <note type="speaker">
            Anf. 99 PER BOLUND (mp):
          </note>
          <u who="per_bolund_0a9708" xml:id="i-5ba781b186c52395">
            <seg>
              Herr talman! Fjärrvärme är ett mycket effektivt system för att
              distribuera värme. Eftersom fjärrvärme till allra största del
              och i allt högre grad med tiden produceras utan fossila bränslen
              är en ökad fjärrvärmeanvändning en viktig pusselbit i Sveriges
              omställning till minskad klimatpåverkan. Fjärrvärmeanläggningar
              kan också med fördel användas för kraftvärmeproduktion där man
              både producerar värme och el på samma gång. Det ökar både miljöfördelarna
              och lönsamheten i produktionen. Av dessa anledningar är det viktigt
              att en ökad användning av fjärrvärme uppmuntras och stöds inför
              framtiden.
            </seg>
            <seg>
              Tyvärr är det uppenbart att det finns stora problem med fjärrvärmeutvecklingen
              framöver. Ett sådant problem är självklart att priset på fjärrvärme
              har stigit med förskräckande hastighet i många delar av Sverige,
              ibland med upp till 50 procent på bara fem år. Det är alltså en
              oerhörd prisstegring som har skett. Självklart har kostnaden för
              värmeproduktionen inte alls stigit i samma takt, utan orsaken
              till prishöjningarna är framför allt att fjärrvärmeleverantörerna
              har ett monopol inom sina egna fjärrvärmenät. Kunderna har små
              möjligheter att påverka sina värmekostnader. De sitter fast i
              ett monopolsystem där man bara har en enda leverantör att välja
              på en leverantör som styr marknaden och prissättningen.
            </seg>
            <seg>
              Med tanke på de stora problem som finns på fjärrvärmemarknaden
              tycker vi att det är mycket tråkigt att regeringen väljer att
              ta så ytterst små steg för att styra marknaden som man gör i propositionen.
            </seg>
            <seg>
              Jag tycker också att det är tråkigt att man väjer för de absolut
              nödvändiga åtgärderna, åtgärder som krävs för en väl fungerande
              fjärrvärmemarknad och för att skapa möjligheter för en expansion
              av fjärrvärmen.
            </seg>
            <seg>
              Ett exempel på det är det system för medling i en fjärrvärmenämnd
              som regeringen föreslår. Ett antal olika remissinstanser pekar
              på att detta är ett mycket bristfälligt förslag som riskerar att
              bara bli ett stort slag i luften. Det största problemet är, som
              vi har hört, att fjärrvärmekunder och fjärrvärmebolag har helt
              olika resurser och helt olika förutsättningar att få rätt i en
              sådan fjärrvärmenämnd. Man har helt olika möjligheter att driva
              sin talan.
            </seg>
            <seg>
              Ytterligare ett problem är att även om man skulle få rätt mot
              fjärrvärmebolaget saknar nämnden, med regeringens förslag, helt
              sanktionsmöjligheter. Det finns alltså inga möjligheter att se
              till att fjärrvärmebolaget faktiskt följer de beslut som nämnden
              fattar. Om bolagen blankt struntar i nämndens beslut finns det
              ingenting som vare sig nämnden eller kunden kan göra åt det. Risken
              är därför självklart mycket stor att medlingen blir ett helt tandlöst
              instrument.
            </seg>
            <seg>
              För att få fram en riktig kontroll över de skenande fjärrvärmepriserna
              borde regeringen i stället lägga fram ett förslag om ett system
              för statlig prisprövning av fjärrvärme. Det är något som både
              producenterna inom branschföreningen Svensk Fjärrvärme och de
              stora kundorganisationerna säger behövs. De har till och med bett
              regeringen att komma med ett sådant förslag: Hjälp oss att ta
              fram ett förslag om prisprövning.
            </seg>
            <seg>
              Det är för mig helt obegripligt att regeringen inte lyssnar på
              marknadens aktörer och slopar förslaget om medling som inte kommer
              att få någon funktion och i stället inför en prisprövningsmekanism
              som marknaden själv efterfrågar.
            </seg>
            <seg>
              Vi är oroliga för att den kraftiga prisstegring som har skett
              riskerar att hejda en ökad användning av fjärrvärme. Vi har redan
              sett att de höga priserna har lett till att hushåll och bostadsrättsföreningar
              som har varit anslutna till fjärrvärme i Helsingfors börjar gå
              över till annan värme, till exempel bergvärme.
            </seg>
            <seg>
              Det leder till negativa miljökonsekvenser. Det leder till onödig
              elförbrukning just vid de tillfällen när elförbrukningen är som
              allra störst och vi har kapacitetsbrist i systemen. Det skapar
              inte heller ett effektivt utnyttjande av samhällets resurser när
              man inte använder fjärrvärmenäten fullt ut. Det ökar miljöbelastningen
              helt i onödan.
            </seg>
            <seg>
              I Helsingforssområdet har det till och med gått så långt att
              man på allvar diskuterar att lägga ut ytterligare ett fjärrvärmenät
              för att skapa en konkurrenssituation med flera fjärrvärmeleverantörer.
              Det är självklart att det ur samhällsekonomisk synpunkt och för
              konsumenterna är ett oerhört tråkigt förslag. Det är därför som
              det finns starka skäl för att så snabbt som möjligt öka konkurrensen
              i de befintliga näten genom att ge flera värmeleverantörer tillträde
              till fjärrvärmenäten.
            </seg>
            <seg>
              Genom att ta fram ett förslag där man möjliggör ett tredjepartstillträde
              i fjärrvärmenäten får man många positiva effekter. Man får minskad
              miljöpåverkan. Man får möjlighet till ett ökat tillvaratagande
              av spillvärme. Man skapar också möjlighet för kunderna att välja.
            </seg>
            <seg>
              Naturskyddsföreningen har ganska nyligen tagit fram förslag till
              kriterier för hur man kan miljömärka fjärrvärme. Det är ett väldigt
              bra sätt för kunderna att få möjlighet att minska miljöbelastningen
              från värmekonsumtionen. Det kan man bara göra om man har en valmöjlighet
              där man kan välja mellan olika leverantörer. I ett system med
              bara en leverantör finns det ju ingen möjlighet att välja miljömärkt
              fjärrvärme.
            </seg>
            <seg>
              Många av oss som bor i Helsingforssområdet skulle ju gärna välja
              bort den kolfjärrvärme man har från Värtaverket, men den möjligheten
              finns inte för fjärrvärmekunder i dag.
            </seg>
            <seg>
              Fjärrvärmemärkningen för bra miljöval lägger fokus på vilken
              sorts bränsle man använder om det är fossila bränslen eller förnybara
              bränslen. Man lägger också vikt vid till exempel att man ska kunna
              spåra bränslet tillbaka till ursprunget. Man ska kunna se att
              de jordbruk och skogsbruk som producerar bränslena fungerar på
              ett hållbart sätt.
            </seg>
            <seg>
              Även spillvärme kan miljömärkas av Naturskyddsföreningen om den
              klarar vissa krav.
            </seg>
            <seg>
              Spillvärmen är ytterligare ett starkt skäl för att se till att
              det blir ett förslag om tredjepartstillträde. Många spillvärmeproducerande
              företag har i dag svårt att få tillgång till nätet så att man
              kan leverera ut den värme som ändå produceras och som, om man
              inte använder den för uppvärmning, bara kommer att försvinna ut
              i vatten och luft.
            </seg>
            <seg>
              Om man använder spillvärmen fullt ut skulle man kunna minska
              behovet av annan energiråvara till uppvärmning. Man skulle, enligt
              uppgift, kunna spara mellan 2 och 5 miljoner ton koldioxid per
              år som i dag släpps ut helt i onödan.
            </seg>
            <seg>
              Med tanke på de många positiva effekter som man skulle få om
              man skapade en konkurrens i fjärrvärmenäten tycker vi att det
              är väldigt tråkigt att regeringen väljer att inte ta större steg
              för att öppna fjärrvärmemarknaden för konkurrens.
            </seg>
            <seg>
              Vi ser att det är en stor risk att den bristfälliga fjärrvärmelagen
              försenar ett nödvändigt införande av verklig konkurrens på fjärrvärmemarknaden.
              Man kan också se i Energimyndighetens och Konkurrensverkets remissvar
              på utredningen att de bedömer att det kan ta upp till fem år innan
              man kan införa en ny reglering. Systemet ska först komma på plats.
              Man ska se hur det fungerar, man ska utvärdera det och sedan ska
              man skriva en ny proposition. Det kommer att fördröja en verklig
              konkurrenssituation väldigt olyckligt.
            </seg>
            <seg>
              Vi tycker därför att regeringen borde fundera en gång till och
              lägga fram ett förslag där man faktiskt på allvar förbättrar konkurrensen
              inom fjärrvärmemarknaden betydligt mer än vad den föreslagna lagstiftningen
              gör.
            </seg>
            <seg>
              Herr talman! Som vi har hört har den nya regeringen tagit bort
              och minskat olika stödsystem som tidigare har hjälpt till att
              få en övergång från fossila bränslen till fjärrvärme. Vi ser att
              en ökad konkurrens i fjärrvärmenäten förhoppningsvis skulle leda
              till att man får sänkt pris på fjärrvärme. Vi kan också se att
              en framtida nödvändig effektivisering av värmeanvändningen i hushållen
              skulle minska lönsamheten för att bygga ut fjärrvärmenäten framöver.
            </seg>
            <seg>
              På grund av de stora miljöfördelar som en utbyggnad skulle få
              tycker vi att det är oerhört viktigt att man ser till att man
              har ett stöd som gör att det blir lönsamt och möjligt att bygga
              ut fjärrvärmenäten så mycket som möjligt.
            </seg>
            <seg>
              För att garantera en sådan utveckling anser vi att någon form
              av statligt stöd till utbyggnad av fjärrvärmenäten skulle behövas.
              Det kan ske genom att man återinför det klimatinvesteringsprogram
              som har funnits och som också gav stöd till utbyggnad av fjärrvärme
              eller i form av ett särskilt stöd till fjärrvärmesektorn.
            </seg>
            <seg>
              Vi tycker att det är tråkigt att regeringen inte tar några sådana
              initiativ. Vi tycker att man så snart som möjligt borde återkomma
              till riksdagen med ett förslag på hur ett sådant stödsystem skulle
              kunna fungera.
            </seg>
            <seg>
              Från Miljöpartiets sida ser vi att utan rejäla reformer som skapar
              en fungerande fjärrvärmemarknad och ger förutsättningar för en
              utbyggnad av fjärrvärmenäten kommer inte fjärrvärme att kunna
              vara den viktiga pusselbit och den del av lösningen som vi så
              väl behöver för att kunna lösa klimatproblemen.
            </seg>
            <seg>
              Jag vill därför yrka bifall till de reservationer som Miljöpartiet
              står bakom.
            </seg>
          </u>
          <note type="speaker">
            Anf. 100 BJÖRN HAMILTON (m):
          </note>
          <note>
            Herr talman! Inledningsvis yrkar jag bifall till utskottets förslag
            i betänkandet och avslag på samtliga reservationer.
          </note>
          <u who="bjorn_hamilton_a02230" prev="cont">
            <seg>
              Först och främst är det positivt att vi äntligen får en sammanhållen
              och tydlig lagstiftning vad gäller fjärrvärme. Lagen syftar till
              att stärka fjärrvärmekundernas ställning på marknaden och ge en
              tydligare överblick över fjärrvärmesystemet. Lagen kommer att
              ge en ökad trygghet åt de konsumenter som väljer fjärrvärme som
              uppvärmningsform.
            </seg>
            <seg>
              Fjärrvärme är en av grundpelarna till en ny hållbar värmeproduktion
              i landet och ett system som är mycket energieffektivt. Där håller
              jag med tidigare talare som har talat varmt för fjärrvärme. Det
              är en effektiv uppvärmningsform som spelar en viktig roll när
              det gäller att ställa om det svenska energisystemet till långsiktig
              hållbarhet. Fjärrvärme har också gjort det möjligt att ta vara
              på energi som i andra fall endast hade spillts bort. Det är en
              miljösatsning som i och med den nya lagen blir ännu bättre och
              tydligare.
            </seg>
            <seg>
              En fjärrvärmelag ligger väl i tiden och är helt i linje med det
              viktiga klimatarbete som förs i Sverige och inom Europeiska unionen.
              Precis som på många andra områden inom klimat och miljö ligger
              Sverige långt framme tillsammans med övriga Norden. I Sverige,
              Finland, Danmark och på Island har fjärrvärme en helt dominerande
              ställning som uppvärmningsform. En stor fördel med fjärrvärmen
              är att den medger ett flexibelt utnyttjande av olika bränslen.
            </seg>
            <seg>
              Det är väldigt enkelt att byta ut en icke önskvärd värmekälla
              som olja till en mer miljövänlig energikälla.
            </seg>
            <seg>
              När hushållen har gått från oljeuppvärmning har 21 procent gått
              över till fjärrvärme. När man har gått från eluppvärmning har
              hittintills 69 procent gått över till fjärrvärme. Men här finns
              också stora skillnader mellan småhus och flerbostadshus. Ca 77
              procent av flerbostadshusen har fjärrvärme som uppvärmningsform
              samtidigt som inte mer än 8 procent av småhusen har fjärrvärme
              som uppvärmningsform.
            </seg>
            <seg>
              Herr talman! Fjärrvärmemarknaden har i många kommuner tyvärr
              ett dåligt rykte, mycket beroende på hur marknaden ser ut. Det
              har också påtalats här från talarstolen flera gånger. Vi har en
              marknad med en kraftig dominans av privata och kommunala monopol.
              Det får priserna att gå upp och i vissa fall nå orimliga nivåer,
              samtidigt som förhållandet till kunderna blir sämre.
            </seg>
            <seg>
              Det instabila läget och de oklara spelreglerna har också fått
              kunderna att tveka inför att välja fjärrvärme som alternativ.
              Därför är det bra att vi nu har fått en klargörande lagstiftning
              som framför allt ger konsumenterna tydliga rättigheter. Lagen
              innebär bland annat att fjärrvärmeföretagen har en skyldighet
              att förhandla med den enskilda kunden om vissa avtalsvillkor,
              att konsumenterna får ett skydd mot avbrott i distributionssystemet
              och att tredjepartstillträde kan underlättas.
            </seg>
            <seg>
              Genom att ge den enskilda kunden rätt att begära en förhandling
              om priset och kapaciteten kommer en godtycklig och oskälig prissättning
              från fjärrvärmeproducenterna att undvikas och de negativa effekterna
              med de lokala monopolen att hämmas.
            </seg>
            <seg>
              Det är även positivt att lagen föreskriver att fjärrvärmeföretagen
              klart och tydligt måste redovisa vilka priser som företagen har
              och på vilket sätt dessa har bestämts. Det kommer att skapa ett
              förtroende. Det är, herr talman, ett förtroende som fjärrvärmebranschen
              just nu behöver.
            </seg>
            <seg>
              Det är också viktigt att myndigheterna, framför allt Konkurrensverket,
              följer prisutvecklingen, så att andra åtgärder kan vidtas om så
              krävs.
            </seg>
            <seg>
              Vidare ger lagen ett bra skydd för konsumenterna mot ensidiga
              förändringar av avtalet från producentens sida. Det ger den enskilde
              rätten att säga upp avtalet om fjärrvärmeleverantören enskilt
              förändrar avtalet mot kundens vilja, samtidigt som det blir svårare
              för fjärrvärmeföretagen att stänga av enskilda kunder.
            </seg>
            <seg>
              Herr talman! Det så kallade trepartstillträdet, det vill säga
              möjligheterna för energileverantörer att ansluta sig till befintliga
              fjärrvärmenät har diskuterats mycket, även av tidigare talare
              här i talarstolen. Hur detta kan lösas tekniskt är ännu inte färdigutrett.
              Och jag ser fram mot att regeringen snabbt tar sig an frågan.
            </seg>
            <seg>
              I storstäderna finns redan i dag kulvertsystem som skulle kunna
              utnyttjas av flera värmeleverantörer. Ett sådant exempel är här
              i Helsingfors.
            </seg>
            <seg>
              Det är högst önskvärt att vi kan få en fungerande konkurrens
              även på fjärrvärmemarknaden, så att kunderna känner att de inte
              sitter fast i ett stelbent system utan några verkliga valmöjligheter.
              Därför hoppas jag, herr talman, att vi kan se en enkel och smidig
              lösning på trepartssystemet så snart som möjligt.
            </seg>
          </u>
          <note type="speaker">
            Anf. 101 TOMAS ENEROTH (s) replik:
          </note>
          <u who="tomas_eneroth_80b549" xml:id="i-66b83899ad1ceefa">
            <seg>
              Herr talman! Tack, Björn Hamilton för anförandet. Jag har två
              frågor. Den första handlar om medlingen, och den andra handlar
              om skälet till att avstå från att ta fram en metod för prisprövning.
              Jag ska citera ur propositionen. Där står följande:
            </seg>
            <seg>
              Om en förhandling mellan ett fjärrvärmeföretag och en fjärrvärmekund
              inte skulle leda till någon överenskommelse får endera av parterna
              ansöka om medling hos en av regeringen utsedd myndighet. Ansökan
              om medling ska, tillsammans med en ansökningsavgift, ha inkommit
              till myndigheten inom tre veckor från den dag fjärrvärmeföretaget
              underrättade fjärrvärmekunden om att förhandlingen avslutats.
              En ansökan om medling ska emellertid endast bifallas om myndigheten
              bedömer att en medling kan leda till en överenskommelse mellan
              parterna.
            </seg>
            <seg>
              Allvarligt talat, hur smidigt tror ni att detta kommer att fungera?
              Är det någon som på allvar tror på en konstruktion där någon först
              ska begära och sedan betala för en sanktionslös medling, där parternas
              inbördes styrkeförhållanden är så pass olika? Det är en ganska
              obegriplig konstruktion. Tror Björn Hamilton verkligen att denna
              modell kommer att ha någon som helst påverkan på prisbildningen
              på fjärrvärme? Det ska bli intressant att få ett ja eller nej
              på den frågan.
            </seg>
            <seg>
              Den andra frågan handlar om regeringens och majoritetens argument
              för att inte ta fram en metod. Om detta kan man läsa följande:
            </seg>
            <seg>
              Framtagandet av en metod för prisprövning skulle enligt regeringens
              bedömning kräva betydande resurser.
            </seg>
            <seg>
              Är det alltså kostnadsskäl som gör att regeringen avstår från
              att ta fram en modell för prisprövning? Kommer ni att berätta
              det för de fjärrvärmekunder i Helsingfors som får 50-procentiga
              prisökningar och säga: Nej, det är för dyrt att hitta en modell
              som gör att vi får en fungerande marknad.
            </seg>
            <seg>
              Och framför allt, vad kommer det att kosta samhället att avstå
              från att hitta en modell för prisprövning?
            </seg>
            <seg>
              Är det kostnadsskäl som gör att ni avstår från att ta fram en
              modell för prisprövning? Så står det i betänkandet. Och är det
              någon som tror att en meningslös medling, där man både ska begära
              och betala för en medling som inte innehåller några sanktioner,
              skulle innebära någon som helst förändring av prisprövningen?
            </seg>
          </u>
          <note type="speaker">
            Anf. 102 BJÖRN HAMILTON (m) replik:
          </note>
          <u who="bjorn_hamilton_a02230" xml:id="i-80fc5843022fb7bc">
            <seg>
              Herr talman! Ordet medling betyder att man ger sig in i en diskussion
              och en förhandling som ska utmynna i att man kommer överens.
            </seg>
            <seg>
              Tomas Eneroth har i sitt anförande sagt att det fanns ett starkt
              krav från alla parter på fjärrvärmemarknaden, både producenterna
              och kunderna och deras organisationer, att man skulle åstadkomma
              någon form av statlig prisreglering.
            </seg>
            <seg>
              Att ta till en statlig prisreglering är för mig den absolut sista
              utvägen som man ska ta till. Det är inte allom sagt att staten
              på något sätt har svaren på alla frågor.
            </seg>
            <seg>
              Däremot finns det alltså möjligheter om parterna nu är så överens
              om att detta är en viktig fråga. Man skulle på enskild väg, mellan
              parterna, naturligtvis kunna komma överens om en lämplig prissättning
              utan att för den skull blanda in staten eller olika myndigheter
              i det hela. Det fungerar inom andra sektorer, och skulle mycket
              väl kunna fungera här.
            </seg>
            <seg>
              Jag har också förstått att man upplever priset som ett problem
              inom vissa sektorer, inom framför allt storstäderna. Det upplevs
              som ett problem både från konsumenterna och från producenternas
              sida. Upplever man det som ett problem borde man kunna komma överens.
            </seg>
            <seg>
              Sedan talades det också om Konkurrensverkets insatser. Konkurrensverket
              prövar om dessa företag utnyttjar sin dominerande ställning. I
              det ligger också skapandet av prisbilden. Så det är klart att
              man prövar det också.
            </seg>
          </u>
          <note type="speaker">
            Anf. 103 TOMAS ENEROTH (s) replik:
          </note>
          <u who="tomas_eneroth_80b549" xml:id="i-742cd632f9e05385">
            <seg>
              Herr talman! Först och främst handlar detta om ett marknadsmisslyckande.
              I den meningen kommer inte medlingen med den konstruktion som
              ni har valt att innebära att man på något sätt kan korrigera marknaden.
              Prisprövning utan sanktioner ger ingen som helst effekt. Inte
              minst gäller det i ett läge där man har så olika inbördes styrkeförhållanden.
            </seg>
            <seg>
              I normal medling man kan som exempel ta den som pågår mellan
              parterna på arbetsmarknaden har man stridsåtgärder. Ska man strejka
              om man inte är nöjd med fjärrvärmepriset? Vilken möjlighet har
              man att agera? Det är därför som organisationerna själva har valt
              att vända sig till riksdagen och till näringsutskottet och begärt:
              Gå nu in och hjälp oss att få en prisprövningsmodell.
            </seg>
            <seg>
              I stället väljer man en modell där man som kund eller konsument
              ska betala för att få ansöka om en medling som inte har några
              som helst sanktionsåtgärder.
            </seg>
            <seg>
              Frågan återstår: Tror Björn Hamilton verkligen att detta kommer
              att ha någon som helst påverkan på den prisutveckling som vi har
              haft på marknaden?
            </seg>
            <seg>
              Jag noterade att jag inte fick svar på min andra fråga, det vill
              säga där majoriteten argumenterar för att ett skäl att inte utveckla
              en prisprövningsmodell är att det skulle bli för dyrt.
            </seg>
            <seg>
              Återigen blir det ett väldigt tufft besked att ge till de villaägare,
              fastighetsägare och andra som har sett en skenande prisökning
              på fjärrvärme att säga: Vi har inte råd att hitta en metod för
              detta. Vi tycker att de miljoner som det eventuellt skulle kosta
              Regeringskansliet blir något för mycket.
            </seg>
            <seg>
              Jag tror att de blir missnöjda med svaret. Jag tror också att
              vi som politiker måste inse att frågan är lite för viktig för
              att handla om de administrationskostnader som en sådan modell
              skulle kosta att utvärdera. Här handlar det om att återfå förtroendet
              för fjärrvärmeutbyggnaden och se till att vi också ger en möjlighet
              för en fortsatt utbyggnad av fjärrvärmen.
            </seg>
            <seg>
              Återigen: Tror Björn Hamilton verkligen på allvar att det här
              kommer att få någon effekt? Ett ja eller ett nej som svar på den
              frågan vore att föredra.
            </seg>
            <seg>
              Och framför allt: Är det verkligen sant att detta med att avstå
              från att utreda en prisprövningsmodell är ett kostnadsargument?
            </seg>
          </u>
          <note type="speaker">
            Anf. 104 BJÖRN HAMILTON (m) replik:
          </note>
          <u who="bjorn_hamilton_a02230" xml:id="i-f19a0057b82c587f">
            <seg>
              Herr talman! Svaret på din första fråga är ja och då av det skäl
              som du själv har angivit, nämligen att parterna har ett starkt
              behov av att lösa frågan. Det här kan inte jämföras med en löneförhandling
              där man inte på samma sätt har ett gemensamt intresse utan där
              det verkligen är en kamp mellan särintressen.
            </seg>
            <seg>
              På fjärrvärmemarknaden finns det, enligt parternas egen utsago
              och enligt vad du själv har sagt, ett behov av att komma överens
              om en prissättning som är marknadsmässig så att säga alltså att
              man ställer upp på vad kunderna i princip är beredda att betala.
            </seg>
            <seg>
              Vi har ju en konkurrens inom fjärrvärmemarknaden. Det gäller
              då till exempel olika typer av värmeväxlare som ju tidigare tagits
              upp här i debatten. Det är klart att fjärrvärmeföretagen upplever
              den här konkurrensen. Det har de själva sagt. På det sättet utsätts
              de naturligtvis för en press när det gäller att skapa en vettigare
              prisbild utan statligt ingripande. Det är klart att vi där skiljer
              oss från socialisterna. Vi tar inte i första hand till ett statligt
              ingripande.
            </seg>
            <seg>
              Jag vill understryka att vi också har sagt att Konkurrensverket
              och även regeringen bör följa prisutvecklingen. Om det här inte
              fungerar, som Tomas Eneroth säger, får man överväga andra åtgärder.
              Det är också viktigt.
            </seg>
            <seg>
              När det gäller att det skulle vara för dyrt att göra en prisprövning
              kan jag säga att jag inte har sett de kalkylerna så jag kan inte
              yttra mig om det. Problemet är att det inte finns någon vettig
              modell för att på ett naturligt sätt kunna ange vad som är ett
              vettigt pris om man inte har den förhandling mellan parterna som
              en medling innebär.
            </seg>
          </u>
          <note type="speaker">
            Anf. 105 KENT PERSSON (v) replik:
          </note>
          <u who="kent_persson_3230c6" xml:id="i-3e8546f57d8a46bc">
            <seg>
              Herr talman! Jag kan väl säga, Björn Hamilton, att inte allt
              i den här lagen är dåligt, utan det finns klara förbättringsdelar.
            </seg>
            <seg>
              Dock duckar ni i fråga om den prissättning och monopolställning
              som vi har diskuterat här i dag. Jag blir faktiskt inte riktigt
              klok på ert svar när jag läser betänkandet:
            </seg>
            <seg>
              Utskottet utgår från att regeringen noga följer utvecklingen
              på fjärrvärmemarknaden för att förvissa sig om att de nu föreslagna
              åtgärderna får avsedd effekt när det gäller att stärka fjärrvärmekundernas
              ställning på marknaden. Det sagda innebär även att utskottet inte
              utesluter att frågan om prisprövning åter kan bli aktuell om det
              skulle visa sig att de nu föreslagna bestämmelserna inte är tillräckliga.
              Samtidigt säger ni: Det finns för närvarande ingen utarbetad metod.
            </seg>
            <seg>
              Det här hänger givetvis inte ihop. Ni hänvisar också till att
              ni gärna vill följa Konkurrensverkets utredning av vad som händer
              i Uppsala och här i Helsingfors angående Fortum och Vattenfall.
              Men Konkurrensverkets uppgift är inte att pröva om priset är rimligt
              eller inte, utan vad de kan pröva är om det finns en monopolsituation
              som kan ha påverkat kunderna på ett sådant sätt att de blivit
              intvingade i avtal som inte är rimliga. Det kan Konkurrensverket
              pröva men inte priset i sig. Fjärrvärmeutredningen har mycket
              klart i sitt betänkande påvisat att det är Konkurrensverkets roll.
            </seg>
            <seg>
              Björn Hamilton måste förklara för mig hur det här hänger ihop.
              Här finns det ett förslag. Från branschens och kundernas företrädare
              finns det en klar viljeinriktning om ett införande av statliga
              prisgarantier, vilket ni struntar i.
            </seg>
          </u>
          <note type="speaker">
            Anf. 106 BJÖRN HAMILTON (m) replik:
          </note>
          <u who="bjorn_hamilton_a02230" xml:id="i-31c6132be5e43f91">
            <seg>
              Herr talman! Det är i princip samma frågor som de Tomas Eneroth
              hade. Jag får väl upprepa svaren. En statlig prisreglering, som
              oppositionen här vill ha, är något som för mig och för de borgerliga
              partierna är en sista utväg så att säga. Det har vi också antytt
              i våra skrivningar. Om de i betänkandet föreslagna åtgärderna
              inte fungerar måste andra metoder övervägas.
            </seg>
            <seg>
              Att det i dag inte finns ett vattentätt system med den här statliga
              prisregleringen och för hur man i så fall skulle bedöma ett vettigt
              pris utifrån en statlig nämnd, utifrån en statlig prisreglering,
              är ett av skälen till att vi just nu inte har gått fram med en
              sådan modell. Men skulle det visa sig att den här prisbilden inte
              förändras får man tänka ytterligare varv just på den frågan.
            </seg>
          </u>
          <note type="speaker">
            Anf. 107 KENT PERSSON (v) replik:
          </note>
          <u who="kent_persson_3230c6" xml:id="i-3d4578756aa5e846">
            <seg>
              Herr talman! Jag blir väldigt intresserad, Björn Hamilton, när
              det gäller detta med om det inte fungerar. Vad är det som inte
              skulle fungera? Ni har ju tillsatt Energimyndigheten som ska övervaka
              så att det här fungerar. Tror ni inte på era egna åtgärder? Sedan
              hamnar ni ändå i slutsatsen att vi om detta inte fungerar ska
              göra som branschernas och kundernas företrädare har sagt, nämligen
              arbeta fram en prisgarantimodell.
            </seg>
            <seg>
              Varför inte göra det på en gång? Marknaden har inte fungerat.
              Det är därför som den föreslagna fjärrvärmelagen diskuteras här
              i dag. Det handlar om att reglera marknadens misslyckande. Det
              är faktiskt bakgrunden.
            </seg>
            <seg>
              Priset är en viktig del för kunden. Branschens trovärdighet är
              verkligen ifrågasatt på grund av de diskussioner som varit alltsedan
              avregleringen av energimarknaden.
            </seg>
            <seg>
              Jag förstår inte varför ni inte tar chansen här att göra er lite
              mer populära genom att möta kundernas och branschens krav på att
              få ordning på fjärrvärmemarknaden. Ni behöver verkligen ett tillskott
              i opinionssyfte för att kunna förbättra detta. Här hade ni haft
              en möjlighet. Men inte ens den möjligheten såg ni, utan som en
              struts kör ni ned huvudet i sanden och låtsas inte om omvärlden.
            </seg>
          </u>
          <note type="speaker">
            Anf. 108 BJÖRN HAMILTON (m) replik:
          </note>
          <u who="bjorn_hamilton_a02230" xml:id="i-af06911c51db176e">
            <seg>
              Herr talman! Det finns många skäl till att det här ska fungera.
              De skälen har vi anfört, och dessa kan man läsa om i både propositionen
              och betänkandet så jag ska inte räkna upp dem här.
            </seg>
            <seg>
              Absolut viktigast är parternas vilja att lösa ett problem. I
              alla diskussioner som vi haft med parterna har de angivit att
              de verkligen vill åstadkomma lösningar på det här problemet. Varför
              skulle det behövas en statlig myndighet eller en statlig prisregleringsnämnd
              för att de ska kunna lösa ett problem när de själva är så uppfyllda
              av en tro på att de själva skulle kunna lösa det? Det är det ena.
            </seg>
            <seg>
              Det andra är det tredjepartstillträde som vi också har varit
              inne på och som jag personligen väldigt mycket tror på. Vi har
              uppmanat regeringen att så snabbt som möjligt fortsätta med det
              här utredandet. Fick vi till det skulle det, tror jag, bli en
              av de bidragande orsakerna till att vi fick en bättre fungerande
              marknad inom sektorn. Det skulle också påverka priset; det är
              jag alldeles övertygad om.
            </seg>
          </u>
          <note type="speaker">
            Anf. 109 PER BOLUND (mp) replik:
          </note>
          <u who="per_bolund_0a9708" xml:id="i-deaadcfaf46b09f1">
            <seg>
              Herr talman! Björn Hamilton är väldigt optimistisk om funktionerna
              när det gäller den här propositionen och de åtgärder som där föreslås.
              Det här kommer att skapa konkurrens, pressa priser och så vidare.
              Men problemet för Björn Hamilton är att marknadens aktörer inte
              alls tror på den bilden. Tvärtom säger de att det här inte kommer
              att fungera utan att det kommer att vara ett slag i luften. Det
              beror på den underliga utformning som man gett Fjärrvärmenämnden
              och det system som man tänker sig bygga upp. Det är ett system
              som innebär att man ska begära prövning. Men sedan finns det inga
              sanktionsmöjligheter när prövningen väl är över.
            </seg>
            <seg>
              Om man mot all förmodan lyckas komma överens i den här Fjärrvärmenämnden
              och leverantören sedan inte följer de principer som man kommit
              överens om finns det inga som helst sanktioner som vare sig kunden
              eller Fjärrvärmenämnden kan sätta i gång och som gör att bolaget
              liksom tvingas följa rekommendationerna. Det gör ju att den här
              nämnden kommer att bli fullständigt tandlös.
            </seg>
            <seg>
              Problemet är att dagens fjärrvärmemarknad är absurd på många
              sätt. Helsingforssområdet är ett praktexempel på det. Här i Helsingfors
              är nätet redan sammanbyggt från Upplands Väsby i norr ända ned
              till Södertälje. I princip hela Storstockholm är sammanbyggt.
              Värme levereras dagligen över gränserna mellan kommuner, till
              exempel mellan Helsingfors och Solna.
            </seg>
            <seg>
              Trots att den här leveransen pågår hela tiden har vi som konsumenter
              i Helsingfors inte möjlighet att välja vilken leverantör vi ska
              ha. Det finns sju olika leverantörer i Helsingforssområdet: Fortum,
              Vattenfall, Eon, Telge Energi och så vidare. Men vi har inte möjlighet
              att välja vilken av dem vi ska ha, och det får den absurda konsekvensen
              att en kilowattimme värme som konsumeras på Solnasidan om gränsen
              kan kosta mycket mindre än vad samma kilowattimme värme, som är
              producerad i samma verk vid samma tillfälle, kostar på Helsingforsssidan.
            </seg>
            <seg>
              Det är en marknad som absolut inte fungerar, och det sorgliga
              är ju att den borgerliga regeringen nu fortsätter att hålla denna
              icke-fungerande marknad under armarna i stället för att föreslå
              verktyg som verkligen biter och som får marknaden att börja fungera.
            </seg>
          </u>
          <note type="speaker">
            Anf. 110 BJÖRN HAMILTON (m) replik:
          </note>
          <u who="bjorn_hamilton_a02230" xml:id="i-255f0c70035daef6">
            <seg>
              Herr talman! Per Bolund, visst föreslår man att man ska gå vidare
              och titta på trepartstillträdet. Det tror jag väldigt mycket på,
              och där tycker jag att Per Bolund har helt rätt, framför allt
              när det gäller Helsingfors där man med mycket enkla åtgärder skulle
              kunna åstadkomma ett fungerande kulvertsystem med flera aktörer.
              Det är mycket möjligt att detta även går i andra storstäder.
            </seg>
            <seg>
              Det är däremot lite svårare i Kramfors, om man nu har fjärrvärme
              där. Där har man ju inte de här stora fjärrvärmemarknaderna. Där
              kan man å andra sidan ta hand om spillvärme på ett annat sätt
              om man har några stora industrier och så vidare, och det gör man
              redan i dag. Det är bara det att jag som kund naturligtvis inte
              kan köpa fjärrvärme av olika aktörer med olika priser i samma
              kulvertsystem ännu. Men det skulle man få till i det här trepartstillträdet,
              och vi har från riksdagens och utskottsmajoritetens sida nu uppmanat
              regeringen att skyndsamt se på detta, så att vi kan få i gång
              verksamheten så fort som möjligt. Det kommer naturligtvis, som
              jag sade tidigare, också att påverka prisbildningen.
            </seg>
            <seg>
              Förutsättningarna när det gäller prisbildningen är väldigt olika
              i olika delar av landet, för det är naturligtvis en väldig skillnad
              på en Helsingforsssituation och en situation till exempel uppe
              i Norrland där man har mycket spillvärme från stora industrier.
              Där kan man i princip få värmen näst intill gratis, eller i alla
              fall på marginalen.
            </seg>
          </u>
          <note type="speaker">
            Anf. 111 PER BOLUND (mp) replik:
          </note>
          <u who="per_bolund_0a9708" xml:id="i-59749bc759b69a87">
            <seg>
              Herr talman! Jag har varit politiskt verksam i Helsingfors under
              lång tid, och jag vet att många är de fastighetsägare i Helsingfors
              som svär långa eder över den borgerliga majoritet som för ett
              tiotal år sedan sålde ut det kommunala värmebolaget Birka Energi
              till Fortum. Det är just den försäljningen som har lett till att
              man har fått dessa hisnande prisstegringar på ungefär 50 procent
              i Helsingforssregionen. Det är klart att de är väldigt arga över
              att de har blivit svikna på det sättet av den borgerliga regeringen
              att inte staden själv har makten över sitt eget värmesystem inte
              har fjärrvärmesystemen i sin ägo.
            </seg>
            <seg>
              Men jag tror att de blir ännu mer besvikna när en ny borgerlig
              majoritet nu i riksdagen vägrar att ge dem möjligheter att faktiskt
              påverka sitt eget värmesystem och sin egen uppvärmning i huset.
              Det är ju det som händer nu. Om man nu säger att tredjepartstillträde
              är väldigt viktigt, varför väntar man inte då? Varför har man
              inte is i magen och väntar tills man kan ta fram ett förslag som
              fungerar, där man direkt kan införa ett system för att skapa riktig
              konkurrens i fjärrvärmenäten. I stället går man nu fram med en
              halvmesyr som ingen riktigt tror kommer att fungera.
            </seg>
            <seg>
              Det som kommer att hända nu är att man tar fram förslag som kommer
              att ha en väldigt liten inverkan på marknaden, och sedan måste
              man låta det sätta sig man kan ju inte riva upp ett system innan
              det ens har satt sig. Man måste sedan utvärdera hur systemet fungerar,
              precis som Björn Hamilton själv pratade om i talarstolen. När
              man väl gjort utvärderingen måste man ta fram ett nytt förslag
              och skicka ut det på ny remiss. Det kommer att ta oerhört lång
              tid, och under hela den tiden kommer fjärrvärmekunderna att sitta
              med överkostnader helt i onödan på grund av den borgerliga majoritetens
              svek i Helsingfors och den nya borgerliga majoriteten här i riksdagen
              som än en gång sviker Helsingforss fjärrvärmekunder.
            </seg>
            <seg>
              Jag tycker att det är ganska upprörande att man inte väljer att
              ta sitt ansvar redan här och nu och lägger fram ett förslag som
              faktiskt på allvar kan få en konkurrensfrämjande funktion i Helsingforssnätet.
            </seg>
          </u>
          <note type="speaker">
            Anf. 112 BJÖRN HAMILTON (m) replik:
          </note>
          <u who="bjorn_hamilton_a02230" xml:id="i-043fea05af89e36a">
            <seg>
              Herr talman! Jag tror till skillnad från Per Bolund att de privata
              företagen och även de kommunala monopolen kommer att följa den
              föreslagna fjärrvärmenämndens rekommendationer, för det är klart
              att det blir ett väldigt tryck på företagen att göra det om de
              har kommit till ett utslag. Man kan bara se vilket genomslag ett
              utslag från Allmänna reklamationsnämnden har, trots att det inte
              har någon direkt sanktion till följd.
            </seg>
            <seg>
              Jag återkommer till detta: Om nu marknaden nyttjarna och producenterna
              är så överens om att man vill lösa detta problem är jag säker
              på att man gör det också. Alla inser vi ju att fjärrvärme är viktigt,
              och det har Per Bolund också angett i sitt anförande. Det är oerhört
              viktigt för den framtida energiförsörjningen, framför allt i storstäder
              och i täta befolkningskoncentrationer, och vi ligger långt framme
              när det gäller fjärrvärme i Sverige. Vi ska leda den utvecklingen
              och vara ett gott exempel för omvärlden. Detta ligger också i
              regeringens satsning när det gäller klimatförändringar, miljö
              och så vidare framöver.
            </seg>
            <seg>
              Fjärrvärmeutvecklingen i Sverige är alltså viktig, och jag är
              övertygad om att man kommer att lösa de här problemen.
            </seg>
          </u>
          <note type="speaker">
            Anf. 113 JAN ANDERSSON (c):
          </note>
          <u who="jan_andersson_a74953" xml:id="i-25b4c2059357a15b">
            <seg>
              Herr talman! I hela den här debatten om fjärrvärmen kan man ledas
              att tro att fjärrvärme är ett gigantiskt problem. Men det är snarare
              så, och jag tror att vi bortom retoriken är överens om det, att
              fjärrvärmen är en väldig tillgång för Sverige och för den svenska
              klimatpolitiken.
            </seg>
            <seg>
              Ungefär 50 procent av uppvärmningen när det gäller lokala bostäder
              kommer från fjärrvärmen. Den absoluta majoriteten av fjärrvärmens
              värmekällor är icke-fossila. Någonstans kring 20 procent kommer
              från fossila bränslen. Det är ett oerhört bra facit för svensk
              fjärrvärme som måste sägas vara en framgångshistoria.
            </seg>
            <seg>
              Jag tror också att i det europeiska arbetet med att uppnå 2020-målsättningen
              så kommer svensk fjärrvärmekunskap att vara viktig för andra länder,
              och det är något vi har all anledning att vara stolta över.
            </seg>
            <seg>
              Samtidigt som detta sägs ska också sägas att förhållandet mellan
              kund och producent i fjärrvärmenäten är långt ifrån okomplicerat.
              Det är ju en typ av tekniskt monopol som vi har i ett system där
              man i princip bara har en leverantör att välja på. Därför har
              regeringen valt att lägga fram ett antal förslag för att stärka
              konsumenternas och kundernas ställning på marknaden.
            </seg>
            <seg>
              Vi vill öka transparensen när det gäller hur man sätter priset
              på fjärrvärmen för fjärrvärmekunderna. Det ska vara tydligt när
              man sätter sig i en förhandling vad det är som ligger till grund
              för begäran från våra fjärrvärmeföretag. Det är inte så att man
              ska ha prissättningsmodellerna i en hemlig mapp under bordet,
              utan den ska vara tillgänglig även för kunderna. Det ska vara
              på systemnivå.
            </seg>
            <seg>
              Vi kommer också att skärpa förhållandena när det gäller avtalstecknandet.
              Vi fastslår vilka viktiga delar som ska ingå i avtalet som självklarhet.
            </seg>
            <seg>
              Vi kommer att ändra lagen så att det blir tvingande för fjärrvärmeföretagen
              att sätta sig vid förhandlingsbordet om man genomför förändringar.
              Det gör de då så klart med de här uppgifterna, som jag pratade
              om tidigare, om hur priset ska sättas. Det är en viktig del. Man
              säger att det här är tandlöst, men det är en förändring mot tidigare.
              Det ger faktiskt en grund att stå på för att veta vad höjningar
              eller förändringar i pris och villkor beror på.
            </seg>
            <seg>
              Det användes ett antal begrepp från talarstolen här tidigare
              prisreglering, priskontroll och prisgarantier. Om det nu är så,
              vilket alla här vittnar om, att branschen är bekymrad över branschens
              rykte, är det då en självklarhet att staten ska kratsa kastanjerna
              ur elden för att stärka ryktet för fjärrvärmeföretagen? Jag tycker
              inte det. Vi har en tydlig signal till aktörerna på marknaden:
              Ta ert ansvar! Man ska inte kunna skylla ifrån sig på stat eller
              politik och säga: Nej, ni gör ingenting. Det här ansvaret ligger
              på marknadens aktörer.
            </seg>
            <seg>
              Förutom de åtgärder som jag nämnde tidigare ökad transparens
              och krav på att inställa sig till förhandlingar kommer vi att
              utreda tredjepartstillträdet, som kanske inte minst i den region
              som vi befinner oss i nu skulle kunna ha positiva effekter. Men
              vi behöver se över det här noggrant innan vi vidtar några åtgärder.
            </seg>
            <seg>
              Oppositionen får det att låta som att det bara är att ringa och
              beställa tid hos rörmokaren, skruva på en anslutning på ledningen
              och sätta dit en kokare för att koka varmvatten. Riktigt så enkelt
              är det inte.
            </seg>
            <seg>
              Låt oss göra det här på ett vettigt sätt. Jag tror att vi är
              överens om att det kan finnas positiva effekter av tredjepartstillträdet,
              men det måste ske på ett klokt sätt.
            </seg>
          </u>
          <note>
            Med detta, herr talman, vill jag yrka bifall till utskottsmajoritetens
            förslag till beslut och avslag på samtliga reservationer.
          </note>
          <note type="speaker">
            Anf. 114 PER BOLUND (mp) replik:
          </note>
          <u who="per_bolund_0a9708" xml:id="i-90ed0e40c0234eab">
            <seg>
              Herr talman! Jag tycker att det är intressant att titta på den
              låtsasmarknad som man nu försöker skapa av fjärrvärmemarknaden.
              Vi kan jämföra fjärrvärmemarknaden med till exempel elmarknaden.
              På elmarknaden har det skett en avreglering. Man har där som kund
              möjlighet att välja mellan alla leverantörer som finns på marknaden.
              Det är ett helt fritt val som man gör. Det är bara att lyfta telefonluren
              och säga att man vill ha en ny leverantör därför att elen är billigare,
              bättre och mer miljövänlig, därför att leverantören ger säkrare
              leveranser och har en trevligare hemsida eller vad man nu vill.
            </seg>
            <seg>
              Det är när man har fått en sådan marknad att man kan välja mellan
              olika leverantörer som man får en konkurrenssituation. Det är
              då man kan jämföra priser. Man kan göra ett medvetet val och välja
              mellan olika leverantörer som har olika prissättningar. Som fjärrvärmemarknaden
              är tänkt att fungera kan jag inte byta leverantör, utan jag blir
              tvungen att först förhandla med den enda leverantör som kan leverera
              värme till mig som ju sitter med all makt över systemet. Om det
              sedan, vilket är ganska troligt, leder till att vi inte kommer
              överens, ska jag vända mig till en medlingsinstans en medlingsinstans
              som inte har några som helst verktyg att sätta press på leverantörerna,
              som kommer att ha ganska små resurser att arbeta med och som enligt
              alla marknadsbedömare kommer att vara väldigt tandlösa. Det är
              att skapa en skenbild av en marknad i stället för att skapa en
              verklig marknad, som man har gjort på elsidan.
            </seg>
            <seg>
              Det skulle vara intressant att höra varför den borgerliga sidan
              väljer att gå fram med ett förslag som inte innebär en verklig
              konkurrens. I stället för att lägga fram de här skenförslagen
              skulle man ha kunnat vänta och ta fram ett förslag som medför
              en riktig konkurrens på fjärrvärmemarknaden, precis som man tidigare
              har gjort på elmarknaden.
            </seg>
          </u>
          <note type="speaker">
            Anf. 115 JAN ANDERSSON (c) replik:
          </note>
          <u who="jan_andersson_a74953" xml:id="i-d7f30c5fd41aed60">
            <seg>
              Herr talman! Det är en intressant jämförelse mellan elmarknaden
              och fjärrvärmemarknaden. I vissa delar kan jämförelsen göras och
              i andra kan den inte göras.
            </seg>
            <seg>
              Herr talman! När Per Bolund väljer att köpa el kan den köpas
              från till exempel Nissafors kraftverk som ligger i Nissan hemma
              i Halland. Men det är himla svårt för ledamoten Bolund att köpa
              fjärrvärme från avfallsverket i Halmstad som ju producerar fjärrvärme.
              Anledningen till det är att näten inte hänger ihop.
            </seg>
            <seg>
              När det gäller el har vi ett nationellt nät som hänger ihop från
              Haparanda till Smygehuk. Det är ganska enkelt att göra en marknad
              som gäller över hela landet. När det gäller fjärrvärme är det
              helt andra tekniska förutsättningar. Vi säger i betänkandet att
              vi ska utreda möjligheten när vi också utreder tredjepartstillträdet.
              Låt oss inte göra det så enkelt för oss att vi likställer elmarknaden
              med fjärrvärmemarknaden.
            </seg>
            <seg>
              När det gäller prisreglering är det lite intressant att höra
              den vokabulär som oppositionen använder. Jag har hört tre begrepp:
              priskontroll, prisreglering och statliga prisgarantier. Det är
              tre fullständigt olika begrepp. Vad är det man vill ha? Vill man
              ha priskontroll eller prisreglering?
            </seg>
          </u>
          <note type="speaker">
            Anf. 116 PER BOLUND (mp) replik:
          </note>
          <u who="per_bolund_0a9708" xml:id="i-853772d4fcb9c464">
            <seg>
              Herr talman! Jag kan börja med att svara på den sista frågan.
              Det enda begrepp som jag vet att jag har använt, och som jag använde
              också i mitt anförande, är prisprövning. Det är också det som
              marknadens parter frågar efter. De är besvikna över att regeringen
              inte går dem till mötes och faktiskt inför en prisprövning. De
              har nu i många år diskuterat sinsemellan men inte lyckats komma
              överens. Därför ber de staten att gå in och hjälpa dem för att
              kunna komma överens om ett system, men det vill regeringen tyvärr
              inte gå med på.
            </seg>
            <seg>
              Jag skulle vilja ställa en fråga till Jan Andersson som ju kommer
              från ett parti som säger sig värna miljön och sätta klimatet högt.
              Med de förslag som regeringen nu lägger fram i propositionen kommer
              det inte att gå att välja leverantör. Naturskyddsföreningen har
              tagit fram nya villkor för att miljömärka fjärrvärmen. Tycker
              då inte Jan Andersson att det vore lämpligt att ta fram ett förslag
              som gör det möjligt för konsumenterna att välja miljömärkt fjärrvärme
              i stället för fossil fjärrvärme, som vi har i Helsingfors på många
              ställen i dag?
            </seg>
            <seg>
              Helsingfors är ett typiskt exempel där det skulle kunna finnas
              förutsättningar för en fungerande marknad. Vi har sju olika leverantörer
              av värme. Värmen transporteras över kommungränser, mellan olika
              nät och mellan olika leverantörer. Självklart skulle det vara
              möjligt för en kund i Helsingfors att välja Vattenfall som leverantör
              i stället för exempelvis Fortum, bland annat för att de skulle
              kunna leverera miljömärkt fjärrvärme. Men den möjligheten förvägrar
              nu regeringen kunden genom att inte lägga fram tillräckligt långtgående
              förslag.
            </seg>
            <seg>
              Det skulle vara intressant att höra vad Jan Andersson tror att
              det får för konsekvenser miljömässigt. Det kommer ju inte att
              leda till en press, så att man ligger på för att genomföra en
              teknikutveckling av fjärrvärmen och helt och hållet går över från
              de fossila bränslena till ett förnybart energisystem. Det trodde
              jag ändå var vår gemensamma vision att uppnå. Det skulle vara
              intressant att höra.
            </seg>
          </u>
          <note type="speaker">
            Anf. 117 JAN ANDERSSON (c) replik:
          </note>
          <u who="jan_andersson_a74953" xml:id="i-83ce5d35bd5c1a91">
            <seg>
              Herr talman! Frågan om valmöjlighet ligger i utredningens uppdrag.
            </seg>
            <seg>
              När jag hör Per Bolund tala får jag nästan intrycket att i fjärrvärmesystemen
              är merparten fossila bränslen. Det är på marginalen vi har de
              fossila bränslena om vi ser på helheten.
            </seg>
            <seg>
              Jag tycker att det är bra att det här slås fast att det faktiskt
              är prisprövning som vi pratar om. Jag såg också att det nickades
              här. Prisprövning är nämligen något helt annat än prisreglering.
              Däremot låter det i retoriken som om det vore en reglering. Om
              man pratar som om det är en reglering tycker jag att man mycket
              noga ska överväga vad en prisreglering skulle innebära för fortsatt
              utbyggnad av fjärrvärmen.
            </seg>
            <seg>
              Vi känner igen retoriken från oppositionens sida i energifrågorna.
              Det ska vara billig energi samtidigt som vi ska minska energiåtgången.
              Vi har hört det på elsidan. Är det samma bild man försöker skapa
              på fjärrvärmesidan? Jag hoppas verkligen att det inte är det,
              men i retoriken tycker jag att det låter så ibland.
            </seg>
          </u>
          <note type="speaker">
            Anf. 118 MIKAEL OSCARSSON (kd):
          </note>
          <u who="mikael_oscarsson_b81cce" xml:id="i-2510f3380462ba88">
            <seg>
              Herr talman! Vi diskuterar i dag ett viktigt betänkande. Det
              är viktigt därför att fjärrvärme är en del i att minska de klimatpåverkande
              utsläppen och ställa om energisektorn.
            </seg>
            <seg>
              Svensk fjärrvärme har genomgått en expansiv period. I dag värms
              omkring hälften av alla bostäder och lokaler upp med fjärrvärme.
              Den totala användningen uppgick år 2006 till 47,5 terawattimmar.
              Den expansiva fasen är dock inte över. Planer finns att bygga
              ut och förtäta det redan befintliga nätet liksom att bygga ut
              nya nät på över hundra orter. Den utvecklingen är vi alla här
              väldigt glada över.
            </seg>
            <seg>
              För att kunna minska de klimatpåverkande utsläppen krävs åtgärder
              på bred front. Att ställa om uppvärmningen av bostäder, industrier
              och lokaler är en del i detta arbete. För att snabba på omställningen
              krävs investeringsstöd. Det är utan tvekan så att investeringsstöden
              har underlättat den snabba utbyggnaden av fjärrvärmen.
            </seg>
            <seg>
              På oppositionen låter det som att regeringen har tagit bort allt
              statligt stöd till fjärrvärme. Så är det dock inte. Vi har däremot
              tagit bort statligt investeringsstöd som har visat sig vara ineffektiva
              och kostnadsdrivande och ersätter dem i stället med stöd som ger
              bättre effekt till lägre kostnad. Det är precis så en ansvarsfull
              regering bör agera.
            </seg>
            <seg>
              År 2009 ska programmet Hållbara städer introduceras. Det är en
              satsning på 340 miljoner kronor under två år. Hur detta stöd ska
              utformas är under beredning. Under mandatperioden satsas också
              1,3 miljarder kronor på investeringsstöd till konvertering av
              bostadshus som går från direktverkande elvärme till fjärrvärme.
            </seg>
            <seg>
              Herr talman! Propositionen handlar framför allt om att stärka
              kunders ställning. För att uppnå detta föreslås bland annat en
              utökad redovisningsskyldighet för fjärrvärmeföretagen för att
              bland annat underlätta prisjämförelser mellan olika leverantörer.
              Uppgifter som berör prissättningen ska vara lättillgängliga för
              allmänheten, och transparensen ska öka.
            </seg>
            <seg>
              Därtill ska ett fjärrvärmeföretag vara skyldigt att förhandla
              om pris med kunden när han eller hon så begär. Om någon överenskommelse
              inte sluts ska medling av myndighet ske. Denna myndighet ska vara
              Energiinspektionen. Vidare ska fjärrvärmeföretag vara skyldiga
              att informera kunden då ändring av avtalet inträder som är till
              nackdel för kunden, och kunden ska då ha rätt att säga upp avtalet.
            </seg>
            <seg>
              Med dessa lagändringar hoppas vi att man ska slippa ta till nationella
              rekommenderade priser då det visat sig vara mycket svårt att genomföra.
            </seg>
            <seg>
              Ökad konkurrens av fjärrvärme är önskvärd och ett viktigt led
              i att pressa priserna som skiljer sig åt en hel del i landet.
              Som första steg i denna ambition föreslår vi att fjärrvärmeföretagen
              ska vara skyldiga att förhandla om tillträde till rörledningar
              med en aktör som vill sälja värme eller använda ledningarna för
              distribution av värme.
            </seg>
            <seg>
              Vidare ska frågan om det så kallade tredjepartstillträdet, det
              vill säga rätten för tredje part att få tillträde till rörledningarna,
              utredas liksom huruvida fjärrvärme bör skiljas från produktionen
              av den värme som distribueras genom ledningarna. Frågan om tredjepartstillträde
              är dock mycket komplicerad och måste utredas vidare innan en sådan
              rättighet kan ges.
            </seg>
            <seg>
              Det är utan tvekan så att de lagändringar som föreslås i propositionen
              kommer att stärka kundens ställning på fjärrvärmemarknaden.
            </seg>
          </u>
          <note type="speaker">
            Anf. 119 PER BOLUND (mp) replik:
          </note>
          <u who="per_bolund_0a9708" xml:id="i-bb70a0b19eeda912">
            <seg>
              Herr talman! Mikael Oscarsson lyckades i sitt korta anförande
              säga att de stödsystem som tidigare har funnits för att till exempel
              stödja fjärrvärme och på andra sätt minska klimatpåverkan var
              ineffektiva och att man ska ersätta dem med effektiva system.
              De utvärderingar som har gjorts av till exempel Klimat- och investeringsprogrammet,
              Klimp, har tvärtom visat att de systemen är väldigt effektiva,
              har en väldigt bra funktion och ger en stor miljöeffekt per satsad
              krona.
            </seg>
            <seg>
              Mikael Oscarsson sade också att den borgerliga regeringens nya
              alternativ, Hållbara städer, är under utveckling. Då tycker jag
              att det vore väldigt svårt att stå i talarstolen och säga att
              det skulle vara mer effektivt än vad det som man tog bort var.
              Om man inte ens har ett färdigt förslag är det svårt att är effektivt.
              Det återstår verkligen att se vad det får för konsekvenser och
              om det är ett effektivt system. Faktum kvarstår att det system
              som man tyvärr slopade och tog bort har visat sig vid utvärderingar
              vara just ett effektivt system.
            </seg>
            <seg>
              Sedan lyfter Mikael Oscarsson upp att man från fjärrvärmeleverantörerna
              ska vara tvungen att presentera vad man baserar sin prissättning
              på. Det är svårt att säga att det är negativt. Samtidigt är det
              väldigt svårt att se att det skulle få någon konsekvens. Om man
              nu som kund har tillgång till de beräkningsgrunder som fjärrvärmebolagen
              använder, vad ska man göra med de uppgifterna? Vad ska jag använda
              dem till? Jag har ingen möjlighet att välja någon annan leverantör
              om jag tycker att beräkningarna är åt skogen. Jag sitter ändå
              fast med samma leverantör som jag satt fast med från början.
            </seg>
            <seg>
              Att ha tillgång till data är aldrig negativt. Men det är inte
              någon lösning eftersom vi inte har någon möjlighet att välja på
              en fungerande marknad. Att bara leverera prisuppgifter och ställa
              krav på det tycker jag inte är någon form av lösning för att få
              tillgång till en fungerande marknad. Problemet är att informationen
              måste kunna användas. Använda den kan man göra bäst om man har
              en fungerande marknad där man kan välja mellan olika leverantörer.
            </seg>
          </u>
          <note type="speaker">
            Anf. 120 MIKAEL OSCARSSON (kd) replik:
          </note>
          <u who="mikael_oscarsson_b81cce" xml:id="i-9e650c8bfac73806">
            <seg>
              Herr talman! Låt mig först säga att det nu sker flera förbättringar,
              som du själv var inne på. Det blir en bättre transparens för prissättningen.
              Det är självklart att det är positivt. Det säger sig självt att
              det är mer positivt att ha dessa fakta än att inte ha dem.
            </seg>
            <seg>
              Det är också positivt för konsumenterna att man har tvungen att
              sätta sig vid förhandlingsbordet som producent och ändra avtalen.
              Det talas om att staten ska fixa det perfekta systemet. Det är
              klart att det system som nu föreslås inte är perfekt. Det kommer
              alltid att finnas förbättringspotential.
            </seg>
            <seg>
              Man måste sträva efter att parterna tar hand om det själva, eller
              hur Per Bolund? Är inte detta det rimliga?
            </seg>
          </u>
          <note type="speaker">
            Anf. 121 PER BOLUND (mp) replik:
          </note>
          <u who="per_bolund_0a9708" xml:id="i-31ad0001e8e1dce2">
            <seg>
              Herr talman! Att säga att det här förslaget har förbättringspotential
              var nog dagens understatement. Jag skulle vilja säga att potentialen
              är enormt stor.
            </seg>
            <seg>
              Frågan var varför staten skulle gå in. En anledning är väldigt
              tydlig. Aktörerna på marknaden har sett under lång tid att det
              inte fungerar. Vi har inte en fungerande marknad. Man har tillsammans
              försökt att lösa problemet. Man har försökt att sätta sig i ändlösa
              förhandlingar för att komma överens om ett system, men man har
              inte lyckats.
            </seg>
            <seg>
              Det är vad som gör att båda parterna, både de som säljer värmen
              och de som köper värmen, säger: Vi klarar inte det här själva.
              Vi behöver att staten går in och hjälper oss med en prisprövning.
            </seg>
            <seg>
              En annan anledning är att staten till skillnad från den enskilde
              villaägaren har tillgång till experter. Staten har tillgång till
              Energimyndigheten som har expertis på just energiområdet. Den
              har möjlighet att följa marknaden genom sin verksamhet. Den har
              också möjlighet att ha människor som har expertkunskaper och kan
              gå in och ta en diskussion med fjärrvärmebolagen.
            </seg>
            <seg>
              Den enskilda villaägaren har ingen som helst möjlighet att göra
              något sådant. Det finns ingen möjlighet att ställa upp samma resurser
              som villaägare som till exempel Vattenfall eller Fortum har. Det
              gör att funktionen att ha en förhandling blir enormt skev. Det
              måste också Mikael Oscarsson se.
            </seg>
            <seg>
              Att tvinga fram en förhandling mellan en villaägare och energibolaget
              Fortum blir ingen verklig förhandlingssituation. Det blir bara
              en skenförhandling. Tyvärr kommer även den medlingsinstans som
              man inför inte heller att ha någon verklig funktion. Det är framför
              allt på grund av att man inte har några som helst sanktionsmöjligheter.
            </seg>
            <seg>
              Även om man lyckas att få fram ett beslut om vilken inriktning
              man ska ha på prissättningen kommer det inte att finnas någon
              möjlighet att följa upp det och se till att energibolagen faktiskt
              följer rekommendationerna som kommer från nämnden. Man måste ändå
              se att det inte skapar en fungerande marknad.
            </seg>
          </u>
          <note type="speaker">
            Anf. 122 MIKAEL OSCARSSON (kd) replik:
          </note>
          <u who="mikael_oscarsson_b81cce" xml:id="i-c16eee7eea9fbeba">
            <seg>
              Herr talman! Per Bolund tycker att det är ett understatement
              att påstå att det inte är ett perfekt system som nu läggs fram.
              Men skulle en statlig reglering lösa alla problem? Jag är inte
              alls säker på det. Det finns väldigt stora problem kring detta
              som vi har pekat på i våra texter.
            </seg>
            <seg>
              Det är väldigt viktigt att påpeka att Sverige ser väldigt annorlunda
              ut. Vi har inte fjärrvärme i hela landet. Det är som förut påpekades
              här att det är helt annorlunda än med elmarknaden som hänger ihop
              från norr till söder. Här är det ett helt annat system.
            </seg>
            <seg>
              Det är inte konstigt att det är olika priser och olika kostnader
              för producenterna i olika delar av landet för att producera. Att
              tro att man enkelt skulle kunna sätta ett pris är att göra det
              väldigt lätt för sig.
            </seg>
            <seg>
              Vi utreder nu också frågan om tredjepartstillträde. Det är mer
              än vad ni förmådde när ert parti var med och stödde den förra
              regeringen. Man hade tolv år på sig, och inte ens en utredning
              om tredjepartstillträde kom till stånd.
            </seg>
            <seg>
              Nu utreds det, och vi försöker komma fram så att detta kan bli
              verklighet.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Vägtrafikens miljöanpassning
          </note>
          <note>
            Föredrogs
          </note>
          <note type="speaker">
            Anf. 123 ANNELIE ENOCHSON (kd):
          </note>
          <note>
            Herr talman! Trafikutskottets betänkande nr 10 handlar om vägtrafikens
            miljöanpassning. I betänkandet behandlas 31 yrkanden från 19 motioner
            som lämnades under den allmänna motionstiden.
          </note>
          <u who="annelie_enochson_a4d981" prev="cont">
            <seg>
              Om man tittar i EU:s officiella statistik ser man att transporternas
              andel av den totala energianvändningen uppgick till nästan 31
              procent år 2005. Av detta var vägtrafikens andel 82 procent. Ser
              man till transportsektorns andel av koldioxidutsläppen i Europa
              är det samma år drygt 27 procent. Av detta var vägtrafikens andel
              nästan 72 procent. Alltså är vägtrafikens miljöpåverkan betydande.
            </seg>
            <seg>
              I Sverige har vi beslutat att de övergripande transportpolitiska
              målet ska vara att säkerställa en samhällseffektiv och långsiktigt
              hållbar transportförsörjning för medborgarna och näringslivet
              i hela landet. I Sverige är situationen att transportsektorn står
              för över 40 procent av de svenska utsläppen av växthusgaser och
              att andelen ökar.
            </seg>
            <seg>
              Hur kan vi då jobba långsiktigt med att få ett hållbart samhälle
              och få ned utsläppen av växthusgaser? Här är förvaltarskapstanken
              viktig. Miljön och naturresurserna måste förvaltas ansvarsfullt
              så att goda livsbetingelser inte äventyras och så att kommande
              generationer också får del av dem.
            </seg>
            <seg>
              I betänkandet redovisas en del av de utredningar som regeringen
              har på gång och även vad som sker inom EU på detta område för
              att uppnå ett långsiktigt hållbart samhälle.
            </seg>
            <seg>
              Nämnas kan Klimatberedningens rapport som lämnades i mars i år.
              Där har man redovisat en handlingsplan för att kunna uppnå de
              av EU och Sverige antagna klimatmålen till 2020. Dessa mål innebär
              att man ska minska växthusgaserna med minst 20 procent jämfört
              med år 1990 och att man ytterligare ska förbättra energieffektiviteten
              med 20 procent samt öka andelen av förnybar energi till 20 procent
              av de totala energikällorna och andelen biobränsle till 10 procent
              på motorbränslemarknaden inom hela EU.
            </seg>
            <seg>
              Energieffektivitetsutredningen har i ett delbetänkande den 11
              mars i år identifierat ett 30-tal möjliga styrmedel för att energieffektivisera.
              Till detta kan nämnas det samarbete som tillkännagavs i mars mellan
              svensk fordonsindustri och svensk kraftindustri för att gemensamt
              utveckla och ta fram nästa generations miljöbilar. På lokalt plan
              kan också nämnas det positiva samarbete som även det inleddes
              i mars om stolpar för laddning av elbilar och elhybridfordon i
              Helsingforss stad mellan staden, Fortum och Toyota.
            </seg>
            <seg>
              Med denna korta introduktion vill jag överlämna betänkandet till
              kammaren och ledamöterna för debatt.
            </seg>
          </u>
          <note type="speaker">
            Anf. 124 IBRAHIM BAYLAN (s):
          </note>
          <u who="ibrahim_baylan_097896" xml:id="i-d91776b26cd2ba5c">
            <seg>
              Herr talman! Låt mig börja med att yrka bifall till reservationerna
              4 och 5 från Socialdemokraterna. Vi står naturligtvis bakom alla
              våra reservationer men för tids vinnande nöjer vi oss med detta.
            </seg>
            <seg>
              Herr talman! Vi står inför en jätteutmaning. Vi har i dag en
              situation där koldioxidutsläppen visserligen i genomsnitt sjunker
              från varje fordon som körs på våra vägar, men de totala utsläppen
              ökar ändå därför att trafiken ökar.
            </seg>
            <seg>
              Sverige har på många sätt varit ett föregångsland under de senaste
              15 åren när det har handlat om att göra någonting åt de miljöfarliga
              utsläpp vi har från vårt boende och det sätt vi producerar energi
              på med mera. Det finns dock ett område som är ett undantag, nämligen
              transportsystemet. Transportsystemet har visat sig vara en svår
              nöt att knäcka när det handlar om att få ned utsläppen.
            </seg>
            <seg>
              Socialdemokraterna anser att vi måste bryta vägtrafiksektorns
              beroende av olja. Detta måste ske genom ett brett arbete för effektivare
              transporter och ökad produktion av förnybara drivmedel men också
              genom en övergång till en fordonspark som inte enbart är hänvisad
              till fossila bränslen. Vårt mål är att hälften av fordonen ska
              gå på förnybara biobränslen fram till 2010.
            </seg>
            <seg>
              Det här kräver en medveten politik en politik som är kraftfull
              och där viljan är tydlig. Det handlar om allt ifrån att öka låginblandningen
              av biodrivmedel från 5 till 10 procent till att bygga ut kollektivtrafiken
              och modernisera densamma och att införa olika typer av incitament
              som gör att samåkning och andra sätt att transportera sig tillsammans
              blir mer attraktivt.
            </seg>
            <seg>
              Det handlar också naturligtvis om att se till att vi stärker
              den svenska bilindustrin och dess förmåga att konkurrenskraftigt
              ta fram fordon som är bränslesnåla och som minskar utsläppen i
              vårt samhälle.
            </seg>
            <seg>
              Vi menar också att man måste vara beredd att använda skatteverktyg
              för att på olika sätt se till att människor gör rätt. Människor
              vill ju göra rätt. De vill ta ett ansvar för miljön och framtiden.
              Därför måste vi också ge dem rimliga möjligheter att göra detta,
              och då måste vi också se över vår beskattning inom den här sektorn.
            </seg>
            <seg>
              Vi menar också att det krävs att man möjliggör för de människor
              som i dag har gamla fordon som går på bensin att konvertera dem.
              Vi måste se till att de utan att behöva göra en investering på
              250 000300 000 kronor för att köpa en ny bil faktiskt också kan
              efterkonvertera sin. Det här kräver inte bara att man gör det
              lagligt möjligt utan också kanske stöttar i form av en del ekonomiska
              subventioner. I dag är den enda subvention som finns den som går
              till köp av nya bilar. Det kan väl vara bra, men det gör att det
              bara är den som redan har råd att köpa en ny bil för 250 000300
              000 kronor som kan ta del av detta. Vi tycker att det är orättvist
              av både fördelningsskäl och miljöskäl.
            </seg>
            <seg>
              Herr talman! Vi har nu snart avverkat två riksdagsår av mandatperioden.
              Vi har en borgerlig regering som visserligen nu för tiden retoriskt
              låter förstå att miljöfrågan är viktig. Men i praktiken har oerhört
              lite hänt.
            </seg>
            <seg>
              När jag läser igenom betänkandet slås jag inte minst av den uppföljning
              som Sika har gjort av de transportpolitiska målen. Sika skriver
              att transporterna utgör viktiga källor till miljöfarliga utsläpp.
              Lite längre ned skriver man att etappmålet om koldioxid från transporter
              inte kommer att nås utan ytterligare kraftfulla åtgärder och att
              utsläppen från godstransporter på väg uppvisar den sämsta utvecklingen
              av klimatpåverkan.
            </seg>
            <seg>
              Herr talman! När det kommer en sådan utvärdering kan man ju tänka
              sig att regeringen skulle vidta de kraftfulla åtgärder som Sika
              pekar på och menar skulle behövas för att nå målen. Men nej, vad
              regeringen gör är att i stället be Sika titta över och revidera
              målen! Man kan säga att det är väldigt lite konkret som har hänt
              sedan regeringen tillträdde. Visserligen tillsatte man en klimatberedning
              där man tillsammans över blockgränserna skulle ta fram ett antal
              konkreta åtgärder för att åtgärda koldioxidutsläppen, få ned dem
              och göra Sverige till ett föregångsland. Klimatberedningen tog
              sin uppgift på allvar. Man försökte komma överens om gemensamma
              mål men också om åtgärder för att nå de målen. Och de hann inte
              mer än bli klara innan statsminister Fredrik Reinfeldt avfärdade
              alltihop som orealistiskt.
            </seg>
            <seg>
              Herr talman! Om vi ska kunna göra någonting åt detta, som är
              en av de största frågorna i vår tid, och se till att vi har ett
              transportsystem som kan bli klimatsmart duger det inte att säga
              åt människor att de får stanna hemma eller ställa bilen. Det krävs
              en politik som ger människor alternativ och möjlighet att ta ett
              ansvar. Hittills har vi inte sett någonting.
            </seg>
            <seg>
              Tyvärr är inte infrastrukturministern här i dag och kan delta
              i debatten. Jag kan också ha en viss förståelse för det. Hon har
              snart suttit i två år, och det har inte hänt särskilt mycket.
              Det hänvisas till en del utredningar. En försenad infrastrukturproposition
              är väl det enda konkreta vi har sett hittills. Jag tycker att
              det är synd.
            </seg>
            <seg>
              Vi är ganska överens i trafikutskottet om att någonting borde
              göras, och det kommer säkert att låta så sedan också. Jag tror
              att det finns väldigt goda föresatser, men så länge regeringen
              drar benen efter sig och så länge finansministern säger att satsningar
              på järnväg och spårbunden trafiken inte är lönsamt utan att det
              är vägarna som gäller spelar det nästan ingen roll vad trafikutskottet,
              eller för den delen infrastrukturministern, säger. Jag tycker
              att det är synd. Jag tycker nämligen att det borde vidtas konkreta
              åtgärder. Jag saknar dem.
            </seg>
            <seg>
              Jag saknar en regeringspolitik som gör någonting åt utsläppen
              från transportsektorn. Jag har inte sett den hittills, och tyvärr
              ser det inte heller ut som om vi får se den. Det ser tyvärr ut
              som om det är vad statsminister Fredrik Reinfeldt och finansminister
              Anders Borg säger som gäller. Då verkar det inte bli annat än
              koldioxiddrivande tomsnack från regeringens sida när det handlar
              om att åtgärda de klimatproblem vi har.
            </seg>
            <seg>
              Vi skulle behöva investeringar i kollektivtrafik. Vi skulle behöva
              investeringar i smartare teknik. Vi skulle behöva investeringar
              i klimatsmartare infrastruktur. Hittills har ingenting hänt. Det
              är förlorade år. Det är tråkigt att konstatera. De aviseringar
              som regeringen hittills har gjort pekar inte direkt på att vi
              kommer att få ett klimatsmart transportsystem så länge vi har
              en borgerlig regering. Det verkar tvärtom vara så att vi ska fortsätta
              att vara fossilberoende. Man bryter inte oljeberoendet, och därmed
              försitter man en chans och förslösar tid. Sverige har råd, och
              Sverige kan mycket bättre än vad Sverige gör i dag.
            </seg>
          </u>
          <note type="speaker">
            Anf. 125 PETER PEDERSEN (v):
          </note>
          <u who="peter_pedersen_0f4dae" xml:id="i-eecce038764171d9">
            <seg>
              Herr talman! Det här betänkandet har rubriken Vägtrafikens miljöanpassning
              . Vänsterpartiets motion från i höstas heter Miljöanpassad vägtrafik
              . Man kan konstatera att det är en slående likhet. Jag kan också
              konstatera att vår motion kom först.
            </seg>
            <seg>
              Herr talman! Vänsterpartiet har skrivit en omfattande motion
              som handlar om att vi ska försöka miljöanpassa vägtrafiken. Vi
              har 28 yrkanden. Riksdagen fungerar på det sättet att ju mer detaljerad
              man är, desto mer uppstyckad blir motionen. Jag har räknat till
              att ett antal av de här 28 yrkandena har kommit till trafikutskottet,
              något har kommit till utrikesutskottet, några till miljö- och
              jordbruksutskottet, andra till skatteutskottet och ytterligare
              några till finansutskottet. Det gör att det är svårt att ha en
              sammanhållen politik, åtminstone när man ska diskutera här. Vi
              har en sammanhållen politik även om den råkar hamna i olika utskott
              för behandling. I slutändan kan man hoppas att man får en helhetssyn
              på detta.
            </seg>
            <seg>
              Jag tycker att vi har gjort ett bra arbete i trafikutskottet.
              Vi har haft ett antal utfrågningar. Vi har tagit fram en forskningsrapport
              som heter Förnybara drivmedels roll för att minska transportsektorns
              klimatpåverkan .
            </seg>
            <seg>
              I den rapporten, i utfrågningen och även i faktaunderlaget i
              betänkande ges det väldigt mycket information om transportsektorn.
              Tyvärr kommer det väldigt lite politik ut från den borgerliga
              regeringen. Den första meningen under rubriken Bakgrund är korrekt
              och mycket allvarlig. Det är majoriteten som skriver så här på
              s. 7: När kol, olja, naturgas och andra fossila bränslen förbränns
              frigörs den koldioxid som har legat bunden i jordskorpan och förs
              upp i atmosfären. Koldioxid är den viktigaste av de växthusgaser
              som påverkar världens klimat genom en ökad växthuseffekt.
            </seg>
            <seg>
              Då är frågan: Har regeringen någon politik som tar det här på
              allvar? Jag vill hävda att så inte är fallet. Det är inte speciellt
              länge sedan man kunde höra moderata företrädare säga att transporter
              inte var något problem. Jag vill hävda att transporter är ett
              problem, inte minst när så stor del av de transporter vi har sker
              med drivmedel som hela tiden ökar växthuseffekten. Att då hävda
              att det inte är något problem är ett väldigt märkligt ställningstagande
              som man nu alltmer sällan hör som tur är. Den diskussionen kan
              man föra när det gäller alla transportslag, men framför allt när
              det gäller biltrafiken och flygtrafiken är det är märkligt att
              man inte ser det tydliga sambandet och också vidtar nödvändiga
              åtgärder.
            </seg>
            <seg>
              Det är också trist att när en enig klimatberedning med representanter
              från alla partier kommer fram med väldigt radikala, långtgående
              och strategiskt viktiga slutsatser om vad som bör göras går statsministern
              samma dag eller dagen efter ut och avfärdar detta som orealistiskt.
              Han desavouerar hela Klimatberedningens arbete, och inte minst
              de borgerliga ledamöterna där.
            </seg>
            <seg>
              I den här forskningsrapporten finns det en bilaga från den utfrågning
              vi hade. Man kom fram till ett antal slutsatser. Jag ska bara
              läsa en: För att nå tvågradersmålet är det nödvändigt med teknikeffektivisering,
              koldioxidneutral energi och att dagens snabba ökning av vägtransporter
              och flygresande bryts. Vi delar den uppfattningen, och därför
              yrkar jag bifall till reservation 1 som Vänstern och Miljöpartiet
              har gemensamt. Där pekar vi på vikten av att man lyfter fram detta
              med energieffektivisering inom transportsektorn.
            </seg>
            <seg>
              Det duger inte att bara prata om exempelvis miljöbilar, utan
              man måste också börja titta på och ta fram styrmedel som främjar
              en ökad energieffektivitet hos de fordon som kallas miljöfordon.
              Man kan diskutera det begreppet för övrigt, men nu säger vi miljöbil.
              Det är inte bra att ha en utveckling där man har alltför bränsleslukande
              bilar. Man har tagit fram modeller som är betydligt mer snåla
              än de som har funnits tillgängliga hittills.
            </seg>
            <seg>
              Var finns den borgerliga politiken? Man kan nu luta sig tillbaka
              på en energieffektivitetsutredning som kom med sitt betänkande
              under våren med en rad olika intressanta förslag som man hänvisar
              till i betänkandet. Men var finns den borgerliga regeringspolitiken
              utifrån det här? Man kan alltid hävda att det pågår en utredning
              och en beredning. Det är standardsvaret i alla frågor. Vi hoppas
              att det kommer ut någon typ av politik med några faktiska åtgärder
              i rätt riktning som kan ta till vara de kunskaper som redan finns.
              Man behöver alltså inte bereda och utreda vidare. Det finns kunskaper.
            </seg>
            <seg>
              I den här debatten vill jag också framföra att det finns ett
              bra underlag som man som intresserad allmänhet och specialintresserad
              politiker kan titta i. Det handlar om vilka drivmedel man bör
              satsa på i framtiden. I den här forskningsrapporten sägs det väldigt
              tydligt att den första generationens biodrivmedel inte är långsiktigt
              hållbara. Att framställa etanol av vete och majs är inte långsiktigt
              hållbart, utan det krävs en andra generationens drivmedel.
            </seg>
            <seg>
              Det är en viktig diskussion att föra i den debatt vi har just
              nu där det framställs som om all användning av biodrivmedel är
              förkastlig. Då måste man fråga sig vad som är alternativet. Jo,
              det är att vi går tillbaka till det fossila alternativet, vilket
              jag och Vänsterpartiet hävdar är betydligt värre. Den första generationens
              biodrivmedel är faktiskt att föredra jämfört med att fortsätta
              att köra på fossilspåret. Det är och förblir en återvändsgränd
              som vi inte har möjlighet att gå tillbaka till.
            </seg>
            <seg>
              Jag återkommer till den första meningen. Vi tar upp lagrad koldioxid
              som har legat i jorden i miljoner år, bränner upp den och ser
              till att den kommer ut i atmosfären igen. Det är en väldigt kortsiktig
              och korkad politik som vi helt enkelt inte kan ägna oss åt längre.
            </seg>
            <seg>
              Herr talman! Vi har också efterfrågat en mer stringent definition
              av vad som är en miljöbil. Det finns ett antal olika varianter
              på definitioner av vad som är en miljöbil. Det finns också lokala
              varianter. Vi tror att det skulle vara en klar fördel för hela
              diskussionen om vad som är en miljöbil och hur vi ska se på miljöbilsbegreppet
              i framtiden. Olika organisationer, Vänstern och Miljöpartiet ställer
              krav på att vi också måste utveckla kraven så att vi inte en gång
              för alla förklarar vad som är en miljöbil och sedan är nöjda.
              Vi måste skärpa kraven hela tiden. Då är det en fördel om man
              åtminstone börjar med att hitta en gemensam definition.
            </seg>
            <seg>
              Vi kan inte ha en definition när det gäller hur man ska ta ut
              trängselskatt, en annan när det gäller förmånsbeskattning och
              en tredje när man tittar på miljöbilar i Göteborg, till exempel.
              Det blir väldigt förvirrande för de människor som känner att de
              vill göra någonting för klimatet och försöker skaffa sig en miljöbil.
              Då är det en klar fördel om man känner till definitionen och vet
              vad som gäller, åtminstone något år framåt.
            </seg>
            <seg>
              Det finns också anledning att poängtera att när vi i riksdagen
              antog den så kallade pumplagen, som gick ut på att vi skulle försöka
              säkerställa att det fanns en infrastruktur med förnybara drivmedel
              runt om i landet, sköts det till extra pengar för att man skulle
              kunna möjliggöra även biogasalternativet. Då kan man fråga sig
              om pumplagen har levt upp till det eller om den har misslyckats.
              Många tecken tyder på att den åtminstone delvis har blivit ett
              misslyckande. Vi kan konstatera att etanol har blivit väldigt
              dominerande.
            </seg>
            <seg>
              Då finns det kanske anledning att göra en utvärdering och fundera
              på om det finns anledning att se över pumplagen och göra justeringar
              så att vi kan uppnå teknikneutralitet och så att vi inte dödar
              ett antal alternativ och bara gynnar ett alternativ, nämligen
              etanol. Vi måste försöka hålla flera bollar i luften samtidigt,
              för det finns inte någon enda vägens politik, utan vi måste upprätthålla
              ett antal alternativ som är intressanta för framtiden. Sedan får
              framtiden utvisa vad som vinner i slutändan.
            </seg>
            <seg>
              Nu har vi en ordning som, som jag ser det, riskerar att slå ut
              biogasalternativet på bilsidan, vilket skulle vara mycket olyckligt
              eftersom det sannolikt är det bästa alternativet, i alla fall
              av dem man känner till i dag om man inte kan få fram ren eldrift.
            </seg>
            <seg>
              När det gäller plug-in -hybrider, som också nämns här, är det
              viktigt att poängtera att de nog är bra under förutsättning att
              batterierna laddas med grön el, alltså inte el som kommer från
              kärnkraft, kolkraft eller någonting sådant utan faktiskt helst
              kommer från förnybar energi. Inte minst är det viktigt om vi tar
              det i ett globalt perspektiv. Om vi har miljontals bilar som ska
              laddas över natten kommer det att gå åt mycket el, och då är det
              bra om den kommer till stånd på ett miljövänligt sätt.
            </seg>
            <seg>
              Det finns mycket att säga i den här frågan. Jag skulle vilja
              att ni från den borgerliga sidan med det här fina faktaunderlaget
              också presterar lite politik och inte bara hänvisar till utredningar,
              att beredning pågår och så vidare. Om ni tar den första meningen,
              som jag nu har läst upp två gånger, på fullt allvar är det nu
              hög tid att ta ansvar och komma fram med konkreta förslag.
            </seg>
            <seg>
              Frågan består: Finns det en spricka på den borgerliga sidan,
              där de som sitter i regeringen har en annan syn än riksdagsmajoriteten
              vad gäller satsningarna på till exempel väg och järnväg eller
              om de synpunkter och förslag som Klimatberedningen har kommit
              fram till är rimliga och väl avvägda eller bara kan avfärdas?
              Statsministern och, tror jag, även finansministern har avfärdat
              dem. Jag skulle väldigt gärna vilja ha svar på det.
            </seg>
            <seg>
              För tydlighetens skull yrkar jag återigen bifall till reservation
              1.
            </seg>
          </u>
          <note type="speaker">
            Anf. 126 KARIN SVENSSON SMITH (mp):
          </note>
          <note>
            Herr talman! Från Miljöpartiets sida yrkar vi bifall till reservation
            nr 1 och nr 10.
          </note>
          <u who="karin_svensson_smith_1f3fb3" prev="cont">
            <seg>
              Det finns ingen sektor i det här samhället som är så beroende
              av oljan som transportsektorn. Trots att antalet miljöbilar har
              ökat kommer 96 procent av energin inom transportsektorn från fossila
              bränslen. Vägverket lade alldeles nyligen fram en rapport om vad
              som har hänt det senaste året, och man kunde peka på positiva
              trender. Andelen miljöbilar ökade, och för första gången var det
              faktiskt också så att energiförbrukningen genomsnittligt i de
              nyförsålda bilarna var något lägre än året innan.
            </seg>
            <seg>
              Men båda de här positiva faktorerna förtas av det faktum att
              trafikvolymen ökar. Det gör att det sammantaget är 2 procent mer
              utsläpp av växthusgaser från trafiken 2007 jämfört med året innan.
            </seg>
            <seg>
              Lastbilstrafiken har ökat. Man kan säga att det är all-time-high
              på många sätt, när det gäller både andelen försålda lastbilar
              och tonkilometer egentligen vilket sätt man än räknar på.
            </seg>
            <seg>
              Vad är det vi får för det här? Man säger ju att mer transporter
              ger mer tillväxt som ger mer utveckling. Och så kan det väl vara
              om det är rätt transporter. Men om man benar upp det lite grann:
              Vad är det för sorts transporter som ökar?
            </seg>
            <seg>
              Jo, mycket av den fisk vi äter här i Norden är fångad runt omkring
              Norden det är atlantisk fisk. Men mycket av den har åkt iväg till
              Asien för att rensas, och sedan kommer den tillbaka och säljs
              i EU.
            </seg>
            <seg>
              Den största importprodukten volymmässigt från Spanien till Sverige
              är sand, som vi använder som kattsand här.
            </seg>
            <seg>
              Glass vi äter, till exempel Magnumglassen, kan många gånger vara
              tillverkad i Italien och hitkörd med lastbil.
            </seg>
            <seg>
              Keso tillverkades förr på alla mejerier. Nu tillverkas all Keso
              i Norden på mejeriet i Skövde, och sedan körs den runt med lastbil
              till alla som vill ha Keso.
            </seg>
            <seg>
              Det här är inte möjligt att upprätthålla. Det är helt vansinnigt
              och måste prisas bort helt enkelt, om vi ska klara klimatmålen.
              Det här är inte välfärd. Det är inte utveckling. Det är vansinne.
            </seg>
            <seg>
              Hur ska man då göra? Ja, punkt nummer ett är att ta bort subventioner
              som upprätthåller användningen av fossila bränslen. Det borde
              alla, oavsett vad man har för ekonomisk, ideologisk eller politisk
              uppfattning, tycker jag, kunna vara överens om. Det är inte rimligt
              att vi med skattemedel understöder användningen av fossila bränslen.
              Det är faktiskt det vi indirekt gör när vi har ett avdragssystem
              som premierar bilåkande framför kollektivtrafik. Det är det vi
              gör när vi låter människor parkera utan att betala vad markytan
              egentligen kostar om den skulle användas till något annat. Det
              är faktiskt det vi gör med många andra system också, på både nationell
              och kommunal nivå.
            </seg>
            <seg>
              Det andra vi borde göra är att titta över EET-strategin, som
              de olika trafikverken har kommit överens om som sitt bidrag och
              sin strategi för att nå klimatmålet och övriga miljömål. Det är
              alltså Vägverket, Banverket, Naturvårdsverket och några till som
              har formulerat denna strategi tillsammans. Läser man denna intressanta
              strategi, vilket vi får tillfälle att göra lite närmare på världsmiljödagen,
              då den ska presenteras i Förstakammarsalen av Ingemar Skogö, ser
              man att de föreslår att vi ökar miljörelaterade skatter så att
              de sammantaget inbringar 15 miljarder per år. Det bedömer de vara
              nödvändigt för att vi ska klara klimatmålen inom transportsektorn.
            </seg>
            <seg>
              Ibland blir det en diskussion här det har det varit väldigt mycket
              om bränslen, och jag välkomnar den diskussionen. Det är väldigt
              viktigt, när vi gör om och lämnar fossilbränslesamhället, att
              vi inte gör fel och går in i återvändsgränder.
            </seg>
            <seg>
              När det gäller pumplagen, som har varit mycket diskuterad här
              och där Miljöpartiet har fått kritik, skulle jag vilja säga att
              syftet med den var att visa att man inte kan fortsätta ett hundraprocentigt
              beroende av fossila bränslen. Vi måste ha alternativ. Det måste
              erbjudas förnybara drivmedel på åtminstone de 65 procent största
              mackarna i det här landet.
            </seg>
            <seg>
              Nu är det dags att ta nästa steg och säga att det inte är så
              att olja ska ersättas av ett annat drivmedel. Det finns inget
              allena saliggörande i den här branschen. Mycket av den kritik
              som riktats mot etanol är sakligt grundad och riktig. Det finns
              etiska betänkligheter mot att använda det som annars skulle kunna
              vara mat. Det kan i alla fall inte jag försvara. Att ta bort områden
              med rik biologisk mångfald och odla bränsle på den kan heller
              ingen sann miljövän tycka är en klok idé.
            </seg>
            <seg>
              Däremot biogas, som vi skriver om i det här betänkandet, står
              inte i någon etisk konflikt, och det står heller inte i konflikt
              med biologisk mångfald.
            </seg>
            <seg>
              Men det är inte i första hand fråga om att byta bränsle. Det
              finns varken ett bränsle eller många bränslen sammantagna som
              kan fylla den funktion som fossila bränslen spelar i dagens samhälle.
              Vi måste vara klara över det och se sanningen i vitögat. Vi måste
              minska energianvändningen totalt sett inom transportsektorn. Det
              är delvis också det som EET-strategin handlar om. Vi måste bli
              smartare och använda väg, järnväg och sjöfart i kombination för
              godstransporter. Vi måste använda cykel- och gångtrafik för att
              ersätta många av de löjligt korta bilresorna. Vi måste också se
              till att framtidens transporter inte bara uppfyller klimatkraven
              utan också övriga miljökrav.
            </seg>
            <seg>
              Reservation nr 10, som jag yrkat bifall till, handlar om dubbdäcken.
              Den grundar sig på det faktum att det varje vinter blir ökade
              partikelhalter. Ökningen är särskilt tydlig i storstäderna och
              en av anledningarna till att man överskrider miljökvalitetsnormerna
              för partiklar. Det har att göra med dubbdäck som är förbjudna
              i många andra länder. Vi menar att man i första hand ska använda
              vinterdäck. De kan ha samma goda trafiksäkerhetseffekt. Bara med
              något enstaka undantag, i form av dispens, ska man kunna ha kvar
              dubbdäcken. Vi måste låta barns och andras hälsa gå före. Det
              bästa sättet att minska olycksrisken när det är halt är att lätta
              på gaspedalen och köra långsammare.
            </seg>
            <seg>
              Detta för mig över till nästa sak. Jag är inte precis den som
              drar sig för att kritisera regeringen när jag tycker att det är
              befogat. Nu tänkte jag emellertid säga något positivt. Det handlar
              om vägmärken. Jag vet inte om det observerats i kammaren, men
              vi hade en diskussion tidigare om jämställdhet och transporter
              där vi bland många andra yrkanden ansåg att Vägverket borde få
              i uppdrag att se över trafikmärkena så att både män och kvinnor
              återspeglades på dem. Vi hade nämligen noterat att alla som gör
              något på trafikmärkena, vägarbete eller annat, är män, medan kvinnor
              är passiva eller på sin höjd håller ett barn i handen.
            </seg>
            <seg>
              Detta återspeglar inte hur vi beter oss i trafiken. Särskilt
              när det gäller gång- och kollektivtrafik är kvinnorna överrepresenterade
              medan männen är överrepresenterade när det gäller flyg och bilkörning.
              Nu har regeringen gett Vägverket i uppdrag att byta ut en del
              av dessa Herr Gårman-skyltar till Fru Gårman, och det tycker jag
              att regeringen ska ha en eloge för. Det är nog det enda positiva
              jag har att säga om deras politik på transportområdet.
            </seg>
            <seg>
              Man skulle kunna hoppas att detta med Fru Gårman blir en start,
              att kvinnor inte bara ska få synas på trafikskyltarna utan att
              också de värderingar och beteenden som kvinnor har, och som genomsnittligt
              skiljer sig från männens, mer avspeglade sig i hur politiken utformas
              av regeringen.
            </seg>
            <seg>
              Det smartaste sättet att spara energi i transportsektorn är genom
              att fler åker tillsammans, att vi åker kollektivt. Kollektivtrafiken
              bör få ersätta en del av de resor som nu sker i en bil på ett
              ton plåt eller mer och som i genomsnitt transporterar 1,7 personer
              varje gång den är ute i trafiken. Att åka tillsammans i buss,
              trådbuss, pendeltåg, spårvagn eller järnväg är det helt överlägsna
              sättet att minska energianvändningen i transportsektorn. Men det
              lär vi få återkomma till vid ett senare tillfälle.
            </seg>
          </u>
          <note type="speaker">
            Anf. 127 ELIZA ROSZKOWSKA ÖBERG (m):
          </note>
          <u who="eliza_roszkowska_oberg_840edd" xml:id="i-94ea82bd768a9d51">
            <seg>
              Herr talman! Världen förändras varje dag. Många förändringar
              är bra. Tack vare forskningen och utvecklingen kommer till exempel
              nya läkemedel som botar våra sjukdomar, och vi lär oss mer och
              mer om oss själva och om världen omkring oss. Men vi påverkar
              vår planet även på ett negativt sätt genom att förstöra miljön.
            </seg>
            <seg>
              Transportsektorn står för en tredjedel av koldioxidutsläppen.
              Trots att vi vet det vill vi fortfarande resa och se världen,
              åka till jobbet eller skolan, hämta barn på dagis och helt enkelt
              ha frihet att förflytta oss.
            </seg>
            <seg>
              Hur kan vi förena våra behov med vår planets behov? Ett sätt
              kan vara att aktivt använda ny teknik och den teknologi som kommer
              genom forskning och utveckling. Regeringen inser att forskning
              och utveckling är oerhört viktigt i vår strävan att minska belastningen
              på miljön, både i Sverige och globalt. Budskapet är enkelt: Sverige
              ska vara bäst på miljöteknik.
            </seg>
            <seg>
              Medan den allmänna debatten om vägtrafikens miljöpåverkan framför
              allt handlar om hur etanol ska odlas kommer en ny spännande lösning.
              Den kommer tyst och utan avgaser. Jag talar om elbilen. Det som
              mest imponerar på mig är hur energieffektiva elbilar är. Med eldrift
              får man en total verkningsgrad på 7090 procent. Detta ska jämföras
              med till exempel dieselbilens 17 procent. Det betyder att man
              med eldrift kan köra tre fyra gånger längre per insatt energi.
            </seg>
            <seg>
              Kritiker säger att man bara kan köra korta sträckor. Sveriges
              personbilar körs i genomsnitt 40 kilometer per dag, och med dagens
              teknik kan en elbil köras 5080 kilometer per laddning. Det skulle
              täcka in de flesta av svenskarnas alla resor. I USA finns även
              en modell som enligt tillverkaren kan köras upp till 35 mil på
              en laddning, alltså 350 kilometer på en laddning.
            </seg>
            <seg>
              Herr talman! Jag är helt övertygad om att vi väldigt fort skulle
              lära oss att ladda våra elbilar, på samma sätt som vi kommer ihåg
              att ladda mobiltelefonen, laptoppen och tandborsten. Det är bäst
              om man laddar elbilen med så kallad grön el. Det finns ett stort
              utbud av förnybar energi vattenkraft, vindkraft, solceller och
              kraftvärme med biobränsle. Redan i dag är 90 procent av elproduktionen
              i Sverige koldioxidfri. Här måste jag betona ett intressant faktum
              och återge vad miljöforskaren Per Kågesson sagt, nämligen att
              det är mer energieffektivt att använda biomassa för att producera
              el och ladda plug-in -bilar än att producera flytande bränsle
              från biomassa.
            </seg>
            <seg>
              Fortfarande krävs emellertid forskning innan elbilen blir en
              del av vår vardag. Det är spännande med det samarbetsprojekt som
              startades i mars mellan staten, svenska biltillverkare och energiföretag
              och som ska resultera i svenska plug-in -modeller. Regeringen
              satsar 240 miljoner kronor på miljöinriktad fordonsforskning.
              Energimyndigheten stöder projektet med 20 miljoner kronor.
            </seg>
            <seg>
              Energieffektivisering är nyckelordet i arbetet med att minska
              transportsektorns negativa miljöpåverkan. Även bensin- och dieselbilar
              kan bli energieffektivare, och det gläder mig att bilbranschen
              själv vidtar åtgärder för att göra sina fordon energisnålare genom
              till exempel effektivare motorer, bättre växellådor, lättare komponenter,
              däck med mindre rullmotstånd, automatisk avstängning av motorn
              vid rödljusstopp med mera. Många små ändringar gör stora skillnader.
            </seg>
            <seg>
              Nya bilar är generellt mycket snällare mot miljön än gamla. Skrot-
              och miljöbilspremierna är exempel på bra verktyg som tagits fram
              av regeringen för att få en modernare och miljövänligare bilpark.
              Regeringen har avsatt 250 miljoner kronor för utbetalning av miljöbilspremier
              20072009. Eftersom miljöbilsförsäljningen är oväntat hög beslutade
              regeringen nyligen att utöka miljöbilspremien med 240 miljoner
              för 2008. Sammanlagt blir det alltså nästan ½ miljard kronor.
            </seg>
            <seg>
              Ett annat exempel på verktyg för att få miljövänligare bilar
              är regeringens proposition, som riksdagen nyligen antog, om efterkonvertering
              av personbilar för alternativa bränslen.
            </seg>
            <seg>
              Det tar tid att förnya hela bilparken, men allt är inte förlorat.
              Även våra existerande bilar kan effektiviseras genom så kallad
              eco-driving , som står för sparsam körning, och ITS, alltså intelligenta
              transportsystem.
            </seg>
            <seg>
              Sparsam körning är ett bra sätt för alla förare, även lastbilschaufförer,
              att ta ansvar och med sin körteknik minska påverkan på miljön.
              Genom att göra färre inbromsningar, anpassa hastigheten, undvika
              onödig belastning och minska de krafter som bromsar fordon till
              exempel demontera en takbox som inte används och ha rätt tryck
              i däcken kan man enligt Energieffektiviseringsutredningen spara
              upp till 20 procent av bränslet, koldioxiden och pengarna.
            </seg>
            <seg>
              Transporterna kan effektiviseras även med olika IT-baserade verktyg.
              Jag har tidigare nämnt ITS, intelligenta transportsystem. Genom
              datoriserade bilar kan man minska bränsleförbrukningen. Satellitnavigeringssystemen
              hjälper att planera logistik och effektivisera distribution av
              gods. IT-system övervakar trafik och förbättrar trafikflöden.
              Besparingspotentialen är enligt Vinnova stor, 2550 procent.
            </seg>
            <seg>
              Vi bör också komma ihåg att IT erbjuder möjligheter för kommunikation
              som kan minska behov av resande och transporter. Man kan ringa
              samtal, skicka e-post eller ha videokonferenser. Även e-handel
              har betydelse för miljön. I stället för att köra runt till olika
              butiker kan man bläddra i sortiment via webbsidor och göra beställningen
              direkt från sitt vardagsrum.
            </seg>
            <seg>
              Slutligen skulle jag vilja påpeka att man inte bör ställa olika
              transportsystem mot varandra. Transportsystemen är mer komplementära
              än konkurrerande. En bil innebär frihet och är inte bunden av
              spår eller tidtabeller. Det är viktigt att behålla den friheten,
              men vi måste se till att fordonen blir bättre, effektivare och
              miljövänligare.
            </seg>
          </u>
          <note>
            Herr talman! Jag yrkar bifall till förslaget i betänkandet och
            avslag på samtliga reservationer.
          </note>
          <note type="speaker">
            Anf. 128 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-0a58bfd316d580f4">
            <seg>
              Herr talman! Jag kan hålla med om mycket av det som sades. Vem
              kan vara emot eco-driving eller ny teknik? Det är vi definitivt
              inte motståndare till Miljöpartiet.
            </seg>
            <seg>
              Men när det gäller plug-in -bilarna har jag lite frågor och kritiska
              anmärkningar. Det är ny teknik. Det finns inte så många bilar
              i drift i Sverige. Det är väl ca 300 som rullar på våra vägar
              som är eldrivna. Det förslår inte så långt i förhållande till
              den bilpark vi har i övrigt. Jag undrar vilka metaller som Eliza
              hade tänkt sig skulle ingå i batterierna. Alla elbilar måste ha
              någon sorts batteri. Vad är det för sorts teknik som förespeglas
              i de kommande elbilar som du var så positiv till?
            </seg>
            <seg>
              Nästa fråga handlar om koldioxidutsläppen från trafiken totalt
              sett. Du pratade mycket om personbilar, men det är faktiskt lastbilstrafiken
              som är den stora ökningen. Ökningen av lastbilarna ser ut att
              ha tagit den lilla minskning som finns på personbilssidan. Ska
              de också gå på plug-in eller hur har du tänkt att lastbilarna
              ska drivas framöver? Flyget är också en stor källa till koldioxidutsläpp.
              Finns det någon plug-in -lösning som Eliza känner till där som
              jag har missat?
            </seg>
            <seg>
              Min sista fråga är: Vilken tid bedömer Eliza att vi har på oss
              för att vända trenden av ökade växthusgaser till en minskning?
            </seg>
          </u>
          <note type="speaker">
            Anf. 129 ELIZA ROSZKOWSKA ÖBERG (m) replik:
          </note>
          <u who="eliza_roszkowska_oberg_840edd" xml:id="i-839802790c4068f3">
            <seg>
              Herr talman! Utvecklingen pågår när det gäller batterityper för
              elbilar. För ett par år sedan fanns det mycket sämre batterier.
              Utvecklingen pågår hela tiden; forskare arbetar på det. Vi kan
              till exempel jämföra med utvecklingen som har skett med mobiltelefoner.
              Tittar vi lite bakåt i tiden så var det för 1015 år sedan jättestora
              batterier för mobiltelefoner. Nu vet vi hur de ser ut; de får
              plats i våra fickor utan problem. Det pratas mycket om litiumbatterier,
              men jag är helt övertygad om att det kommer nya lösningar. Både
              biltillverkare och företag som sysslar med att ta fram nya batterier
              har redan samarbete i Sverige.
            </seg>
            <seg>
              Självklart behöver vi effektivisera godstransporter. Vi har ITS
              olika verktyg. Vi kan optimera körsträckan. Vi kan använda samlastning
              och sparsam körning. Det finns många olika verktyg som kan användas
              redan i dag, och det måste vi göra.
            </seg>
            <seg>
              Vilken tid har vi på oss? Egentligen har vi ingen tid. Det är
              därför vi står här nu och debatterar detta. Det måste finnas åtgärder.
              Vi måste tänka på det vi gör. Alla måste ta sitt ansvar och tänka
              på miljön och på vilka val man gör som konsument i vardagen.
            </seg>
          </u>
          <note type="speaker">
            Anf. 130 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-8156fd6090d44987">
            <seg>
              Herr talman! Visst pågår det en enorm batteriutveckling. I de
              första elbilarna var batteriet så stort att det inte fanns plats
              för någon förare i bilen. Men om jag har uppfattat det rätt är
              det litium som är den aktuella metallen för de batterier som planeras
              för närvarande. Då vill jag upplysa Eliza om att hälften av allt
              litium som finns i världen finns i Bolivia. Det bryts under omständigheter
              som varken du eller jag skulle tycka var rimliga eller etiskt
              försvarbara. Jag ser därför att det är vissa problem med plug-in
              som den stora lösningen på personbilstrafikens minskade växthuseffekt.
            </seg>
            <seg>
              När det gäller lastbilar hörde jag inte något annat bränsle nämnas.
              Det är klart att man måste effektivisera lastbilstrafiken, men
              vad jag vet finns det ingen ordentlig lösning när det gäller alternativ
              till diesel för landsvägskörningen. Den stod för 660 000 extra
              ton koldioxid i fjol. Är Eliza beredd att införa kilometerskatt
              för lastbilstrafik? Alla de tekniker du räknar upp för besparing
              har funnits länge men används inte därför att det är för billigt
              att använda lastbilar för hela transporten. Kombinationen sjöfart
              och järnväg används alldeles för lite därför att det är billigast
              att köra med lastbil hela vägen.
            </seg>
            <seg>
              Det sista är tidsaspekten. Jag håller med dig. Tiden är egentligen
              redan ute. Är det då inte lite vanskligt att använda sig av ny
              teknik som inte ens finns i serietillverkning som sin främsta
              lösning på transportsektorns klimatproblem? Är det inte bättre
              att använda sig av det vi vet att vi har här och nu? Vi har järnväg,
              sjöfart och alternativ till bilen, nämligen att åka kollektivt,
              tillsammans. De lösningarna finns. Det borde väl vara huvudstrategin,
              även om man inte ska säga nej till teknisk utveckling. Men vi
              kan inte inteckna något vi inte har.
            </seg>
          </u>
          <note type="speaker">
            Anf. 131 ELIZA ROSZKOWSKA ÖBERG (m) replik:
          </note>
          <u who="eliza_roszkowska_oberg_840edd" xml:id="i-5f323a97dc16b2fe">
            <seg>
              Herr talman! Vi måste effektivisera godstransporter. Det kanske
              görs för lite just nu. Vi måste göra ännu mer. Varje lastbilschaufför
              bör tänka efter och till exempel tillämpa eco-driving .
            </seg>
            <seg>
              Det finns olika försöksprojekt. I till exempel Australien har
              man eldrivna lastbilståg. Det finns forskare, även här i Sverige,
              som föreslår att man skulle kunna ha eldrivna lastbilar på motorvägarna.
              Det finns alltså redan tankar om det även här i Sverige.
            </seg>
            <seg>
              När det gäller elbilar och batterier måste vi se till att vi
              hittar bättre alternativ. Om de alternativ för att producera batterier
              som planeras just nu inte fungerar bra av etiska skäl måste vi
              hitta bra lösningar. Men är det bättre att bara använda etanol
              och satsa på det med stigande matpriser och svältande barn som
              följd? Det är inte heller bra.
            </seg>
            <seg>
              Vi måste helt enkelt hitta de bästa lösningarna. Vi måste driva
              på utvecklingen. Vi måste satsa på forskningen.
            </seg>
          </u>
          <note type="speaker">
            Anf. 132 PETER PEDERSEN (v) replik:
          </note>
          <u who="peter_pedersen_0f4dae" xml:id="i-096d0e2c6037ccd8">
            <seg>
              Herr talman! Jag tycker att det är positivt att höra en moderat
              företrädare som problematiserar transportsektorn något och ändå
              förstår problematiken. Vi kan diskutera om de åtgärder som föreslås
              är de rätta, men det finns ändå en vilja att se teknikutvecklingen.
              Jag kan visserligen tycka att tilltron till tekniken ibland blir
              som marxismens teori om produktivkrafternas utveckling, det vill
              säga att allting löser sig med teknik. Det har vi trott länge.
              En stor del av de problem vi har nu beror på att vi har trott
              att vi kan ösa på med den kunskap vi har. Vi tillämpar ett sätt
              att bedriva industriell verksamhet som har skapat de problem som
              vi står inför. Det är vi människor som har skapat det problemet.
              Jag tror att vi måste lära av historien och fundera lite i förväg
              och inte bara ha den ljusa tilltron till att vi kommer att lösa
              allting med teknik.
            </seg>
            <seg>
              Jag gillar inte att vi faller in i fållan att biodrivmedel inte
              heller är bra. Jag delar Miljöpartiets och många andras uppfattning
              att vi inte kan lösa transportsektorns problem bara genom att
              tro att vi ska få fram förnybara drivmedel och sedan köra på i
              samma tempo.
            </seg>
            <seg>
              Det är ändå viktigt att vi pratar om det. Precis som vi pratar
              om att det finns grön el och sämre el finns det bra etanol och
              sämre etanol. Man måste titta på detta ur ett livscykelperspektiv.
              Vi måste få fram en certifiering så att vi kan titta på vilken
              typ av etanol som är godtagbar och vilken som inte är godtagbar.
            </seg>
            <seg>
              Det finns hänvisningar till olika rapporter. En del av energieffektiviseringen
              handlar om att hastighet har betydelse. Jag konstaterar att regeringen
              har infört en hastighetsreform som kritiseras av både NTF och
              Svenska Naturskyddsföreningen eftersom den riskerar att vi får
              högre genomsnittlig fart i landet och därmed högre utsläpp av
              koldioxid. Man kan undra om det, tillsammans med den satsning
              vi gör på vägarna, går i rätt riktning ur klimatsynpunkt. Högre
              hastighet och mer vägtrafik, är det lösningen på klimatfrågan?
            </seg>
          </u>
          <note type="speaker">
            Anf. 133 ELIZA ROSZKOWSKA ÖBERG (m) replik:
          </note>
          <u who="eliza_roszkowska_oberg_840edd" xml:id="i-4482d1c519717594">
            <seg>
              Herr talman! Teknik löser inte alla problem, men kan hjälpa till
              att ta fram bättre lösningar. Det är värt det.
            </seg>
            <seg>
              Dessutom tror jag på människan och på att vi kan göra våra medvetna
              val och påverka den situation som vi är i nu.
            </seg>
            <seg>
              Hastigheten måste anpassas efter den väg man kör på, vilka regler
              som gäller, vilket väder det är, vilket underlag det är och om
              det är sommar eller vinter och om det är halt.
            </seg>
            <seg>
              Att anpassa hastigheten är, som jag påpekade i mitt anförande,
              ett viktigt verktyg när man tillämpar sparsam körning. Man ska
              alltså försöka undvika att köra väldigt fort och göra många inbromsningar.
            </seg>
            <seg>
              Jag har inte sett något underlag från Vägverket med resultat
              av tillämpningen av hastigheterna och om det verkligen har blivit
              högre hastigheter. Jag vet inte om Peter Pedersen har ett underlag
              som visar att det har blivit högre hastigheter.
            </seg>
          </u>
          <note type="speaker">
            Anf. 134 PETER PEDERSEN (v) replik:
          </note>
          <u who="peter_pedersen_0f4dae" xml:id="i-34a8be234e38583c">
            <seg>
              Herr talman! På s. 21 i betänkandet hänvisar man till Energieffektiviseringsutredningen.
              Ett av de förslag som man nämner som väsentligt för att minska
              de negativa följderna av transporter är lägre hastighet. När vi
              diskuterade hastighetsreformen försökte jag förtvivlat få den
              ansvariga ministern, Åsa Torstensson, och även andra representanter
              för den borgerliga sidan att gå med på att om vi ska ändra hastighetssystemet
              måste det ske på ett sätt som inte ökar utsläppen av till exempel
              koldioxid. Det var helt omöjligt att få med den skrivningen.
            </seg>
            <seg>
              Det är ett fysiskt faktum att om man i stället för att köra i
              110 kör i 120 på 100 mil väg kan man inte kompensera det genom
              att sänka farten från 90 till 80 på lika lång sträcka. Det krävs
              en längre sträcka där man minskar hastigheten. Det kan man se
              på bränsleförbrukningen om man kör en någorlunda modern bil. Om
              man kör i 110120 går det åt betydligt mer bränsle än om man kör
              i 7080.
            </seg>
            <seg>
              Vi menar att en sådan reform måste gå ut på att vi ska sänka
              farten. Medelhastigheten måste minska.
            </seg>
            <seg>
              Jag kan inte uppfatta motviljan från regeringens sida mot att
              skriva in en sådan formulering som annat än att man inte har något
              sådant krav. Man vill nu tillgodose att några vill köra fortare.
              Att få köra fort är också en frihetskänsla, kan man säga om man
              är lite ironisk. Det kostar på miljön om man kör fortare. Det
              är bara att titta på bränslemätaren i bilen.
            </seg>
            <seg>
              På s. 34 hänvisar man till forskningsöversikten. Vi måste bryta
              den ökning som sker inom biltrafiken, flygsektorn och så vidare.
              Oavsett vilket drivmedel vi använder kan man inte komma till rätta
              med problemet genom att bara säga att vi löser det med teknik.
              Vi måste få mer kollektivt resande. Delar Eliza den uppfattningen?
            </seg>
          </u>
          <note type="speaker">
            Anf. 135 ELIZA ROSZKOWSKA ÖBERG (m) replik:
          </note>
          <u who="eliza_roszkowska_oberg_840edd" xml:id="i-159264ce4d523006">
            <seg>
              Herr talman! Vi behöver många fler åtgärder. När vi kör våra
              bilar behöver vi alla tänka på hur vi kör och hur fort vi kör.
              Kör vi på det bästa sättet ur energieffektivitetssynpunkt?
            </seg>
            <seg>
              Om hastigheterna blir mycket högre kan det bli större utsläpp.
              Vi har kommit överens om att det är Vägverket som ska bestämma
              vilka hastigheter som ska gälla på olika sträckor och anpassa
              hastigheten efter vägarna. På vissa vägar kommer det att betyda
              lite högre hastighet, på andra vägar lite lägre. Det var inte
              sagt från vår sida att det måste bli högre hastigheter i genomsnitt.
            </seg>
            <seg>
              Jag håller inte med Peter Pedersen.
            </seg>
          </u>
          <note type="speaker">
            Anf. 136 SVEN BERGSTRÖM (c):
          </note>
          <u who="sven_bergstrom_93e816" xml:id="i-c9606a6ae667a962">
            <seg>
              Herr talman! Det är tacksamt att vara ledamot i trafikutskottet
              i dessa dagar när transportfrågorna och miljö- och klimatfrågorna
              är så oerhört heta, även om intresset inte direkt avspeglas i
              uppslutningen här i kammaren i dag vare sig bland ledamöterna
              eller på åhörarläktaren.
            </seg>
            <seg>
              En väl fungerande infrastruktur och ett väl fungerande transportsystem
              är verkligen en avgörande förutsättning för vårt liv, vårt arbete,
              boende och utveckling i hela landet. Transportsystemet som helhet
              ska medverka till tillväxt och företagande, men transportsystemet
              i allmänhet och vägtrafiken i synnerhet måste också klara utmaningen
              att anpassa sig till de krav som miljö- och klimathänsyn ställer
              för framtiden. Det är en väldig utmaning för fordonsindustrin,
              men det finns goda möjligheter att göra den nödvändiga omställning
              och anpassning som vi förefaller vara helt eniga om är nödvändig.
            </seg>
            <seg>
              Låt mig i det sammanhanget också understryka det vi ofta talar
              om i trafikutskottet, nämligen vikten av en bättre kollektivtrafik
              som tillsammans med miljöanpassade bilar och lastbilar kan bidra
              till mindre belastning på vår gemensamma livsmiljö.
            </seg>
            <seg>
              Herr talman! Utskottets ordförande inledde med att säga att Sverige
              har varit ett föregångsland på många områden, utom just inom transportsektorn.
              På den punkten är det lätt att instämma i vad Ibrahim Baylan sade.
              Miljöanpassningen av just transportsektorn har varit klen, rent
              av dålig.
            </seg>
            <seg>
              De bilar som rullar i Sverige är tyngre och motorstarkare och
              20 procent törstigare än dem i övriga Europa vilket ger onödigt
              hög förbrukning av bensin, diesel och andra drivmedel. Sådan var
              situationen när den socialdemokratiska regeringen förlorade valet
              hösten 2006. Det kan finnas skäl att påminna om detta när nu Socialdemokraterna
              och också Vänstern och Miljöpartiet i sina reservationer och här
              i debatten formulerar sig som om man själv suttit utan allt inflytande
              under årtionden.
            </seg>
            <seg>
              Jag beklagar, herr talman, att utskottets ordförande har lämnat
              kammaren och debatten, annars hade jag ett par frågor till honom
              som jag gärna hade velat ha svar på. En fråga som jag skulle ha
              ställt till Ibrahim Baylan om han hade varit här handlar om att
              den här regeringen nu har arbetat i ett och ett halvt år och att
              den tidigare regeringen jobbade i tolv år. Den här regeringen
              har nu fått ett klimatkommittébetänkande att luta sig mot i sitt
              arbete. Vi ska ta tag i det och göra verklighet av många goda
              förslag. Den tidigare regeringen hade också ett väldigt bra underlag.
              Vi har ett vittne i kammaren i dag, nämligen Karin Svensson Smith
              som deltog i den kommunikationskommitté som tillsattes av regeringen
              Persson 19941995 och som kom med ett slutbetänkande 1997 med väldigt
              framsynta och långtgående förslag. Till yttermera visso var Centerpartiet
              och Socialdemokraterna faktiskt eniga om alla förslag i Kommunikationskommitténs
              betänkande.
            </seg>
            <seg>
              Även den var i huvudsak väldigt enig i sina förslag även om det
              fanns reservationer på vissa punkter från Miljöpartiet och Vänsterpartiet.
              Karin Svensson Smith representerade på den tiden Vänsterpartiet.
              Men varför, Ibrahim Baylan om du hade varit här har då ingenting
              hänt under alla dessa elva år sedan Kommunikationskommittén presenterade
              sina förslag?
            </seg>
            <seg>
              Karin Svensson Smith är här. Hon tillhörde regeringsunderlaget
              under en tid och kan kanske hjälpa Socialdemokraterna med något
              förslag.
            </seg>
            <seg>
              Ibrahim Baylan beklagade också att vi nu har en infrastrukturproposition
              som är ett halvår försenad. Den dåvarande socialdemokratiska regeringen
              med Björn Rosengren som ansvarig minister var två år försenad
              med en infrastrukturproposition som var uppblåst och presenterade
              siffror och löften som inte hade någon substans i väldigt viktiga
              avseenden.
            </seg>
            <seg>
              Låt folket avgöra vem som lyckas bäst, och låt dem göra det i
              valet 2010. Då har vi i alla fall haft fyra år på oss inte tolv
              att åstadkomma några resultat på detta område.
            </seg>
            <seg>
              Herr talman! Jag beklagar verkligen att utskottets ordförande
              värderar den här debatten, som jag uppfattade att han i sitt inledande
              anförande tyckte var viktig, så lågt att han inte längre anser
              att den är värd att prioritera. Man kunde av hans inledande anförande
              få intrycket att Socialdemokraterna tycker att dessa frågor är
              viktiga. Men när landets högsta beslutande organ diskuterar dessa
              frågor på allvar med anledning av detta betänkande väljer en del
              ledamöter att lämna kammaren. Det beklagar jag verkligen.
            </seg>
            <seg>
              Jag tycker också att det finns anledning att redovisa en del
              av vad denna regering under sina ett och ett halvt år har åstadkommit
              på området. Eliza Roszkowska Öberg har redovisat en del och talat
              väl om många goda möjligheter att fortsätta arbetet.
            </seg>
            <seg>
              Men ett av denna regerings initiativ på området miljöanpassning
              var att införa en miljöbilspremie för att stimulera användningen
              av mer miljöanpassade bilar. Detta initiativ har blivit en fantastisk
              succé och visar att svenska folket har en betydande medvetenhet
              och vill bidra till en miljöanpassad trafik. Miljöbilsförsäljningen
              ökade nämligen med hela 49 procent under 2007 jämfört med året
              innan.
            </seg>
            <seg>
              Herr talman! Mer än var tredje bil som säljs i Sverige i dag
              är en miljöbil. Utvecklingen av miljöbilsförsäljningen under förra
              året har gett Sverige internationell uppmärksamhet som ett gott
              exempel, och det är ett viktigt steg för att miljöanpassa bilen.
              Miljöbilspremien blir därmed också ett tydligt exempel på hur
              aktivt miljöarbete på hemmaplan kan stärka vår roll och vår möjlighet
              att påverka internationellt.
            </seg>
            <seg>
              Försäljningen av miljöbilar har alltså överträffat mycket stora
              förhoppningar. Regeringen har till och med fått skjuta till 240
              miljoner kronor i tilläggsbudgeten för 2008. Miljöbilspremien
              är ett teknikneutralt verktyg. Den ges både till bilar som går
              på förnybara bränslen och till bensin- och dieselbilar som klarar
              högt ställda krav på låga koldioxidutsläpp. Nu minskar bensinförsäljningen
              samtidigt som försäljningen av etanol, biogas och andra alternativa
              drivmedel ökar. Den svenska bilparken tar därmed viktiga steg
              till att bli mer miljöanpassad.
            </seg>
            <seg>
              Det finns utöver miljöbilspremien ett stort antal möjligheter
              att miljöanpassa vägtrafiken, och de ska naturligtvis också utnyttjas.
              Här behöver vi nämligen vartenda verktyg som vi kan hitta. Nu
              måste det successivt bli ett ökat fokus på detta arbete som tidigare
              inte haft turbofart precis. Vi ger i detta betänkande från trafikutskottet
              flera exempel på möjliga åtgärder som lyfts fram av bland andra
              Vägverket, Vinnova och andra.
            </seg>
            <seg>
              Det handlar om en ökad andel av förnybara bränslen. Det handlar
              om effektivare fordon. Det handlar om dämpad efterfrågan på resor
              och transporter. Det handlar om körsätt eco driving med mera.
              Det handlar om rätt fordon och rätt storlek på fordon, men också
              om rätt framdrivning. Precis som Eliza Roszkowska Öberg tror jag
              att elhybridbilar kommer att få en väldigt viktig roll inom bara
              några år. Det handlar om samlastning, samåkning och många andra
              saker.
            </seg>
            <seg>
              Snålare fordon och ett mer sparsamt körsätt är tillsammans med
              dämpad transportefterfrågan den snabbaste vägen mot lägre koldioxidutsläpp.
            </seg>
            <seg>
              Att öka låginblandningen av etanol i all bensin är också ett
              effektivt sätt att öka andelen förnybara bränslen.
            </seg>
            <seg>
              Herr talman! Frågan om trafikens miljöanpassning är alltså ingen
              ny fråga för oss i trafikutskottet, även om debatten har intensifierats
              åtskilligt på sistone. Vi talar väl om tåg och sjöfart, men det
              är dessvärre så att lastbilstrafiken har tagit hand om det mesta
              av ökningen hittills, även på de långa avstånden där tåg och sjöfart
              borde vara bra alternativ.
            </seg>
            <seg>
              Vägtransporternas andel av transportarbetet beräknas dessvärre
              öka ytterligare några procent till uppåt 45 procent år 2020. Det
              betyder att nästan hälften av alla transporter går på väg, medan
              sjöfarten minskar något, till 3536 procent, och järnvägen får
              en oförändrad andel på ca 1920 procent år 2020, om vårt eget analysinstitut
              Sika får rätt i sina beräkningar.
            </seg>
            <seg>
              Främst ur miljösynpunkt men också för att minska belastningen
              på vägnätet är det väldigt angeläget att den långväga godstrafiken
              i större utsträckning än i dag förs över från vägar till järnväg
              och sjöfart. Detta kräver fortsatt arbete för att förbättra möjligheterna
              för kombitrafik. Det är också viktigt att Sverige i EU-samarbetet
              är pådrivande för att samordningen mellan de nationella järnvägarna
              ska bli bättre så att även långväga godstransporter inom EU kan
              flyttas till järnväg.
            </seg>
          </u>
          <note>
            Herr talman! Jag yrkar bifall till förslaget i betänkandet och
            avslag på samtliga reservationer.
          </note>
          <note type="speaker">
            Anf. 137 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-221c07326efba6fc">
            <seg>
              Herr talman! Sven Bergström har vällovliga ambitioner när det
              gäller miljöanpassning av vägtransporterna. Dessa ambitioner tror
              jag att vi delar. Men jag tror inte riktigt att han var rättvis
              i sin kritik av vad som åstadkoms under de två tidigare mandatperioderna
              före valet 2006. Det hände en hel del.
            </seg>
            <seg>
              Sven Bergström nämnde här att den viktigaste energibesparingen
              bestod i att man minskade personbilstrafikens växthuseffekt genom
              sparsam körning och så vidare. Men den viktigaste energibesparingen
              för personresor är att fler åker tillsammans.
            </seg>
            <seg>
              För varje krona som investerades i järnväg 1998 investerades
              2 kronor i vägar. Enligt den senaste planen är det precis tvärtom.
              Vi inser att man måste öka kapaciteten i kollektivtrafiken om
              vi ska klara klimatmålen. Den här regeringen gör precis tvärtom.
              Ni har överfört pengar från Banverkets anslag till Vägverkets
              anslag. Det är åt fel håll, Sven Bergström.
            </seg>
            <seg>
              När pumplagen infördes för att bryta det hundraprocentiga beroendet
              av fossila bränslen röstade Centern, såvitt jag minns, mot den
              tillsammans med de övriga borgerliga partierna.
            </seg>
            <seg>
              När försöket med trängselavgifter skulle införas röstade ni mot
              det också. I dag har ni insett att även borgerliga väljare vill
              ha trängselavgift. Det var faktiskt något som vi gjorde under
              vår tid och något som initierades i Kommunikationskommittén på
              den tiden.
            </seg>
            <seg>
              Överföring av godstrafik från lastbil till järnväg och sjöfart
              kommer aldrig att äga rum så länge det är billigast att köra lastbil
              hela vägen. Därför undrar jag om Sven Bergström tänker hjälpa
              till och pressa på så att det kommer en proposition med förslag
              om en kilometerskatt. Det hade vi med i vår transportpolitiska
              proposition liksom en flygskatt som vi införde och ni sedan avskaffade.
            </seg>
            <seg>
              Sven Bergström är därför lite orättvis. Även om vi kunde ha gjort
              mer gjorde vi faktiskt en hel del för att miljöanpassa trafiken.
            </seg>
          </u>
          <note type="speaker">
            Anf. 138 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-9da821142f2610c3">
            <seg>
              Herr talman! Naturligtvis kan Karin Svensson Smith redovisa ett
              antal åtgärder som gick åt rätt håll under den förra regeringens
              tid. Självklart är det så. Men faktum kvarstår, Karin Svensson
              Smith, nämligen att vid regeringsskiftet på hösten 2006 hade Sveriges
              land och Sveriges bilister den i särklass tyngsta, motorstarkaste
              och törstigaste bilparken. Och det var gott om bilar i vårt land.
              Det är väl ändå sådana fakta som måste vägas in och mätas? Sedan
              gjordes det naturligtvis en del saker.
            </seg>
            <seg>
              När det gäller satsningar på järnväg satsade den här regeringen
              i sin första budget 1,2 miljarder kronor mer på infrastruktur.
              Det var kraftfulla satsningar på både väg- och järnvägssidan.
              Om Karin Svensson Smith inte litar på mitt ord kan hon lyssna
              på Europeiska järnvägsunionen som recenserade hur mycket som hade
              gjorts på just järnvägssidan under den tid som Karin Svensson
              Smith stöttade regeringen. Europeiska järnvägsunionen konstaterade
              att Sverige i princip var sämst i Europa på att underhålla och
              sköta det järnvägsnät som vi hade. Det fanns många yviga löften
              i infrastrukturpropositionen, men det var väldigt mycket luft
              i detta.
            </seg>
            <seg>
              Faktum kvarstår att det var ett väldigt misskött både väg- och
              järnvägsnät som vi fick ta över vid regeringsskiftet 2006.
            </seg>
            <seg>
              Pumplagen pratade Karin Svensson Smith om. Men det var så att
              redan när regeringen med stödpartier röstade igenom pumplagen
              var en väldig utveckling på gång med att etablera etanolstationer
              och biogas på västkusten. Det var alltså inte särskilt klokt att
              lagstadga om detta. Nu har det ju blivit ett slagträ i den debatt
              som förs om hur mackar på sina håll läggs ned för att man inte
              klarar det här.
            </seg>
          </u>
          <note type="speaker">
            Anf. 139 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-5515e3dbe25cec49">
            <seg>
              Herr talman! När det gäller de tyngsta och de törstigaste bilarna
              är vi nog lika skyldiga. Det är ett problem som återstår. Men
              frågan är var den största energipotentialen finns. Jag tycker
              självklart att det här ska åtgärdas. Men jag tror att den största
              potentialen för att snabbt minska energianvändningen i samband
              med persontransporter ligger i att man åker tillsammans.
            </seg>
            <seg>
              Bilparken tar det lång tid att byta ut. Enligt klimatpanelen
              har vi högst åttatio år på oss för att vända trenden, från ökade
              växthusgaser till en minskning. Vägar för busstrafik finns redan.
              Genom att åka tillsammans minskar man snabbast energianvändningen
              när man förflyttar sig.
            </seg>
            <seg>
              När det gäller järnvägen handlar den kritik som du tar upp om
              underhållet av järnväg. Orsaken är framför allt att Banverket
              inte äskade mer pengar. Vi förde alltid fram deras anslagsframställan
              i våra budgetförhandlingar. När det däremot gäller investeringar
              låg vi långt framme. Vi hade kunnat ligga ännu längre framme.
              Men jag vet att ni vid vartenda tillfälle vi föreslog mer pengar
              till järnväg och mindre pengar till väg röstade emot. Ni ville
              ha en annan fördelning.
            </seg>
            <seg>
              Så sent som i den senaste vårpropositionen säger finansminister
              Anders Borg att han har för avsikt att låta en samhällsekonomisk
              analys ge ett större utrymme för vägtrafik och ett mindre utrymme
              för järnväg.
            </seg>
            <seg>
              Ekonomiska styrmedel är i särklass effektivast. Det står så i
              EET-strategin. Kilometerskatt, trängselskatt och flygskatt är
              saker som vi i den rödgröna majoriteten stått bakom och som vi
              står bakom. Jag vill att du, Sven, redovisar var du står när det
              gäller kilometerskatt, trängselskatt och flygskatt. Låt oss höra
              det!
            </seg>
          </u>
          <note type="speaker">
            Anf. 140 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-8635a9c2a49ea12f">
            <seg>
              Herr talman! Trängselskatten är inget problem; det vet Karin
              Svensson Smith. Den tillämpas ju här i Helsingfors. Jag utgår
              från att Grundlagskommittén kommer med förslag som öppnar möjligheter
              för fler kommuner att införa en sådan skatt.
            </seg>
            <seg>
              Vi vill att flyget ska ingå i handeln med utsläppsrätter.
            </seg>
            <seg>
              När det gäller kilometerskatten och att få ett besked på det
              området får Karin Svensson Smith tåla sig åtminstone till infrastrukturpropositionen
              i höst. Det finns bestämda invändningar kring den modell som hittills
              presenterats när det gäller effekter på glesbygd, skogsnäring
              och annat som inte är okomplicerade.
            </seg>
            <seg>
              På järnvägssidan försöker Karin Svensson Smith smita undan genom
              att säga att Banverket inte äskade mer pengar till underhållet.
              Ja, men det är väl ändå regeringens ansvar att i en dialog med
              ansvariga myndigheter se till att det är en vettig fördelning.
              Det är meningslöst att investera pengar i järnväg om underhållet
              är så dåligt att tågen blir stående på våra järnvägar. Dessutom
              underminerar det folks förtroende för att åka tåg, vilket långsiktigt
              är förödande.
            </seg>
            <seg>
              Jag är beredd att sätta mig ned med Karin Svensson Smith och
              jämföra era budgetar med de budgetar som Centerpartiet lade fram
              under de sista åren med den tidigare regeringen alltså hur mycket
              vi var beredda att satsa på järnväg kontra väg. Jag är inte ett
              dugg orolig för hur den jämförelsen utfaller.
            </seg>
            <seg>
              Att åka tillsammans är jättebra. Där är vi helt överens. Kollektivtrafiken
              måste främjas. I handlingsprogrammet Koll framåt finns det en
              hel del bra förslag som måste genomföras. Karin, du och jag har
              till och med skrivit en gemensam debattartikel på detta tema.
              Det är fantastiskt viktigt att främja samåkandet. Jag håller verkligen
              med om att vi här också kan stimulera de bilister som inte har
              en kollektivtrafik att tillgå att i mycket större utsträckning
              samåka än de i dag gör.
            </seg>
          </u>
          <note type="speaker">
            Anf. 141 PETER PEDERSEN (v) replik:
          </note>
          <u who="peter_pedersen_0f4dae" xml:id="i-0a6ab3353533ee41">
            <seg>
              Herr talman! De ordfäktningar som vi ägnar oss åt här i riksdagen
              är nog intressanta med historiska mått mätt när man tittar på
              det hela. Men frågan är om klimathotet det minsta påverkas av
              att vi står här och försöker diskutera vem som gjorde vad, i vilken
              ordning och vem som var radikalast eller inte radikalast för fem
              eller tio år sedan. Det går ju att titta i protokollen.
            </seg>
            <seg>
              Jag har nog samma minnesbild som Karin Svensson Smith. När vi
              föreslog ungefär relationen 21 till järnvägens fördel blev vi
              kraftfullt kritiserade av den borgerliga oppositionen som undrade
              varför vi skulle satsa så mycket pengar på järnvägar. Det enorma
              underhållsberget på vägsidan framfördes som det största problemet.
            </seg>
            <seg>
              När vi sade att vi ville ha ekonomiska styrmedel för att minska
              vägtransporternas andel av trafiken jag tänker då på exempelvis
              införandet av trängselavgiften var den borgerliga oppositionen
              väldigt kritisk och negativ. Nu har man tagit sitt förnuft till
              fånga. Vi hoppas att ni nu drar slutsatser och gör samma sak när
              det gäller till exempel kilometerskatten.
            </seg>
            <seg>
              Det är väl bara att konstatera att ingen av oss politiker har
              gjort det vi ska. Då skulle vi inte finnas på den position vi
              just nu har. Vi har låtit utvecklingen gå för långt. Vi har inte
              tillräckligt tidigt tagit tag i de problem som vi skulle ta tag
              i. Nu har vi dock mer kunskap. Vi har, törs jag säga, en allmän
              opinion på vår sida. Därför är det nu läge att inte redan dagen
              efter Klimatutredningen avfärda dess slutsatser utan att faktiskt
              ta dem på allvar. Om man sedan inte vill genomföra alla förslag
              kan jag ha viss förståelse för det. Men jag kan inte ha förståelse
              för att man i princip dagen efter går ut och desavouerar en hel
              utredning som under en lång tid har gjort ett seriöst arbete.
            </seg>
            <seg>
              Jag skulle vilja ha ett svar. Ska jag tolka Sven Bergströms prat
              om att ett arbete pågår med Klimatberedningen som att det kommer
              ett antal förslag som syftar tillbaka på den? Det skulle i så
              fall vara ett glädjande besked.
            </seg>
            <seg>
              Jag blir lite orolig när Sven Bergström bara glatt konstaterar
              att regeringen är för att flyget ska in i handeln med utsläppsrätter;
              det är ju den linje som regeringen och EU kör med. Ser ni inga
              problem för den utslagningsmekanism som det kan bli för svensk
              industri om man kör detta i en gemensam bubbla?
            </seg>
          </u>
          <note type="speaker">
            Anf. 142 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-c360fc97636033fe">
            <seg>
              Herr talman! Låt mig börja med det sistnämnda, med frågan om
              flyget och handeln med utsläppsrätter. Jag utgår från och det
              tror jag att också Peter Pedersen kan göra att regeringen noga
              kommer att titta på vilka effekter det blir för bland annat basindustrin
              om flyget inkluderas i handeln med utsläppsrätter i en gemensam
              bubbla. Självfallet måste man göra det på ett sådant sätt att
              det inte får negativa effekter för den viktiga industrin.
            </seg>
            <seg>
              Sedan gäller det Klimatberedningen och vad statsministern har
              sagt och inte sagt. Det var en snabb och mycket kortfattad kommentar
              och en del synpunkter på de förslag som presenterats. Naturligtvis
              kommer det att ske en beredning. Klimatberedningen kommer att
              utgöra ett mycket viktigt underlag för den klimatproposition som
              Andreas Carlgren förbereder och som också kommer att presenteras
              i höst. Jag utgår från att många av förslagen i Klimatberedningens
              betänkande kommer att finnas med.
            </seg>
            <seg>
              När det gäller hur mycket olika partier har satsat delar jag
              Peters synpunkt att det inte lönar sig särskilt mycket att stå
              här och träta om vem som har satsat mest. Dessutom kan jag ta
              ansvar bara för de olika budgetförslag som mitt parti, Centerpartiet,
              under tidigare år haft. Men jag kan lova att jag kan sätta mig
              ned med både Peter och Karin och jämföra våra satsningar på väg
              kontra järnväg i de budgetförslag som vi lade fram under förra
              valperioden. Jag är mycket trygg när det gäller hur en sådan jämförelse
              utfaller.
            </seg>
          </u>
          <note type="speaker">
            Anf. 143 PETER PEDERSEN (v) replik:
          </note>
          <u who="peter_pedersen_0f4dae" xml:id="i-4d144aced87ee6e1">
            <seg>
              Herr talman! Jag lämnar exercisen med historiska förtecken. Sven
              Bergström svarar på min fråga om handelsrätter: Om det införs
              ett sådant system kommer regeringen att noga överväga vilka konsekvenser
              det får för den svenska industrin. I propositionen Moderna transporter
              hade vi skrivningar om detta. Vi konstaterade att man måste beakta
              den synpunkten och verkligen säkerställa att så inte sker.
            </seg>
            <seg>
              EU har nu den tydliga inriktningen, och den svenska regeringen
              har hakat på den. Därför förstår jag inte hur det ska gå till
              att i efterhand konstatera vad det är för konsekvenser. Ingår
              flyget i handeln med utsläppsrätter kommer det att få vissa konsekvenser.
              Det menar vi, Miljöpartiet, Svenska Naturskyddsföreningen, stora
              delar av svensk basindustri och så vidare. Hur har ni tänkt rätta
              till det i efterhand?
            </seg>
            <seg>
              Alla vet vi ju att EU är ett ganska trögrörligt system. Har man
              en gång bestämt sig för en linje brukar det inte vara alldeles
              lätt att ändra.
            </seg>
            <seg>
              Risken är uppenbar att man inom flyget kommer att köpa sig fri
              i stället för att stå för den teknikutveckling som vi nu pratat
              om. Det finns möjligheter till teknikutveckling. Men om möjligheten
              finns att köpa sig fri är risken uppenbar att man inom flyget
              gör det i stället för att lägga stora summor pengar på forskning
              för att få effektivare flygmotorer och så vidare.
            </seg>
            <seg>
              Konsekvensen kommer att bli att vi riskerar att svensk industri
              flyttar till länder som inte ingår i handeln med utsläppsrätter
              och då släpper ut lika mycket koldioxid och andra partiklar eller
              vad det nu kan vara i andra delar av världen. Då har vi inte uppnått
              annat än att vi har slagit ut en stor del av svensk basindustri.
            </seg>
            <seg>
              Jag är förvånad över att Sven Bergström och en centerpartistisk
              näringslivsminister inte ser det här problemet och inte tidigare
              bromsat. Att försöka göra någonting i efterhand brukar vara väldigt
              svårt inom EU-systemet.
            </seg>
          </u>
          <note type="speaker">
            Anf. 144 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-d81997e982053a44">
            <seg>
              Herr talman! Men, Peter, det är väl ändå så att ingen regering
              med någon självbevarelsedrift genomför ett system som innebär
              att stora delar av svensk basindustri kommer att slås ut. Det
              är ju att omedelbart beställa ett nederlag i nästa val. Självfallet
              kommer vi och regeringen att mycket noga överväga detta och att
              se till att en modell genomförs som innebär att också flyget i
              mycket större utsträckning får bära sitt miljöansvar. Där finns
              det verkligen mycket att göra, för flyget har varit en skyddad
              sektor och kommer inte alls, särskilt inte inrikesflyget på korta
              sträckor, att kunna hävda sig långsiktigt. Där blir det i stället
              snabbtåg och andra typer av transporter som kommer att vara dominerande.
            </seg>
            <seg>
              Men flyget gör vissa ansträngningar. Det får man ändå säga till
              deras försvar. Det handlar till exempel om gröna inflygningar
              och annat som nu visar att man kan spara 1520 procent av bränsleåtgången
              på olika flygningar. Det är ett gott steg åt rätt håll, men flyget
              har verkligen en hemläxa att göra som är mycket större än på många
              andra områden.
            </seg>
            <seg>
              Men låt oss vänta och se! Låt oss inte spekulera i ett väldigt
              destruktivt och negativt utfall av detta, utan låt oss avgöra
              detta och utvärdera när det förslag som kommer verkligen har kunnat
              träda i kraft och vara i drift en tid. Det är först då vi kan
              se hur det faller ut. Jag tror inte att det gagnar saken att spekulera
              här och nu om att det skulle få starkt negativa effekter på basindustrin.
            </seg>
          </u>
          <note type="speaker">
            Anf. 145 IBRAHIM BAYLAN (s):
          </note>
          <u who="ibrahim_baylan_097896" xml:id="i-f06172a640f34741">
            <seg>
              Herr talman! Jag hörde naturligtvis Sven Bergströms ljuva stämma
              genom tv-systemet, och jag är inte helt förvånad. Varje gång den
              borgerliga majoriteten hamnar i trångmål vill de gärna titta på
              vad den förra, socialdemokratiska regeringen gjorde. Det är naturligtvis
              ett fattigdomsbevis för en regering som inte har någon politik
              att skylta med.
            </seg>
            <seg>
              Sanningen är den att vi diskuterar vägtrafikens miljöanpassning.
              Sanningen är den att vi över huvud taget inte har någon politik
              från regeringen att förhålla oss till. Alla de konkreta förslag
              som hittills har lagts fram från till exempel Klimatberedningen
              har ju raskt avfärdats. Kanske inte av Sven Bergström men av landets
              statsminister och finansminister.
            </seg>
            <seg>
              Varje gång jag har hört Centerpartiets företrädare, antingen
              Sven Bergström eller infrastrukturminister Åsa Torstensson, har
              de pratat sig varma för miljösatsningar för att dagen efter avfärdas
              av finansminister Anders Borg som säger att det där med järnvägssatsningar
              är helt fel väg, och statsministern säger att det är orealistiskt.
            </seg>
            <seg>
              Då är frågan: Vad är det värt att lyssna på Sven Bergström och
              Åsa Torstenssons välmenta meningar om att satsa på miljön när
              det i verkligheten är så att de som sitter på den egentliga makten
              i regeringen, nämligen Moderaterna, hela tiden avfärdar detta?
            </seg>
            <seg>
              I det läget kan det naturligtvis vara bekvämt att säga att det
              inte gjordes tillräckligt mycket förr. Nej, så är det. Vi kan
              aldrig vara nöjda och säga att vi har gjort allt vad vi har kunnat,
              för hade vi gjort allt vad vi har kunnat hade vi naturligtvis
              inte varit i den situation vi nu är i. Sverige räknas ju som ett
              föregångsland, mycket tack vare den politik som drivits tidigare,
              men det är inte tillräckligt för det. Och vi socialdemokrater
              har naturligtvis tagit till oss det faktum att vi förlorade valet.
              Vi håller på att titta på vår politik, omvärdera den där det behövs,
              förstärka den där det behöver göras, för att kunna ha en vass
              och bra politik och ett vasst och bra alternativ när vi går till
              val nästa gång.
            </seg>
            <seg>
              Men nu befinner vi oss ändå i 2008. Vi har två år kvar av den
              här mandatperioden. Det är en borgerlig regering, och då är min
              fråga återigen: Vad vill man konkret göra? Vänta och se tycker
              jag inte är något särskilt bra alternativ, men det är precis vad
              vi har fått se hittills. Varje gång man hör ett löfte från Centerpartiets
              Sven Bergström eller Åsa Torstensson bör man veta att det blir
              nedslaget direkt dagen efter från Moderaterna.
            </seg>
            <seg>
              Så vad är löftena värda, Sven Bergström?
            </seg>
          </u>
          <note type="speaker">
            Anf. 146 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-c58989837e11ba13">
            <seg>
              Herr talman! Jag är tacksam för att Ibrahim Baylan återkom till
              kammaren och gav möjlighet till en fortsatt diskussion i de här
              viktiga frågorna, för jag uppfattade att han i sitt inledningsanförande
              ansåg att frågorna är mycket viktiga.
            </seg>
            <seg>
              Men, herr talman, det här med att företrädare för Socialdemokraterna
              nu sätter sig till doms över regeringen, precis som vi på vår
              tid satte oss till doms över den socialdemokratiska regeringen,
              är ingen bra och objektiv modell. Tänk er om vi hade satt Bengt-Åke
              Gustafsson i gårdagskvällens hockeymatch i VM till domare mellan
              Schweiz och Sverige! Då kanske Sverige hade vunnit med 42, men
              själva poängen med den här typen av drabbningar och matcher är
              ju att man har en neutral domare. Och neutral domare i den här
              frågan är svenska folket. Låt dem i valet 2010 avgöra: Har den
              här regeringen lyckats bättre eller har den lyckats sämre än vad
              den förra regeringen gjorde? Det är det enda sanna utslaget i
              den matchen, och jag har stort förtroende för hur de kommer att
              döma.
            </seg>
            <seg>
              Jag dristade mig i mitt inledningsanförande till att jämföra
              vad den här regeringen har gjort och vad den förra regeringen
              gjorde. Jag påpekade att även den förra regeringen hade ett väldigt
              gott underlag i form av Kommunikationskommitténs betänkande från
              1997. Det är elva år sedan det kom. Där förutspådde man att man
              måste höja bensinpriserna med 10 öre per år i genomsnitt över
              en tid framåt och göra en rad åtgärder för att miljöanpassa vägtrafiken.
            </seg>
            <seg>
              Hur slutade det? Jo, när vi tog över efter Socialdemokraternas
              valförlust 2006 hade Sverige den törstigaste, största och mest
              motorstarka bilparken i Europa. 20 procent törstigare bilar körde
              vi omkring med här 2006 nästan tio år efter att Kommunikationskommittén
              hade påtalat att vi måste göra något, och vi måste göra det nu.
            </seg>
            <seg>
              Nu har Klimatkommittén upprepat en hel del av förslagen. Den
              här regeringen bet huvudet av skammen och höjde faktiskt koldioxidskatterna.
              Att vi vågade göra det välkomnades även av Miljöpartiet. Vi införde
              även en miljöbilspremie.
            </seg>
          </u>
          <note type="speaker">
            Anf. 147 IBRAHIM BAYLAN (s) replik:
          </note>
          <u who="ibrahim_baylan_097896" xml:id="i-e3ef159230800dbf">
            <seg>
              Herr talman! Jag blir inte klok på detta. Vi hade en situation
              under den förra mandatperioden och dessförinnan där regeringen
              angreps hårt av den borgerliga oppositionen för att vi höjde bensinskatten,
              vilket ledde till höjda bensinpriser. Vi angreps stenhårt av den
              dåvarande borgerliga oppositionen för att vi satsade för mycket
              på järnvägar och för lite på vägar. Det var så det lät då.
            </seg>
            <seg>
              Två av fyra borgerliga partier i den nuvarande regeringen gick
              till val på sänkta bensinskatter! Det var till och med så att
              Kristdemokraterna inte ens blygdes över att konkretisera sänkningen
              skulle vara två kronor.
            </seg>
            <seg>
              Sedan får vi ett antal rapporter och en del biofilmer som gör
              att det blir en helt annan stuns i klimat- och miljöfrågan. Då
              är inte regeringen Reinfeldt mindre opportunistisk än att de håller
              upp fingret och känner att nu händer något. Bäst att börja snacka
              miljö!
            </seg>
            <seg>
              Och det gör man. Det måste jag ändå tillstå att man gör. Man
              pratar miljö. Man pratar miljö i Sverige, man åker till andra
              länder och pratar miljö. Man åker till USA och tar åt sig äran
              över att Sverige är ett föregångsland inom många områden när det
              gäller klimatet och miljön samtidigt som man satt här i kammaren
              och röstade emot samma politik.
            </seg>
            <seg>
              Det är historien, Sven Bergström. Så är det, och det är inte
              att sätta sig till doms över någon. Det var ju vad som hände här
              i kammaren, och de angrepp som skedde på den förra regeringen
              för höjd bensinskatt, för satsningar på järnvägar och inte vägar
              och så vidare finns väl dokumenterade.
            </seg>
            <seg>
              Det må vara så att allting inte var perfekt. Jag tillstår gärna
              att vi kunde ha gjort mycket mer. Men min fråga är: Vad vill ni
              konkret göra? Vänta och se duger inte, Sven Bergström! Vad vill
              ni göra, och hur ska ni få Moderaterna med på vagnen? De verkar
              ju ha hängt av er för länge sedan.
            </seg>
          </u>
          <note type="speaker">
            Anf. 148 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-ba7b89b5f8bcce59">
            <seg>
              Herr talman! Nu är det så att under den förra mandatperioden
              representerade jag bara Centerpartiet. Det gör jag nu också, även
              om vi har ett organiserat allianssamarbete. Jag kan alltså bara
              svara för Centerpartiet, i alla fall i den historiska tiden.
            </seg>
            <seg>
              Vi angrep aldrig den förra regeringen för att satsa för mycket
              på järnvägar kontra vägar. Vi hade ungefär samma modell, och jag
              sade i mitt tidigare inlägg att jag gärna sätter mig tillsammans
              med både Ibrahim Baylan, Peter och Karin och jämför satsningen
              i vår budget på järnvägar kontra vägar.
            </seg>
            <seg>
              När det gäller sänkta bensinskatter var det naturligtvis så att
              Kristdemokraterna gick ut och lovade detta. Men de fick bita huvudet
              av skammen, och den nya regeringen valde i stället den rimliga
              linjen, nämligen att höja koldioxidskatten. Jag tycker att det
              är hedervärt att man kan erkänna misstag, men det får de svara
              för själva.
            </seg>
            <seg>
              Återigen: Det är bara svenska folket som kan avgöra om den här
              regeringen har skött sig någorlunda bra och är värd ett nytt förtroende
              eller om den tidigare regeringen, Socialdemokraterna med stödpartier,
              har anledning att komma tillbaka.
            </seg>
            <seg>
              När det gäller att åka till USA och så vidare kan det ju vara
              fin retorik, men det är faktiskt den amerikanska ambassadören
              Michael Wood som lyfter fram den här regeringen och Sverige som
              ett föregångsland. Han listar våra miljöteknikföretag som väldigt
              framgångsrika och som man har anledning att satsa riskkapitalpengar
              från USA på. Att det kan vara så ska vi vara tacksamma för över
              partigränserna, tycker jag.
            </seg>
            <seg>
              Men låt oss vänta och se. Den här regeringen är ett halvår sen
              med infrastrukturpropositionen. Den tidigare regeringen var två
              år sen. Den tidigare regeringen hade tolv år på sig att genomföra
              konkreta åtgärder. Den här regeringen har nu jobbat i drygt ett
              och ett halvt år.
            </seg>
            <seg>
              Jag måste säga att reservationen som grundar sig på en motion
              från Mona Sahlin och Socialdemokraterna inte är särskilt imponerande
              en enda sida i en lång partimotion som behandlar just transportsektorn
              och miljöanpassning av vägtrafiken. Så även ni kan bli bättre
              på det här området.
            </seg>
            <seg>
              Men låt oss som sagt avgöra det här i valet 2010. Jag ser fram
              emot det med förtröstan.
            </seg>
          </u>
          <note type="speaker">
            Anf. 149 IBRAHIM BAYLAN (s) replik:
          </note>
          <u who="ibrahim_baylan_097896" xml:id="i-a5c82f593c60c29c">
            <seg>
              Herr talman! Den ödmjukheten måste man ha att man kan säga att
              det kan bli bättre, och vi gör vårt yttersta för att bli bättre.
              Vi har tagit till oss vad väljarna förde fram i valet. Det tycker
              jag är viktigt att göra.
            </seg>
            <seg>
              Det är en intressant taktik som Sven Bergström väljer, och den
              är inte helt obekant. Varje gång det blir lite obekvämt att ta
              ett ansvar för vad den gemensamma borgerliga regeringen gör säger
              man att man är företrädare för Centern, att man är företrädare
              för Moderaterna eller företrädare för Kristdemokraterna. Men faktum
              är att vad människor ser är vad regeringen åstadkommer eller inte
              åstadkommer.
            </seg>
            <seg>
              Sven Bergström har helt rätt i att svenska folket gör sitt val
              i allmänna val. Men också mellan valen får man vara någorlunda
              medveten om vad svenska folket tycker om den politik man för.
              Hittills kan man inte påstå att svenska folket har gjort tummen
              upp för den allmänna borgerliga politiken som förs med stora skattesänkningar
              för dem som har det allra bäst.
            </seg>
            <seg>
              Sven Bergström har tyvärr ingen replik kvar. Men jag kan konstatera
              att vad Sverige minst av allt behöver just nu är att vänta och
              se. Vi behöver konkreta åtgärder för att minska vårt oljeberoende.
              Vi behöver komma med ett flertal åtgärder som gör att vi fortsatt
              kan vara i täten och visa vägen och på det viset också ha en konkurrensfördel
              när det handlar om sysselsättning och jobb inom den gröna sektorn.
              Den chansen förslösas nu därför att den borgerliga regeringen
              faktiskt inte har åstadkommit särskilt mycket på det här området.
            </seg>
            <seg>
              Visst, ett halvår kanske inte låter så mycket för en infrastrukturproposition,
              men det handlar inte bara om den. Det enda konkreta vi har sett
              är några små propositioner. Den viktigaste kanske handlar om efterkonvertering
              av bilar. Men så länge som det inte satsas några resurser på det
              händer det inte så oerhört mycket, därför att det är kostsamt
              och det är fortfarande alldeles för krångligt.
            </seg>
            <seg>
              Sven Bergström, jag tar gärna en diskussion. Men vad är det värt
              när regeringen med statsminister Reinfeldt och finansministern
              i spetsen varje gång avfärdar Centerns satsningar på ett klimatsmart
              transportsystem? Då är det tyvärr ingenting värt.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            15 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 8 maj
          </note>
          <note>
            Tommy Waidelich
          </note>
          <note>
            Lars U Granberg
          </note>
          <note>
            Fredrik Lundh
          </note>
          <note>
            Karin Åström
          </note>
          <note>
            Gunnar Sandberg
          </note>
          <note>
            Anne-Marie Pålsson
          </note>
          <note>
            Lars Gustafsson
          </note>
          <note>
            Anne-Marie Pålsson
          </note>
          <note>
            Anne-Marie Pålsson
          </note>
          <note>
            Hans Stenberg
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 13 maj.
          </note>
          <note>
            16 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 8 maj
          </note>
          <note>
            Karl Sigfrid
          </note>
          <note>
            Lennart Sacrédeus
          </note>
          <note>
            Eva-Lena Jansson
          </note>
          <note>
            Lena Olsson
          </note>
          <note>
            Jan-Olof Larsson
          </note>
          <note>
            Egon Frid
          </note>
          <note>
            Mats Sander
          </note>
          <note>
            Allan Widman
          </note>
          <note>
            Britta Rådström
          </note>
          <note>
            Britta Rådström
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 13 maj.
          </note>
          <note>
            17 § Kammaren åtskildes kl. 18.52.
          </note>
          <note>
            Förhandlingarna leddes
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
