<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--51</head>
          <docDate when="2008-12-17">2008-12-17</docDate>
        </div>
      </front>
      <body>
        <div>
          <note xml:id="i-b74ae30c5d3404b7-0">
            ﻿
          </note>
          <note xml:id="i-68a9486df34eff9b-0">
            Riksdagens protokoll
          </note>
          <note xml:id="i-4a95a63799c680d6-0">
            2008/09:51
          </note>
          <note xml:id="i-f26e117f1bce0efb-0" type="date">
            Onsdagen den 17 december
          </note>
          <note xml:id="i-1af4ceb4b096303c-0">
            Kl. 09:00 - 22:57
          </note>
          <note xml:id="i-8bbcc6d3e423dafc-0">
            1 § Justering av protokoll
          </note>
          <note xml:id="i-24b92b3eeb350e69-0">
            Justerades protokollet för den 11 december.
          </note>
          <note xml:id="i-0651a016fd8394a1-0">
            2 § Förnyad bordläggning
          </note>
          <note xml:id="i-8b7ca2800c10fc79-0">
            Föredrogs och bordlades åter
          </note>
          <note xml:id="i-cc9ae5c69bb0d960-0">
            3 § Beslut om ärenden som slutdebatterats den 15 december
          </note>
          <note xml:id="i-38330160c1fd8174-0">
            Punkt 5
          </note>
          <note xml:id="i-1361b4f212a032a4-0">
            Punkt 25
          </note>
          <note xml:id="i-ca82a2a505982128-0">
            Punkt 37
          </note>
          <note xml:id="i-e58ee613262a8661-0">
            Övriga punkter
          </note>
          <note xml:id="i-83e40ccf33a12819-0">
            Punkt 2
          </note>
          <note xml:id="i-62f8125b1c8677b2-0">
            Punkt 3
          </note>
          <note xml:id="i-bdd1c37450da0461-0">
            Punkt 6
          </note>
          <note xml:id="i-feadfa94dde658e8-0">
            Punkt 11
          </note>
          <note xml:id="i-45eeb28a67e2d999-0">
            Punkt 22
          </note>
          <note xml:id="i-1361b4f212a032a4-1">
            Punkt 25
          </note>
          <note xml:id="i-e58ee613262a8661-1">
            Övriga punkter
          </note>
          <note xml:id="i-2061d6a787ed75be-0">
            4 § Utbildning och universitetsforskning
          </note>
          <note xml:id="i-bfa80cc2c8256088-0">
            Föredrogs
          </note>
          <note type="speaker" xml:id="i-d00ba9f1cdcc33c2-0">
            Anf. 1 THOMAS STRAND (s):
          </note>
          <u who="thomas_strand_a4f0e0" xml:id="i-86a6b6306f13350f-0">
            <seg xml:id="i-b3dffb2c9110b0cb-0">
              Herr talman! I dag ska vi debattera utbildningsutskottets betänkande
              UbU1 om statsbudgetens utgiftsområde 16, Utbildning och universitetsforskning.
              Betänkandet omfattar allt från förskola till forskning, men utbildningsutskottet
              har valt att dela upp debatten i två block. Vi inleder med att
              fokusera och diskutera områdena universitet och högskolor samt
              forskning.
            </seg>
            <seg xml:id="i-16f6e596672262ce-0">
              Eftersom riksdagsmajoriteten i första steget av budgetprocessen
              ställt sig bakom regeringens budgetförslag för 2009 och gett budgetpolitiken
              en helt annan inriktning än den vi socialdemokrater önskat avstår
              vi från att reservera oss i denna del och hänvisar till våra särskilda
              yttranden. Vi vidhåller vår uppfattning och anser att anslagen
              inom utgiftsområde 16 borde ha utformats i enlighet med vad som
              framgår av Socialdemokraternas budgetmotion En ansvarsfull ekonomisk
              politik för jobb och välfärd . Om vi hade innehaft regeringsmakten
              så hade utgiftsområdet Utbildning och forskning utökats med drygt
              2,8 miljarder kronor.
            </seg>
            <seg xml:id="i-6859592c869c6ea7-0">
              Denna höst har varit turbulent. Vi har fått uppleva en finanskris,
              och nu är vi i början av en jobbkris. När jag i går morse satt
              vid köksbordet hemma i Vaggeryd och läste Jönköpings-Posten möttes
              jag av budskapet att ett företag på min hemort, Vaggeryds Hydraulik,
              nu varslar 40 personer. Jag är rätt övertygad om att flera av
              er som sitter i denna kammare i dag skulle kunna berätta om liknande
              dystra händelser på era respektive orter. Det är varsel på varsel,
              på ort efter ort. Både små och stora företag drabbas. Oron är
              påtaglig, och många undrar: Kommer jag att ha kvar mitt jobb?
            </seg>
            <seg xml:id="i-1970696d6745d751-0">
              I måndags träffade jag en man, och han sade till mig att regeringen
              nu borde satsa rejält på utbildning och kompetensutveckling för
              dem som varslas så att de står bättre rustade när den negativa
              utvecklingen vänder. Då sade jag till honom att om vi socialdemokrater
              hade innehaft regeringsmakten hade det blivit så. Vi vill investera
              oss ur jobbkrisen, men den moderaststyrda regeringen är förvånansvärt
              passiv.
            </seg>
            <seg xml:id="i-b867112c62a8ce86-0">
              Den budget vi i dag diskuterar är i stora stycken inaktuell,
              eftersom den bygger på förutsättningar som inte längre gäller.
              Vi socialdemokrater har under hösten föreslagit ett stimulanspaket
              för att möta jobbkrisen, för vad Sverige behöver är investering
              för jobb och välfärd. Vi måste investera oss ur krisen. På vårt
              område handlar det inte minst om att investera i utbildning, utbildning
              och åter utbildning.
            </seg>
            <seg xml:id="i-ef828699a794cc63-0">
              Herr talman! Jag ska nu redogöra för den stora skillnad som finns
              mellan en socialdemokratiskt präglad utbildningspolitik och den
              politik som den moderatstyrda regeringen för. Vår politik fokuserar
              på att investera i utbildning som leder till arbete. Vi vill med
              vår budgetmotion och stimulanspaket investera i drygt 60 000 fler
              utbildningsplatser än regeringen. Vi vill ha fler platser inom
              högskolan, i vuxenutbildningen, i den kvalificerade yrkesutbildningen,
              i den yrkesinriktade arbetsmarknadsutbildningen samt fler lärlingsplatser
              och ett särskilt spetskompetenslyft. Vi vill därtill förbättra
              villkoren för studenter.
            </seg>
            <seg xml:id="i-30076344742b8ee0-0">
              Vi socialdemokrater är tydliga. Vi vill att Sverige ska vara
              en ledande kunskaps- och forskningsnation. Vi är övertygade om
              att de människor och de nationer som är bäst förberedda på att
              möta den allt snabbare globaliseringen kommer att klara sig bättre
              i framtiden. Att investera i utbildning och forskning har en central
              betydelse för jobben och välfärden.
            </seg>
            <seg xml:id="i-c5081151c02067e1-0">
              För att rusta Sverige för framtiden och för att möta jobbkrisen
              vill vi socialdemokrater satsa rejält på forskning och innovation.
              I vår budgetmotion har vi avsatt 250 miljoner kronor mer till
              forskning än den borgerliga regeringen. Eftersom utbildningsutskottet
              i sitt budgetbetänkande konstaterar att regeringen i sin forsknings-
              och innovationsproposition aviserar resursförstärkningar motsvarande
              5 miljarder kronor under perioden 20092012 kan jag meddela att
              vi socialdemokrater i vår forskningsmotion aviserar en resursförstärkning
              omfattande drygt 4,5 miljarder kronor utöver den borgerliga regeringens
              proposition. Jag kan konstatera att det föreligger en stor ambitionsskillnad
              mellan vår socialdemokratiska forskningssatsning och den borgerliga
              regeringens.
            </seg>
            <seg xml:id="i-bae2156b03de1659-0">
              Vår forsknings- och innovationsmotion är omfattande, och jag
              vill helt kort ange några prioriterade områden. Vi vill särskilt
              satsa på unga forskare. Vi vill stärka deras sociala situation
              genom att göra doktorandtjänsterna till mer lika regelrätta anställningar.
              Vi vill också stärka de unga forskarnas karriärmöjligheter. Vi
              vill fortsätta med de framgångsrika branschprogrammen och gå vidare
              genom att utveckla nya branschprogram såsom tjänsteforskning och
              besöksnäring. Ytterligare ett prioriterat område är en väsentligt
              kraftigare satsning på forskningens infrastruktur.
            </seg>
            <seg xml:id="i-11afd8c56a178f22-0">
              Herr talman! Vi socialdemokrater vill starkt invända mot det
              tillvägagångssätt som regeringen använder för att anvisa vissa
              forskningsmedel i budgetpropositionen för 2009. Under anslag 2:56,
              Särskilda utgifter inom universitet och högskolor m.m., anvisar
              regeringen 1 215 miljoner kronor avseende forskning vid universitet
              och högskolor. Hur satsningen fördelas mellan olika lärosäten
              och olika anslag framgår dock inte av budgetpropositionen. I stället
              hänvisar regeringen till att detta kommer att redovisas i den
              forsknings- och innovationsproposition som överlämnades till riksdagen
              i slutet av oktober. Finansutskottet har i sitt betänkande FiU1
              angett att den metod regeringen använder kan anses stå i konflikt
              med kravet att budgetpropositionen ska vara fullständig. Denna
              princip slås fast i riksdagsordningens 3 kap. 2 § där det framgår
              att en proposition som påverkar statens inkomster eller utgifter
              kommande år endast får lämnas efter budgetpropositionen om regeringen
              bedömer att det finns synnerliga ekonomisk-politiska skäl.
            </seg>
            <seg xml:id="i-8b1b4dc4fbfe3d55-0">
              Finansutskottet framhåller även att en ordning där regeringen,
              av vilket skäl det vara må, inte preciserar anslagens användning
              eller fördelning utan i stället föreslår ramar för breda ändamål
              som sedan preciseras genom regeringsbeslut minskar riksdagens
              inflytande över medelstilldelningen och försvagar budgetens funktion
              som styrmedel. Finansutskottet understryker principen att budgetpropositionen
              ska vara fullständig och att anslagens ändamål ska vara tydligt
              angivna. Jag vill med detta understryka att vi socialdemokrater
              instämmer till fullo i det finansutskottet anför.
            </seg>
            <seg xml:id="i-09caaf621db51240-0">
              En framtidsinriktad svensk kunskapspolitik måste inriktas på
              att lyfta upp utbildningsnivån i hela samhället. Annars är risken
              stor att några lämnas efter. Då växer klyftorna. Vår generations
              politiska vägval och prioriteringar kommer därför att få stor
              betydelse för Sveriges framtid.
            </seg>
            <seg xml:id="i-6768afbf9433fd91-0">
              Utbildning är viktig för varje människa och för demokratins framtid.
              Kunskap och bildning gör att människor växer och blir starkare.
              För socialdemokratin handlar bildning bland annat om självständighet,
              kritiskt tänkande, problemformulering och reflexion. Det handlar
              också om att kunna söka och värdera kunskap på vetenskaplig nivå
              och att förmedla och utbyta kunskaper med andra. Bildningsbegreppet
              bör prägla all högskoleutbildning. Alla människors rätt till kunskap
              och utveckling är därför utgångspunkt för socialdemokratisk utbildningspolitik.
              Kunskapssamhället måste stå öppet för alla.
            </seg>
            <seg xml:id="i-a2bffc137008a27f-0">
              Det är oerhört förvånande att den borgerliga regeringen inte
              anger några särskilda kvalitetssatsningar inom högskoleområdet.
              Vi socialdemokrater anser att kvaliteten måste utvecklas på universitet
              och högskolor, särskilt inom de utbildningar som i dag har en
              liten andel lärarledd tid. Vi vill därför satsa 400 miljoner kronor
              på att höja kvaliteten inom samhällsvetenskaplig och humanistisk
              grundutbildning.
            </seg>
            <seg xml:id="i-b6c8a3707f453211-0">
              Det är också förvånande att den borgerliga regeringen inte har
              några särskilda satsningar i syfte att hjälpa unga studenter att
              få ett jobb efter avslutad utbildning. Vi vet att återkommande
              kontakter med arbetsmarknaden under utbildningstiden gör det lättare
              att få jobb efter examen. Vi socialdemokrater vill därför skapa
              möjlighet för fler studenter att få värdefull arbetslivserfarenhet
              och föreslår därför en försöksverksamhet med praktik, vilket motsvarar
              10 000 praktikplatser. Vi vill även förbättra lärosätenas arbete
              med att stötta studenterna i övergången mellan studier och arbete.
              Vi anslår därför 50 miljoner kronor för detta ändamål.
            </seg>
            <seg xml:id="i-3398bb2a1f6bda90-0">
              Det är djupt oroande och förvånande att den borgerliga regeringen
              har dragit ned på antalet platser inom högskolan. Inför den jobbkris
              vi nu upplever behöver vi investera i mer utbildning på universitet
              och högskolor.
            </seg>
            <seg xml:id="i-819fdc32664ae932-0">
              Vi ska veta att ungdomskullarna ökar kraftigt just nu. Antalet
              20-åringar växer med 30 procent fram till 2010. Det innebär att
              det behövs ett tillskott av högskoleplatser enkom för att dessa
              ungdomar ska få samma möjligheter att läsa vidare som dagens ungdomar.
            </seg>
            <seg xml:id="i-e7e4372ad997e5df-0">
              Herr talman! Jag tänker på nytt på mannen jag mötte i måndags.
              Han ville se mer av satsning på utbildning och kompetensutveckling.
              Det vill vi socialdemokrater också. Olof Palme sade en gång: Politik
              är att vilja. Ni i den borgerliga majoriteten vill sänka skatter,
              mest för den som tjänar bäst och mest. Vi socialdemokrater vill
              investera i utbildning och forskning, för det leder till ökad
              välfärd och fler jobb.
            </seg>
          </u>
          <note type="speaker" xml:id="i-4054899289aa412b-0">
            Anf. 2 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-55fd15f0527c9e92-0">
            <seg xml:id="i-2af651cbfe3b664c-0">
              Herr talman! Vänsterpartiet anser att investeringar i utbildning
              måste vara långsiktiga. Möjligheten till livslångt lärande måste
              vara en naturlig utgångspunkt oavsett människors kön, klass, etnicitet,
              ålder, sexuell läggning eller funktionshinder. Livslångt lärande
              lägger grunden för utveckling i vårt samhälles välfärdssektor,
              näringsliv, kultur, föreningar och individer.
            </seg>
            <seg xml:id="i-bb183206d932eb20-0">
              Regeringen genomför förändringar i det reguljära utbildningssystemet
              utan att ta hänsyn till dagens arbetsmarknadsbehov. Vi menar att
              det redan nu råder brist på utbildad arbetskraft inom många områden.
              Denna utveckling förvärras av regeringens politik.
            </seg>
            <seg xml:id="i-e18c7f7b4a52defa-0">
              Regeringen har redan genomfört nedskärningar inom vuxenutbildningen
              och högskolan. Man har också gjort det svårare att komma in på
              högskolan genom att till exempel avskaffa 25:4-regeln och införa
              extra meritpoäng för dem som läser extra matematik och moderna
              språk. Dessutom har det aviserats stora förändringar av grund-
              och gymnasieskolan som bland annat kommer att leda till att färre
              elever får såväl gymnasie- som högskolebehörighet. Konsekvenserna
              för de unga blir begränsade valmöjligheter till utbildning och
              yrkesinriktning. Följden av regeringens utbildningspolitik blir
              då brist på utbildad arbetskraft, vilket försämrar kvaliteten
              och konkurrenskraften.
            </seg>
            <seg xml:id="i-f35de2e88e376ff5-0">
              Herr talman! Vänsterpartiet föreslår att man för ökad tillgänglighet
              och bättre kvalitet inom offentlig verksamhet anställer mer personal.
              Detta kan naturligtvis inte ske utan att man samtidigt utbildar
              fler människor inom vuxenutbildning, eftergymnasial yrkesutbildning
              och högskola. Den utbildningsinsats som vi föreslår innebär en
              ökning av antalet studerande vid högskolan med ca 50 000 helårsstudenter
              som mest. Detta är givetvis en ganska stor ökning. Den totala
              volymen blir visserligen större än någonsin tidigare, men ökningstakten
              blir inte större än vad som tidigare har skett. Mellan 2000 och
              2004 ökade till exempel antalet studenter med ca 55 000 till 340
              000 helårsstudenter. Sedan dess har antalet studenter sjunkit
              till ca 320 000. Med vårt förslag skulle antalet studenter uppgå
              till ungefär 370 000.
            </seg>
            <seg xml:id="i-3286bdc39e95d539-0">
              Behovet av högskoleutbildade kommer även utan vårt förslag att
              vara mycket stort för att skapa fler arbeten i offentlig sektor.
              Pensionsavgångarna är stora och för närvarande räcker inte antalet
              utexaminerade för att täcka behovet inom utbildning och hälso-
              och sjukvård.
            </seg>
            <seg xml:id="i-2877bd0f9f5264c2-0">
              Vänsterpartiet har avsatt 300 miljoner kronor per år i två år
              för en särskild utbildningssatsning för långtidsarbetslösa unga
              som saknar gymnasieutbildning. Med anledning av den senaste tidens
              utveckling på arbetsmarknaden föreslår vi att antalet platser
              fördubblas från 2 000 till 4 000 för 2009. Vi avsätter därför
              ytterligare 300 miljoner kronor för 2009 till kunskapslyft för
              unga.
            </seg>
            <seg xml:id="i-1d374331334f09e4-0">
              Enligt Arbetsförmedlingens prognos för 2009 kommer arbetslösheten
              framför allt att stiga bland ungdomar och utrikes födda som är
              på väg in på arbetsmarknaden. Många unga kommer också att bli
              arbetslösa när deras visstidsanställning inte förlängs.
            </seg>
            <seg xml:id="i-cc5e30469041d388-0">
              De unga som löper allra störst risk att bli långvarigt arbetslösa
              och har särskilt svårt att hitta ett jobb är de som inte klarar
              gymnasiet. Arbetsförmedlingen understryker i sitt budgetunderlag
              för 20092011 att det finns tydliga samband mellan utbildningsnivå
              och anställning på arbetsmarknaden. Enligt Arbetsförmedlingen
              finns det 700 000 arbetsföra personer med enbart grundskoleutbildning.
              Under 2007 var 157 000, det vill säga var femte av dessa, arbetslösa.
              Tyvärr finns det en rad faktorer som talar för att antalet arbetslösa
              med kort utbildning kommer att öka. Mer än var femte elev lämnar
              grundskolan utan slutbetyg, och bland utrikes födda är andelen
              35 procent. Enligt Arbetsförmedlingen beräknas 120 000 ungdomar
              lämna gymnasieskolan 20082011 utan fullständiga betyg. Det finns
              således stora utbildningsbehov bland de ungdomskullar som kommer
              ut på arbetsmarknaden de närmaste åren.
            </seg>
            <seg xml:id="i-bf32f3638c7241f0-0">
              Herr talman! För att genomföra vår satsning på fler anställda
              och ökad kompetens för att förbättra kvaliteten inom den offentliga
              sektorn tillför vi fler studieplatser inom kommunal vuxenutbildning,
              kvalificerad yrkesutbildning och högskoleutbildning. Det är också
              en åtgärd för att möta den ökande efterfrågan på utbildningsplatser
              från dagens stora gymnasiekullar samt för att motverka effekterna
              av den rådande konjunkturnedgången. År 2009 blir det ca 625 fler
              platser inom yrkesutbildning, ca 5 000 fler högskoleplatser och
              ca 4 600 fler platser inom den kommunala vuxenutbildningen med
              Vänsterpartiets politik.
            </seg>
            <seg xml:id="i-79730654367ee9d1-0">
              Vi anslår dessutom ytterligare 120 miljoner kronor till högskolan
              för en förändring av vissa examina inom lärarutbildning så att
              de ges på en avancerad nivå.
            </seg>
            <seg xml:id="i-4837cd6e849b0794-0">
              Den kvalificerade yrkesutbildningen är en viktig del för att
              förse arbetsmarknaden med utbildad arbetskraft. Yrkeshögskolan
              är, och kommer att vara, viktig både för ungdomsstuderande och
              för vuxenstuderande. Det ska finnas möjlighet till kompetensutveckling,
              vidareutbildning, nya utbildningar och andra kompletteringar för
              vuxna under hela yrkeslivet. Det är en fråga om att alla ska ha
              rätt till en andra chans. Det handlar om kvinnors och mäns rätt
              till förnyelse och påfyllnad av kunskap för att utvecklas under
              hela sitt yrkesliv.
            </seg>
            <seg xml:id="i-a3b1a9d3b4b505a2-0">
              Vi ser också ett behov av att återföra möjligheten att erhålla
              aktivitetsstöd för att genomgå en högskoleutbildning på upp till
              ett år eftersom det är arbetsmarknadspolitiskt motiverat. Antalet
              platser i ett sådant program bör anpassas till arbetsmarknadens
              behov. Mot bakgrund av det som anförts anser Vänsterpartiet att
              regeringen bör införa ett nytt arbetsmarknadspolitiskt program
              där aktivitetsstödet kan erbjudas för ett års högskolestudier.
            </seg>
          </u>
          <note type="speaker" xml:id="i-56b886385db51903-0">
            Anf. 3 LAGE RAHM (mp):
          </note>
          <u who="lage_rahm_ca9cb9" xml:id="i-153438b76ebeaab5-0">
            <seg xml:id="i-bafff7e892740a10-0">
              Herr talman! I dag diskuterar vi Sveriges budget när det gäller
              området utbildning. Jag hoppas att vi alla här kan vara eniga
              om att utbildning är oerhört viktigt och någonting som vi borde
              satsa på. I den här inledande delen pratar vi framför allt om
              högskole- och forskningsdelen. Det är viktigt att vi ser det som
              en del av ett livslångt lärande. Det är en möjlighet för individen
              att utveckla sig själv och bidra till samhället. Vårt samhälle
              vilar till stor del på kunskap och forskning, och därför är detta
              också viktigt för alla andra sektorer.
            </seg>
            <seg xml:id="i-3471e26facefe427-0">
              Detta gör att det känns lite tråkigt att se den utveckling som
              sker på arbetsmarknaden i dag. Vi borde försöka ta vara på det
              som går från den här krisen och se att det skulle kunna ge en
              möjlighet för fler att utbilda sig. I stället blir det färre högskoleplatser,
              och det är lite tråkigt.
            </seg>
            <seg xml:id="i-c0f9f50946d3ce32-0">
              Tillsammans med Socialdemokraterna föreslår vi i stället en satsning
              på fler högskoleplatser. Samtidigt som vi gör detta har vi också
              sett, och detta är väldigt viktigt, att kvaliteten i högskoleutbildningarna
              i vissa fall måste bli bättre. Det finns en resursbrist på vissa
              utbildningar. Det är faktiskt inte ovanligt att studerande har
              så lite lärarledd tid som fyra timmar, vilket inte är acceptabelt.
            </seg>
            <seg xml:id="i-18a683adcfd71152-0">
              Om vi tycker att utbildning och kunskap är så viktigt för samhället
              borde vi kunna satsa mer på det här området. Jag tycker att det
              är väldigt tråkigt att regeringen inte gör det, men det är desto
              mer glädjande att vi har en satsning på 400 miljoner kronor om
              året för att höja kvaliteten i utbildningarna. Det här gäller
              framför allt de utbildningar som har minst lärarledd tid. Där
              skulle detta kunna göra nytta, och det gäller, som tidigare sagts,
              samhällsvetenskap, juridik, humaniora och teologi. Detta skulle
              kunna ge ungefär en och en halv extra lektion i veckan för en
              studerande. Det är kanske inte tillräckligt, men det är ett första
              steg. Vi borde kunna vara överens om det, vilket vi tyvärr inte
              är.
            </seg>
            <seg xml:id="i-282bdffaed5384a9-0">
              Det finns andra viktiga delar i högskoleutbildningarna. Det handlar
              återigen om kopplingar till arbetsmarknaden. Praktik borde vara
              en mer förekommande verksamhet på högskolan. Det finns en risk
              att studierna annars bara lever i sin egen bubbla. Det är viktigt
              att man får chans att komma ut. Det skapar också en ökad möjlighet
              att få jobb.
            </seg>
            <seg xml:id="i-413b7f0952515e73-0">
              Vi anser att detta skulle kunna göras genom en satsning på 50
              miljoner kronor om året. Högskolorna skulle kunna inrätta kurser
              för just praktik som man ska få läsa om man har läst ett ämne
              i åtminstone ett år. Det skulle ge vanliga högskolepoäng och studiemedel.
              Det skulle dessutom vara väldigt viktigt att kvalitetssäkra detta.
            </seg>
            <seg xml:id="i-60afc55bb3fe62ec-0">
              Det finns andra faktorer när det gäller övergången från högskolan
              till arbete som vi borde jobba mer med. Vi borde ha ett ökat samarbete
              när det gäller examensarbetena. Det borde finnas större möjligheter
              för förmedling av kontakter mellan studenter och arbetsliv. Sådana
              här verksamheter finns ju, men det är alltför många studenter
              som får alltför dåligt stöd på det här området. Vi anser att det
              borde satsas mer. Vi föreslår därför att man lägger 50 miljoner
              kronor extra per år för att utveckla karriärcentrum.
            </seg>
            <seg xml:id="i-53591758e5548c88-0">
              Om vi ska prata forskning blir det svårt att förbigå och förekomma
              den diskussion vi kommer att ha om forskning i samband med den
              forskningspolitiska propositionen som har lagts fram. Men det
              återspeglas ju också i budgeten. Där ser vi tyvärr, som tidigare
              har sagts, att när budgeten var oklar om hur pengarna skulle användas
              är den forskningspolitiska propositionen inte särskilt mycket
              till hjälp där heller. Det finns många oklarheter när det gäller
              pengarna.
            </seg>
            <seg xml:id="i-8ae1d615721a3b04-0">
              Dessvärre finns det ännu fler oklarheter på andra områden. Det
              gäller till exempel kriterierna som handlar om hur man ska fördela
              kvalitetssatsningen. Låt mig först säga att det är alldeles utmärkt
              med en kvalitetssatsning. Det tror jag att vi alla kan vara överens
              om. Sedan kommer då frågan hur man gör den här kvalitetssatsningen
              i forskningen. Där har regeringen valt att ta två specifika kriterier
              från det förslag som kom från Resursutredningen. Jag ska inte
              säga att man inte har gjort någon utvärdering, men man redovisar
              inte något särskilt underlag till riksdagen på den här punkten.
              Därför tycker jag att det är tråkigt att kräva att vi ska ta ställning
              till det. Dessutom skriver man att någon statistik som visar hur
              externa anslag respektive publiceringar det är bara de två faktorerna
              man har valt att använda sig av fördelar sig på olika vetenskapsområden
              inte finns tillgänglig. Man har alltså ingen statistik över hur
              det här skulle kunna slå, och det är ju inte något särskilt bra
              underlag för beslut. Regeringen borde förstås kunna se till att
              få fram ett tillräckligt underlag innan man lägger fram en proposition.
              Det borde vara något av en grundläggande faktor att man gör det
              innan man lägger fram ett förslag.
            </seg>
            <seg xml:id="i-95d8bdc70a8f1f30-0">
              Det finns en mängd olika satsningar i det här. Det finns strategiska
              satsningar, och de är desamma som i den förra forskningspolitiska
              propositionen. Det gäller tre områden. Den förhandlades fram mellan
              den dåvarande socialdemokratiska regeringen, Miljöpartiet och
              Vänsterpartiet, och vi har naturligtvis inget emot de områdena.
              Vi ser dock att man i dagsläget tyvärr satsar lite för lite på
              klimat, i den mån vi kan utläsa vad som har satsats, för det är
              också väldigt otydligt. Mer behövs alltså på klimat, och framför
              allt det berör i och för sig inte detta område bör man gå till
              handling. Det behövs mer forskning, men det behövs framför allt
              att man gör någonting av den kunskap som finns i samhället.
            </seg>
            <seg xml:id="i-2890af15777146c3-0">
              När det gäller andra detaljer i forskningen är vi besvikna över
              att trots att den svenska genusforskningen står sig väldigt bra
              internationellt och har ett stort samhällsintresse genom att den
              kan bidra till jämställdhetsutvecklingen i vårt land, som jag
              trodde att alla var eniga om att vi behöver, utpekas det inte
              särskilt. Då kan man kanske tänka att det kommer att satsas på
              detta ändå. Tyvärr är genusforskning inte någonting som prioriteras
              ute på våra lärosäten, och därför anser vi att det är helt nödvändigt
              att vi gör en speciell satsning på detta från politikens område.
              Vi menar att vi borde avsätta 30 miljoner kronor per år genom
              Vetenskapsrådet för att främja det här området.
            </seg>
            <seg xml:id="i-2bf6b360cb58ae6a-0">
              Ett annat område som regeringen har förbisett är arbetslivsforskningen.
              Regeringen lade ju ned Arbetslivsinstitutet men lovade samtidigt
              att det skulle satsas på det här. Tyvärr har vi sett alldeles
              för lite av den satsningen, i den mån det alls har varit någon
              satsning. Man har i stället dragit ned, och det är rätt oroande.
              Vi önskar att man kunde satsa mer och lägger därför i vårt budgetförslag
              mer satsningar på detta.
            </seg>
            <seg xml:id="i-bc976f1badf85e42-0">
              Det var några nedslag i den massiva kritik man skulle kunna framföra.
              Trots det har vi ingen reservation på det här området. Det grundar
              sig i att vi hade velat se en annan fördelning. Som budgetlagarna
              ser ut och som vi jobbar i kammaren kan vi inte reservera oss
              på den här punkten. Vi har dock inte deltagit i vissa beslut.
              Jag vill framföra att vår budget är en helhet, och i den finns
              det fler satsningar än regeringen har på utbildning och forskning.
              Vi hade önskat att dessa hade kunnat vinna bifall.
            </seg>
          </u>
          <note type="speaker" xml:id="i-59f79e41c0913b4c-0">
            Anf. 4 LARS HJÄLMERED (m):
          </note>
          <u who="lars_hjalmered_274051" xml:id="i-e4b9ebab2cd6472c-0">
            <seg xml:id="i-57eca9e5853abc25-0">
              Herr talman! Jag tänkte ge mig i kast med en lite mer positiv
              syn på alliansens politik än vad de tre talarna före mig mäktade
              med.
            </seg>
            <seg xml:id="i-04cb5ca13a97bc15-0">
              Vi har nu att debattera och senare i dag ta ställning till förslag
              som rör högre utbildning och forskning för 2009, ett förslag som
              sammantaget ger en fortsatt utveckling av högre utbildning och
              goda möjligheter för svensk forskning. Jag skulle vilja sätta
              in detta i ett lite större sammanhang och beröra hur de här bitarna
              passar in i alliansens pussel. Men jag skulle vilja börja i en
              annan ända.
            </seg>
            <seg xml:id="i-4d52a0117ea174e5-0">
              Häromveckan presenterade oppositionspartierna ett rödgrönt samarbete
              inför valet 2010, vilket är en spännande utveckling i svensk politik.
              Av deras budgetförslag och det vi hörde i talarstolen att döma
              är det tre solospelare som har stått här och talat. Det finns
              inga större tecken på samsyn; snarare är det tydlig avsaknad av
              ett trovärdigt regeringsalternativ, ett alternativ till alliansen.
              Jag återkommer om en stund till detta, herr talman.
            </seg>
            <seg xml:id="i-1f8f181c5aa79ee6-0">
              De borgerliga partierna däremot gav ju besked redan 2004 om att
              gemensamt gå fram inför valet 2006 och i linje med detta sätta
              sig ned och förhandla fram en gemensam agenda inför valet 2006
              som vi gick till val på, som vi fick väljarnas förtroende för
              och som ligger till grund för regeringens och riksdagsmajoritetens
              arbete ett trovärdigt sätt att hantera frågorna.
            </seg>
            <seg xml:id="i-8d7815bb1a55f7af-0">
              Det övergripande målet för oss handlar om att skapa förutsättningar
              för en hög kvalitet i den högre utbildningen och forskningen.
              Konkret tar sig vår politik för högre utbildning bland annat följande
              uttryck. Vi värnar kvalitet före kvantitativa ambitioner och har
              2007 och 2008 ökat pengarna per studieplats inom bland annat humaniora
              och samhällsvetenskap. Vi har ambitionen inför 2009 att riksdagen
              ska fatta beslut om en högskoleproposition som tar ett samlat
              grepp om viktiga frågor om den högre utbildningen.
            </seg>
            <seg xml:id="i-2f083f50890817b7-0">
              Vi har uppföljning och utvärdering som är ett offentligt, viktigt
              ansvar där det är angeläget med en myndighet som gör vassa granskningar
              och vågar klippa till i de fall det finns undermåliga utbildningsmiljöer.
              Men det behöver också kompletteras med rankningar och annat. Jag
              tycker också att fler lärosäten självmant, utan att vi i den här
              församlingen eller i andra sammanhang fattar beslut om att det
              ska göras, bör ta på sig uppgiften att följa upp de egna studenterna.
              Har de fått jobb? Har de fått jobb som ligger i linje med utbildningen?
              Vilken nytta har de haft av utbildningen? Allt detta ska göras
              med målet att vidareutveckla den egna verksamheten.
            </seg>
            <seg xml:id="i-a910dcbaddd7ea15-0">
              Vi har också fattat beslut om ändrade tillträdesregler, kort
              och gott med ambitionen att gymnasieskolan ska göra sitt arbete.
              Man ska lära sig det man ska lära sig i gymnasieskolan och ingen
              annanstans, och man ska vara godkänd i svenska, matte och engelska
              för att kunna söka in på högskolan. Det är rätt anständiga krav.
            </seg>
            <seg xml:id="i-b559fbfd443a0c39-0">
              Vi har en studiesocial utredning som tar det samlade greppet
              om studenters situation, och jag hoppas också, herr talman, att
              vi i en snar framtid ska kunna fatta beslut om kårobligatoriets
              avskaffande och villkoren för internationella studenter.
            </seg>
            <seg xml:id="i-4fe7133c822b8c6c-0">
              Låt mig gå över till forskningen. Alliansen har under såväl 2007
              som 2008 ökat pengarna till svensk forskning. Regeringen presenterade
              i oktober månad en forsknings- och innovationspolitisk proposition,
              ett förslag som, kan man säga, sätter ramarna för svensk forskning
              under de kommande fyra åren och som innebär en historiskt stor
              satsning på svensk forskning.
            </seg>
            <seg xml:id="i-227648d4c7d47107-0">
              Det är viktigt att notera att bara tillskottet 2009 innehåller
              mer pengar än hela den förra socialdemokratiska forskningspropositionen
              och att det totalt under fyra år blir mer än i tre socialdemokratiska
              propositioner under tolv års tid. Det är en trovärdig leverans.
            </seg>
            <seg xml:id="i-edf3f519267590e7-0">
              Vi får med start 2009 se en kraftfull förstärkning av grundpengarna
              till forskning vid universitet och högskolor, alltså det ganska
              basala som görs på universitet och högskolor som näringsliv och
              andra ofta kanske inte är beredda att betala för. Det blir också
              en stor satsning på medicin, teknik och klimat, en strategisk
              satsning på områden där Sverige är eller har ambitionen att vara
              starka och där det finns viktiga samhällsproblem att lösa. Det
              omfattar 1,8 miljarder och lägger en grund för att stärka Sveriges
              konkurrenskraft.
            </seg>
            <seg xml:id="i-dfb29e58ffa9d9a3-0">
              Vi får också en lång rad andra förbättringar. Om ett år ska pengarna
              börja fördelas utifrån kvalitetskriterier. Den starkt ifrågasatta
              högskolemomsen, skatten på 8 procent på alla externt insamlade
              pengar, kommer att avskaffas. Det innebär att benägenheten både
              att ge och att ta in pengar kommer att öka.
            </seg>
            <seg xml:id="i-e167921f4238ab01-0">
              Det sker också en omfattande satsning på att nyttiggöra forskning
              och forskningsresultat. Det känns väldigt trovärdigt.
            </seg>
            <seg xml:id="i-3683fff5578440d7-0">
              Häromveckan presenterades en spännande utredning om universitets
              och högskolors autonomi. Det är en utredning som innehåller spännande
              förslag som i ett slag skulle göra landets universitet och högskolor,
              som i dag är myndigheter, betydligt friare. Man skulle ha långsiktiga
              avtal i stället för kortsiktiga regleringsbrev. Man ska alltjämt
              ha ett stort studentinflytande och ett kollegialt beslutsfattande
              på lärosätena men också nya möjligheter att äga bolag, ta emot
              donationer, sluta samarbetsavtal och en hel del annat. Jag tycker
              att det är dags att i en remissrunda låta alla komma till tals
              och senare gå till beslut.
            </seg>
            <seg xml:id="i-538f535ff364f3d8-0">
              Låt mig nu återkomma till oppositionen. Socialdemokraterna föreslår
              fler högskoleplatser. Tittar man på de pengar de vill avsätta
              ser man att de knappast är i den omfattningen att de skulle räcka
              till några dyrare platser. Inte heller skickar de med pengar till
              studielån för studenterna. När det gäller deras studiemedel generellt
              hänger kronor och ören i budgeten inte ihop med de texter som
              finns i budgetförslaget.
            </seg>
            <seg xml:id="i-d6e714fb4faf31a1-0">
              Miljöpartiet säger sig vilja öka antalet utbildningsplatser men
              skjuter inte till pengar till studiemedel. Frågan blir då om de
              ska leva på luft.
            </seg>
            <seg xml:id="i-ea91ee4f8aa785f6-0">
              Sedan har vi Vänsterpartiet, som är det generösaste partiet i
              Sveriges riksdag. Där finns det sällan några gränser för hur mycket
              man kan satsa. Men deras partiordförande gick ganska nyligen ut
              och sade att det är finansiell oro och att det i det läget, när
              man behöver öka efterfrågan i ekonomin, är dumt att föreslå skattehöjningar.
              Tummar man på finansieringen är frågan vad som händer med de föreslagna
              satsningarna. Faller de då?
            </seg>
            <seg xml:id="i-1f8381179da45883-0">
              Sammantaget kan vi konstatera att de tre tidigare talarna talar
              om sina egna förslag och inte om ett gemensamt förslag. Då blir
              det som en trebent pall där var och en i olika sammanhang och
              i olika frågor sparkar undan ett ben. Den faller ihop, och den
              är inget trovärdigt alternativ till alliansen.
            </seg>
            <seg xml:id="i-eafd4a241a408c6c-0">
              Herr talman! Låt mig som avslutning konstatera att vi i Sverige
              i måndags passerade en milstolpe. Nya regler för arbetskraftsinvandring
              infördes i Sverige. Det är något som bland mycket annat innebär
              att forskarstuderande och utbytesstudenter som har gjort minst
              en termin i Sverige nu kan söka arbetstillstånd direkt på plats
              i landet utan att, som det har varit tidigare, behöva åka hem,
              söka tillstånd och sedan komma tillbaka. Det handlar om personer
              som har varit här ett halvår, ett år eller två år och där svenska
              skattebetalare har betalat för deras forskning eller utbildning.
            </seg>
            <seg xml:id="i-de65951406b6b77a-0">
              Detta öppnar nya möjligheter för landets universitet och högskolor
              att locka duktigt folk till landet. Det ser jag med tillförsikt
              fram emot.
            </seg>
            <seg xml:id="i-240feed2db7117de-0">
              Jag vill yrka bifall till utskottets förslag.
            </seg>
          </u>
          <note type="speaker" xml:id="i-28f37c335081c5af-0">
            Anf. 5 THOMAS STRAND (s) replik:
          </note>
          <u who="thomas_strand_a4f0e0" xml:id="i-86a6b6306f13350f-1">
            <seg xml:id="i-09f1edaef64a853b-0">
              Herr talman! Det är trist att Lars Hjälmered inte kan läsa våra
              siffror på rätt sätt. Vi har visst pengar som finansierar våra
              satsningar på högskoleplatser och studielån.
            </seg>
            <seg xml:id="i-cf0f1b7faf549427-0">
              Lars Hjälmered sade att forskning är viktigt, och det sade jag
              också. Där är vi eniga. Men jag vill haka fast just vid forskningssatsningen.
              I utbildningsutskottets betänkande anges kortfattat att regeringen
              anslår 120 miljoner till Lunds universitet som delfinansiering
              av en europeisk spalliationsanläggning, ESS. Men inget sägs om
              en annan viktig infrastruktursatsning, nämligen MAX IV. Jag kan
              heller inte finna något om MAX IV i regeringens budgetproposition,
              men det är många sidor, och jag kan ha missat något. Däremot finner
              jag något om det i regeringens forsknings- och innovationsproposition.
            </seg>
            <seg xml:id="i-92ed76c6bfc896c0-0">
              Kungliga Vetenskapsakademien besökte nyligen utbildningsutskottet.
              Då framkom att det finns en stor oro bland forskare om vad som
              kommer att hända med MAX IV. Byggandet av MAX IV engagerar många,
              och det är en synnerligen viktig infrastruktursatsning. Nu känner
              man oro för att regeringen prioriterar ESS och glömmer bort MAX
              IV.
            </seg>
            <seg xml:id="i-e2eb6e8ff0b44b09-0">
              Samma oro kan jag känna med tanke på att regeringen säger så
              lite om MAX IV. Hur ser egentligen den borgerliga majoriteten
              på etablerandet av MAX IV? Anser Lars Hjälmered att det är en
              viktig och nödvändig satsning för Sveriges framtid?
            </seg>
          </u>
          <note type="speaker" xml:id="i-1e51f279e00f30e0-0">
            Anf. 6 LARS HJÄLMERED (m) replik:
          </note>
          <u who="lars_hjalmered_274051" xml:id="i-e4b9ebab2cd6472c-1">
            <seg xml:id="i-d15775a99dcab587-0">
              Herr talman! Det finns många angelägna forskningsinfrastrukturprojekt.
              ESS och MAX IV är två av dem som omnämns i våra budgetförslag
              och i den forskningspolitiska propositionen. Den forskningspolitiska
              propositionen är under beredning i utskottet, så vi får väl vänta
              tills vi stänger dörrarna i det läget. Enligt vad jag har läst
              i era förslag och motioner har ni ingen annan uppfattning som
              ni har torgfört så här långt. Det är möjligt att vi kan återkomma
              till det senare.
            </seg>
            <seg xml:id="i-f916efc93cecad04-0">
              När det gäller studieplatserna kan man räkna på det ni föreslår.
              Då ser man att det motsvarar de allra billigaste utbildningarna,
              oftast humaniora och samhällsvetenskap, och inte lite dyrare,
              mer yrkesinriktade högskoleutbildningar. Detta hänger inte riktigt
              ihop med hur efterfrågan ser ut. Vi lägger förslag om att öka
              antalet platser på bland annat läkarutbildningen.
            </seg>
            <seg xml:id="i-7890e21ce6a53cee-0">
              När det gäller studiemedlen har ni en uppgift i texten och en
              annan när man ser till kronor och ören. Det hänger liksom inte
              ihop. Det är lätt att skriva en sådan pamflett när man är i opposition,
              men det funkar inte att regera landet på riktigt.
            </seg>
            <seg xml:id="i-dace868d8dd23f24-0">
              Detta för mig in på sluttampen: Vad är ert samlade alternativ?
              Jag var imponerad och lyssnade intresserat till ditt anförande
              om vad du som socialdemokrat vill göra. Det kan vara intressant.
              Men det besked ni behöver lämna till svenska folket är vad ni
              vill göra gemensamt i s, v och mp. Hur ser det samlade alternativet
              ut?
            </seg>
          </u>
          <note type="speaker" xml:id="i-22c48ac2d80d5249-0">
            Anf. 7 THOMAS STRAND (s) replik:
          </note>
          <u who="thomas_strand_a4f0e0" xml:id="i-86a6b6306f13350f-2">
            <seg xml:id="i-768fb155ff2e875c-0">
              Herr talman! När det gäller studiemedel är det på det enkla viset
              att de pengar som anges gäller bidragsdelen, inte lånedelen. Det
              är en missuppfattning att vi inte skulle ha pengar till det.
            </seg>
            <seg xml:id="i-538d4ffacfd416ad-0">
              Jag vill återvända till detta med forskning och infrastruktur.
              Den 23 oktober besökte Lars Leijonborg Kungliga Vetenskapsakademien
              i syfte att presentera regeringens proposition. Av dokumentationen
              från det mötet framgår att högskole- och forskningsministern som
              svar på en fråga sade att han prioriterade ESS-anläggningen framför
              MAX IV. Detta har bara förstärkt oron i forskarkretsar. Vad vill
              egentligen regeringen?
            </seg>
            <seg xml:id="i-184a201daf3d8c13-0">
              Frågan är berättigad. Det finns inga aviserade medel för MAX
              IV.
            </seg>
            <seg xml:id="i-a57b4eb013619854-0">
              Vi har faktiskt mer pengar till infrastruktur. Här trodde jag
              att Lars Hjälmered hade läst på. Även på denna punkt far man slarvigt
              fram med våra siffror. Vi har mer pengar, och vi anger även MAX
              IV i vår forskningsmotion.
            </seg>
            <seg xml:id="i-ee05be1e30914ef5-0">
              En av statens kärnuppgifter är att prioritera infrastruktursatsningar.
              Det är avgörande för nya forskningsframgångar och för att vidmakthålla
              och stärka Sveriges position i forskningsvärlden. Sådana satsningar
              stärker våra möjligheter att rekrytera och behålla världens bästa
              forskare. Med sådana stora och framsynta infrastruktursatsningar
              lägger vi en god grund för internationellt samarbete och utländskt
              forskningskapital.
            </seg>
            <seg xml:id="i-4b8e3f7a98d47a17-0">
              Per Omling, Vetenskapsrådets generaldirektör, skrev tidigare
              i höstas: Min bedömning är att om Sverige inte satsar på infrastruktur
              för alla vetenskapsområden tvingas vi stiga åt sidan då framtida
              infrastrukturer byggs gemensamt i Europa. Vi socialdemokrater
              delar hans uppfattning och anser att det behövs väsentligt mer
              resurser, och vi satsar på både ESS och MAX IV.
            </seg>
            <seg xml:id="i-c4012404a7d1173b-0">
              Jag återkommer till min fråga: Varför anser inte den borgerliga
              regeringen att detta är en viktig och nödvändig satsning?
            </seg>
          </u>
          <note type="speaker" xml:id="i-d2faa48af15e1edd-0">
            Anf. 8 LARS HJÄLMERED (m) replik:
          </note>
          <u who="lars_hjalmered_274051" xml:id="i-e4b9ebab2cd6472c-2">
            <seg xml:id="i-22166f4fc0ac2169-0">
              Herr talman! Det finns en forsknings- och innovationspolitisk
              proposition som nu är under beredning. Där görs den största satsningen
              någonsin när det gäller forskning, och det tycker jag att man
              kan vara stolt över.
            </seg>
            <seg xml:id="i-1a9741405200a757-0">
              Vi tycker att det är angeläget med viktiga infrastruktursatsningar.
              Jag hoppas att du ställer din fråga också till högskole- och forskningsministern
              senare i debatten. Det har du säkert förberett.
            </seg>
            <seg xml:id="i-e3d48c5286456d62-0">
              Jag noterar att du säger vi socialdemokrater. Det är där någonstans
              som problemet börjar. Vi går ihop som en samlad allians och säger
              att vi borgerliga bröder och systrar är ett alternativ i svensk
              politik. Vi gjorde hemläxan inför förra valet, förhandlade fram
              en ambitiös agenda på drygt 140 punkter som vi nu genomför i rask
              takt.
            </seg>
            <seg xml:id="i-ad0cc4214e1a3d94-0">
              Det intressanta är ju vad som är era gemensamma svar. Det är
              synd att du i replikskiftet här inte har gett ett gemensamt besked.
              Vad är det ni tillsammans med v och mp vill föreslå?
            </seg>
            <seg xml:id="i-bcdbdeb4da88ae11-0">
              Det är ju det samlade alternativet som är det relevanta. Om det
              är så att det faller undan på olika sätt när ni har olika förslag
              som spretar är det inte trovärdigt utifrån vad vi har i detta.
              Jag hade önskat mer svar. Jag hoppas att vi kan återkomma till
              det gentemot de borgerliga kollegerna i deras kommande anföranden
              här.
            </seg>
          </u>
          <note type="speaker" xml:id="i-9428ba3f4f36624c-0">
            Anf. 9 LAGE RAHM (mp) replik:
          </note>
          <u who="lage_rahm_ca9cb9" xml:id="i-153438b76ebeaab5-1">
            <seg xml:id="i-a5249258d1dd9d8c-0">
              Herr talman! Lars Hjälmered pratar väldigt mycket om att det
              skulle vara tre solospelare och att det inte är något gemensamt
              alternativ och så vidare.
            </seg>
            <seg xml:id="i-c6fc197a67d6e085-0">
              Jag minns när jag och Lars Hjälmered tillsammans satt i Göteborgs
              utbildningsnämnd. Det var inte alltid de borgerliga i oppositionen
              där hade ett gemensamt alternativ det kan noteras. Men i övrigt
              vill jag framhålla att jag faktiskt tycker att det är relevant
              att se på innehåll när vi diskuterar politik.
            </seg>
            <seg xml:id="i-28c86beb23e3785e-0">
              När det verkar som att Lars Hjälmereds huvudkritik mot våra förslag
              är att de inte är gemensamma undrar man om det betyder att de
              är bra förslag. Så måste de vara. Annars skulle Lars Hjälmered
              kunna ägna sig åt att faktiskt kritisera innehållet i förslagen.
            </seg>
            <seg xml:id="i-60e550db66e7019a-0">
              Själva poängen med politik kan ju inte vara att man ska ha en
              gemensam linje med ett annat parti. Poängen måste ju vara att
              man ska genomföra en förbättring av någonting, ett förslag som
              man tycker är bra. Vi måste väl ändå kunna diskutera innehåll
              här.
            </seg>
            <seg xml:id="i-5cc932cd9fe5b955-0">
              Sedan förstår jag att det är ett lätt och bra retoriskt sätt,
              för en majoritet som efter många år äntligen har lyckats ena sig,
              att kritisera en opposition som ännu inte är precis enig på alla
              punkter. Det är väl fullt rimligt, skulle jag säga. Därmed inte
              sagt att det inte skulle vara bra med en större enighet.
            </seg>
            <seg xml:id="i-03787fa479010f3c-0">
              Jag vill framhålla att Miljöpartiet och Socialdemokraterna har
              en gemensam satsning på det här området, inte när det gäller allt
              men när det gäller kvalitetssatsningar och fler högskoleplatser
              och en del annat.
            </seg>
          </u>
          <note type="speaker" xml:id="i-6c835224e7981258-0">
            Anf. 10 LARS HJÄLMERED (m) replik:
          </note>
          <u who="lars_hjalmered_274051" xml:id="i-e4b9ebab2cd6472c-3">
            <seg xml:id="i-4933619653b98613-0">
              Herr talman! Jag tycker att tydliga regeringsalternativ handlar
              om innehåll och alternativ i svensk politik. På den ena sidan
              har vi ett alliansalternativ som är samsnackat och har visat god
              duglighet när det gäller att regera landet. Det tänker vi fortsätta
              med.
            </seg>
            <seg xml:id="i-0e14d26573240b4e-0">
              Jag ska ge Lage Rahm rätt på en punkt i fråga om det han tog
              upp i sitt anförande, som jag tycker är intressant. Det handlar
              om praktiken. Jag delar mycket av problembilden och en hel del
              av lösningarna men landar kanske inte i att det måste fattas beslut
              i den här församlingen om att det ska vara tvingande etcetera.
            </seg>
            <seg xml:id="i-0a317ffdb001936d-0">
              Min grundsyn när det gäller universitet och högskolor är att
              man ska öka deras frihet och möjligheter att utforma utbildningar
              utifrån behov.
            </seg>
            <seg xml:id="i-867e7408c871c794-0">
              Jag skulle gärna se att min gamla utbildningsanstalt Chalmers
              eller andra mer tar efter detta med praktik, vilket jag tror kan
              höja kvaliteten. Men det är inte givet att det måste ske med beslut
              i Sveriges riksdag.
            </seg>
            <seg xml:id="i-47b0fbcfd6a8e5b2-0">
              Sedan kommer vi till frågan om studiemedlen. Ni säger att ni
              ska öka antalet studieplatser men har inte skickat med pengar
              till studiemedel. Då är frågan: Hur får ni det att gå ihop? Hur
              ska man finansiera sina studier?
            </seg>
            <seg xml:id="i-50783e485ff00c4d-0">
              Vi kommer tillbaka, herr talman, till det som var med Thomas
              Strand tidigare, nämligen att han pratade utifrån sitt socialdemokratiska
              perspektiv. Lage Rahm talar om s och mp tillsammans. Men då frågar
              jag: Vart tar Vänsterpartiet vägen? Var är det samlade alternativet?
            </seg>
            <seg xml:id="i-d51a09b0a7bf64ef-0">
              Jag tycker att det skulle vara väldigt spännande, om inte i dag
              så i varje fall senare, att få höra: Vad är era förslag och era
              gemensamma alternativ till allianspolitiken?
            </seg>
          </u>
          <note type="speaker" xml:id="i-9f0233bfe8d28df5-0">
            Anf. 11 LAGE RAHM (mp) replik:
          </note>
          <u who="lage_rahm_ca9cb9" xml:id="i-153438b76ebeaab5-2">
            <seg xml:id="i-9194162fed44b14d-0">
              Herr talman! Jag är övertygad om att Lars Hjälmered förr eller
              senare kommer att få höra fler gemensamma förslag.
            </seg>
            <seg xml:id="i-998ae6225f5bdeee-0">
              Det gläder mig att Lars Hjälmered också pekar på att våra förslag
              och försök till att förbättra på praktikområdet är positiva. Det
              tycker vi förstås också. Annars skulle vi inte lägga fram dem.
              Det är dock tråkigt att de kommer att röstas ned i den här kammaren.
            </seg>
            <seg xml:id="i-1f385fff757c249d-0">
              När det gäller att det ska vara tvingande handlar det från vårt
              perspektiv om att vi i första hand vill införa en försöksverksamhet
              med praktik. Man ska då göra ett försök på ett par högskolor med
              det här kurssystemet. I ett senare skede, om det här slår väl
              ut, menar vi att studenter ska ha rätt att välja vissa kurser.
              Det handlar inte om att högskolorna ska vara tvingade att anordna
              dem. Det blir de förstås först om studenterna vill ha dem.
            </seg>
            <seg xml:id="i-c224bfa3358c0c0a-0">
              Jag tycker att det är ett rimligt perspektiv att grundutbildningarna
              till viss del faktiskt ska utgå från studenternas behov och studenternas
              framtida möjligheter på arbetsmarknaden.
            </seg>
            <seg xml:id="i-04a6d4cb3a3625dd-0">
              Sedan vill jag kvarstå vid att det ändå måste vara politiken
              som räknas. Själva huvudpoängen med alliansen kan väl inte vara
              att man har enats. Frågan är kring vad man har enats.
            </seg>
            <seg xml:id="i-6261c66a7291a32e-0">
              Nu råkar det vara så att man har enats kring en hel mängd dåliga
              förslag och några bra. Det kan ju inte i sig vara något positivt
              att enas om något dåligt. Någon måtta på retoriken måste det ändå
              vara i det här sammanhanget.
            </seg>
          </u>
          <note type="speaker" xml:id="i-ac27840769162cac-0">
            Anf. 12 LARS HJÄLMERED (m) replik:
          </note>
          <u who="lars_hjalmered_274051" next="cont" xml:id="i-d18393447bcbbc49-0">
            <seg xml:id="i-5a1f489ec402cbbd-0">
              Herr talman! Men det är precis detta som är huvudpoängen, att
              vi har en agenda. Den ligger här någonstans. Det är lite drygt
              140 punkter, från förskola till forskning. Det är en reform- och
              förändringsagenda när det gäller hur vi ska återupprätta det svenska
              kunskapssamhället.
            </seg>
            <seg xml:id="i-370fb0eddd42a25b-0">
              Vi behöver inte vara eniga i alla punkter i detta, men det är
              ett tydligt alternativ. Vi säger att vi går ihop, våra partier
              gemensamt, och att det är det här vi vill genomföra. Det är ett
              trovärdigt sätt att hantera den här typen av frågor. Där tycker
              jag att ni har mer att göra.
            </seg>
            <seg xml:id="i-41d676b4517b92b2-0">
              Jag tycker att Lage Rahm har intressanta resonemang när det gäller
              praktik. Det kan vi säkert ha anledning att återkomma till. Det
              är samma sak när det gäller diskussioner om forskningsanknytning
              i den högre utbildningen. Men det handlar också om arbetsmarknadsanknytningen.
              Jag tror att man kan bli duktigare på olika sätt för att göra
              studenter förberedda för det senare arbetslivet.
            </seg>
            <seg xml:id="i-b1e3a1f4207d37bc-0">
              Men sedan har vi frågan om studiemedlen, som Lage Rahm tyvärr
              inte svarade på. Man föreslår en ökning av platserna men skickar
              inte med studiemedel. Då kanske det är luft man får leva på.
            </seg>
            <seg xml:id="i-cbaeb6f4ffe51da1-0">
              Jag hoppas inför kommande år, herr talman, att vi kan få se tydliga
              alternativ. Jag tror att det vore nyttigare. Då blir väl er hemläxa
              att tänka på innehållet i detta alternativ, vad som är ert samlade
              svar gentemot oss i alliansen inför valet 2010.
            </seg>
          </u>
          <note xml:id="i-7fe646c561e5dc5a-0">
            Anf. 13 ULRIKA CARLSSON i Skövde (c):
          </note>
          <u who="lars_hjalmered_274051" prev="cont" xml:id="i-ff28fd0cc8853b4e-0">
            <seg xml:id="i-cd2e3375a2fbf2bc-0">
              Herr talman! Regeringen och allianspartierna satsar på kvalitet
              i högre utbildning och forskning. Det visar vi med den tredje
              budget som vi lägger fram tillsammans på det här området.
            </seg>
            <seg xml:id="i-d860066dc10049d6-0">
              Nu handlar det, precis som tidigare talare har sagt, just om
              den högre utbildningen och forskningen. Resten av utbildningssystemet
              kommer om en stund i debatten.
            </seg>
            <seg xml:id="i-493206e0175dff24-0">
              I budgeten för 2009 känner vi från Centerpartiet att vår politik
              har gjort avtryck på flera områden. I budgeten är det fyra områden
              som prioriteras som är oerhört viktiga.
            </seg>
            <seg xml:id="i-f829e3f315b17d4f-0">
              Det handlar bland annat om kvalitet i utbildningen. Det handlar
              om mer resurser till forskning. Det handlar om mer självständiga
              lärosäten. Och det handlar om universitet och högskolor som attraktiva
              arbetsplatser.
            </seg>
            <seg xml:id="i-610282feadec1423-0">
              Regeringen betonar också att förstklassig utbildning och forskning
              kan bedrivas vid såväl större som mindre lärosäten, vilket är
              ett tydligt avtryck av Centerpartiets arbete med denna fråga,
              också i regeringen.
            </seg>
            <seg xml:id="i-ccc6c675b15bfbed-0">
              Jag ska gå in på det som vi tillsammans har kommit överens om,
              innehållet i vår allianspolitik, under de rubriker som jag inledningsvis
              nämnde.
            </seg>
            <seg xml:id="i-10f76081fefea73a-0">
              Först gäller det mer pengar till kvalitet. Vi har under ett par
              år satsat ytterligare för att stärka kvaliteten i de utbildningsprogram
              som tidigare hade den lägsta ersättningen.
            </seg>
            <seg xml:id="i-5cc1488f57eb2c35-0">
              Det är 360 miljoner som är fördelade under två år för att stärka
              kvaliteten. Det är spännande att också se hur vi förväntar oss
              att den ökade kvaliteten ger resultat på olika sätt.
            </seg>
            <seg xml:id="i-1d2827090348f4a7-0">
              Den förra regeringen hade som enda mål, kan det låta som, att
              låta högskolesektorn växa och utökade därför i snabb takt antalet
              platser. Det var viktigt att bygga ut den högre utbildningen.
              Men om man inte samtidigt satsar på kvalitet blir det bara en
              halv satsning.
            </seg>
            <seg xml:id="i-126df43352fa7bc4-0">
              Vi ändrar nu på det här. Vi vill att alla lärosäten ska kunna
              erbjuda en högkvalitativ utbildning och en modern utbildning.
            </seg>
            <seg xml:id="i-34db336c67ed1d70-0">
              Likaväl som man satsar på kvalitet i utbildningen är det viktigt
              för våra studenter och blivande studenter att de kan se den kvalitet
              som finns i forskningen. Därför har Högskoleverket tagit fram
              olika exempel på hur man kan arbeta med rankning för att just
              stärka studenternas möjlighet att se vilken kvalitet som finns.
            </seg>
            <seg xml:id="i-52ac13bd90224d40-0">
              När det gäller den andra punkten om ökad självständighet nämnde
              Lars Hjälmered den utredning som har kommit, Autonomiutredningen.
              Vi har redan minskat en del av detaljstyrningen från statens sida
              av lärosätena, men vi vill gå vidare och stärka självständigheten
              och integriteten.
            </seg>
            <seg xml:id="i-2d8afc4486eda3e3-0">
              När den utredningen har behandlats återkommer vi med de mer konkreta
              förslagen. Men det är viktigt att vi från politiken anger riktningen
              tydligt om större självständighet.
            </seg>
            <seg xml:id="i-ab0ef2daecf0ba80-0">
              Den tredje delen handlar om högskolan som attraktiv arbetsgivare.
              Vi får ibland kritik för att vi sätter i gång utredningar av olika
              slag. Men ska vi forma en politik är det viktigt att den bygger
              på en god faktagrund på olika sätt. Därför är de utredningar som
              finns inom det här området som gäller arbetsgivarskapet, till
              exempel Befattningsutredningen, oerhört viktiga i den kommande
              beredningen och inför den högskoleproposition som kommer under
              2009.
            </seg>
            <seg xml:id="i-10aabefb8bfe4d28-0">
              Vi behöver ha duktiga lärare genom hela skolsystemet. Vi säger
              också att Sverige ska vara en kunskapsnation med en högre utbildning
              och forskning i världsklass. Hur ska vi kunna rekrytera de allra
              bästa lärarna till universitet och högskolor och även forskarna,
              både från Sverige och från utlandet?
            </seg>
            <seg xml:id="i-88d32321a0758269-0">
              När det gäller meritering och karriärvägar återkommer vi i den
              frågan under året som kommer. Det ser jag och Centerpartiet fram
              emot.
            </seg>
            <seg xml:id="i-e012365ef79e42a1-0">
              Den fjärde punkten är utökade forskningsresurser. Vi har varit
              inne en del och pratat om den forsknings- och innovationsproposition
              som vi ska debattera i slutet av januari. Men redan i budgetpropositionen
              fanns det en hel del klara riktlinjer för hur vi avser att satsa
              när det gäller forskningen.
            </seg>
            <seg xml:id="i-54c4e236848cbde6-0">
              Det är samma sak. Likaväl som den högre utbildningen ska ligga
              i världsklass ska forskningen göra det, inte på alla områden men
              enligt våra prioriteringar där vi ser att vi har störst chans
              att bidra.
            </seg>
            <seg xml:id="i-3da2b9bd7aa85663-0">
              Det som är känt om forskningspropositionen, även om den inte
              är behandlad, är det som redan har nämnts i debatten. Det är den
              enskilt största satsningen som har gjorts någon gång i en forsknings-
              och innovationsproposition. Det är jag stolt över. Att den dessutom
              är framtung, att det handlar om mycket resurser i början gör att
              vi på olika sätt kan se resultat av forskning inom en inte alltför
              avlägsen framtid. Det är inte sedan som medel ska komma till detta.
            </seg>
            <seg xml:id="i-819de0f41eaf1a56-0">
              De strategiska områdena har nämnts, medicin, teknik och klimat.
              Det är oerhört viktiga delar. De kriterier som ligger till grund
              för de valda områdena är att vi ska satsa på en forskning som
              kan hjälpa till att lösa globala problem och utmaningar som vi
              finner angelägna. Det handlar om områden där Sverige har en forskning
              i världsklass. Det är också områden där det finns företag i Sverige
              som bedriver egen forskning och utveckling och där statens insatser
              stärker näringslivet och Sveriges utveckling och konkurrenskraft.
            </seg>
            <seg xml:id="i-64b9275cba17d816-0">
              Nyttiggörandet av denna forskning kommer också att stimuleras.
              Därför är regeringen tydlig med innovationsmomentet i den kommande
              forsknings- och innovationspropositionen.
            </seg>
            <seg xml:id="i-0f9b52dce5128ab4-0">
              Nu har jag nämnt de fyra huvudprioriteringarna. Det finns givetvis
              andra områden som också är viktiga att lyfta fram. En fråga är
              jämställdheten i den högre utbildningen. Det handlar om att kunna
              rekrytera mer jämställt till olika program som finns i högskolan
              för att motverka den sneda könsfördelning som finns på arbetsmarknaden
              inom ett antal områden. Vi kan också se att andelen kvinnliga
              professorer är alltför låg i Sverige i dag.
            </seg>
            <seg xml:id="i-6b5934ec1d0cf61a-0">
              Regeringen följer noga utvecklingen, för lärosätena har ett arbete
              med att öka jämställdheten. Regeringen är beredd att vidta åtgärder
              om så krävs.
            </seg>
            <seg xml:id="i-84621112ad435ee5-0">
              Herr talman! Hur ser då alternativen ut i svensk politik? Det
              har beklagats att man inte kan lämna reservationer, för att vi
              inte har samma siffror och så vidare. Socialdemokraterna har valt
              att tillföra två stora poster, varav ungefär hälften av det man
              tillför hamnar på högre utbildning och forskning. Miljöpartiet
              tycker att det räcker med 1 miljard mindre, och Vänsterpartiet
              har inte speciellt mycket pengar att tillföra utan gör mest omprioriteringar
              inom olika områden.
            </seg>
            <seg xml:id="i-b362b169448f6a9e-0">
              Vänsterpartiet säger dessutom i sitt yttrande att man ifrågasätter
              de penningpolitiska ramverken som de menar försvårar en politik
              för full sysselsättning. Gäller det yttrandet fortfarande när
              man arbetar tillsammans med de två andra oppositionspartierna?
            </seg>
            <seg xml:id="i-ebf38662ff9bea7d-0">
              Socialdemokraterna och Miljöpartiet har valt att lämna ett gemensamt
              yttrande, där man tillför en massa platser när vi vet att vi har
              tomma platser i högskolan i dag för ca 1,1 miljard.
            </seg>
            <seg xml:id="i-9f04bf716c3ded03-0">
              För regeringen och allianspartierna är det oerhört viktigt att
              vi satsar på kvalitet och att vi också är beredda att i olika
              delar av konjunkturen göra de satsningar som behövs.
            </seg>
            <seg xml:id="i-df37383fc9ee23a0-0">
              Det kanske är bra att det ibland finns olika inriktningar från
              oppositionen, men jag tror att det i det kommande arbetet inför
              högskolepropositionen är oerhört viktigt att vi lägger fram en
              långsiktigt hållbar utbildningspolitik, där kvalitetssatsningar
              kanske är den enskilt viktigaste åtgärden för att Sverige just
              ska kunna hålla sig i framkant som kunskapsnation.
            </seg>
            <seg xml:id="i-190a9b0d7aef776c-0">
              Alliansregeringen har en bredd i sin politik. Just nu debatterar
              vi dag efter dag alla olika delar i vår budgetproposition. Vi
              har utrymme. Vi har möjligheter att göra satsningar. I den budget
              som vi tillsammans lägger fram finns det ett reformutrymme på
              32 miljarder kronor. Dessutom har det tillkommit satsningar efter
              det på ytterligare ett antal miljarder kronor för att vi ska kunna
              rusta Sverige i den kris som vi nu går igenom.
            </seg>
            <seg xml:id="i-0c3383c4ecdcbd82-0">
              Vi är många som sitter vid våra frukostbord och läser tidningen
              och ser att det är varsel i många delar av vårt land. Det är klart
              att det drabbar den enskilda individen väldigt hårt, men det drabbar
              också vårt samhälle på olika sätt. Därför gör vi satsningar, inom
              högskolan men också inom andra delar av utbildningssystemet.
            </seg>
            <seg xml:id="i-ff1abc74642790e6-0">
              I Skaraborg, där jag kommer ifrån, har man tagit fram ett program
              för att kunna möta de delarna av utbildningen. Det är Högskolan
              i Skövde tillsammans med Gothia Science Park, Industrial Development
              Center, där näringslivet har samlat sig, och Kommunalförbundet
              i Skaraborg. Där har också Regionutvecklingsnämnden i Västra Götaland
              tillfört medel för att man ska kunna göra satsningar snabbt, kunna
              vara snabbfotad och se vilket utbildningsbehov som finns i den
              regionen för att kunna möta de utmaningar som framtiden ger oss.
            </seg>
            <seg xml:id="i-6b02c7711db08824-0">
              Jag är stolt över att kunna yrka bifall till förslaget i det
              betänkande vi har på utbildningsområdet.
            </seg>
          </u>
          <note type="speaker" xml:id="i-fa276ceaa2d82dd4-0">
            Anf. 14 THOMAS STRAND (s) replik:
          </note>
          <u who="thomas_strand_a4f0e0" next="cont" xml:id="i-2e9581bd68e992f1-0">
            <seg xml:id="i-417cd79ca1217aab-0">
              Herr talman! Jag noterar att Ulrika Carlsson tyckte det var viktigt
              att markera att Centern hade gjort avtryck i alliansens budgetpolitik.
              Jag tänkte på det förra replikskiftet. Det finns även där varianter
              inom alliansen, olika versioner.
            </seg>
            <seg xml:id="i-00483aef9c1a8727-0">
              Ett avtryck som Ulrika Carlsson var inne på var universitet och
              högskolor och vikten av att bevara och utveckla dem för framtiden.
              Jag kan hålla med om att det är viktigt att kunna bedriva forskning
              och utbildning vid alla lärosäten. Det är viktigt att ha flera
              fördelar och en styrka för ett land att ha en bredd och många
              lärosäten. Excellenta och starka forskningsmiljöer är fullt förenligt
              med forskning i hela landet.
            </seg>
            <seg xml:id="i-e473f3e4ab0f04ba-0">
              De föreslagna kvalitetskriterierna i regeringens forsknings-
              och innovationsproposition är utformade så att det finns en risk
              att det kan leda till A- och B-lag bakvägen. Det sker genom att
              man långsamt svälter ut vissa högskolor. Jag tänker speciellt
              på de unga och nya universiteten.
            </seg>
            <seg xml:id="i-a401a9bd81fddd07-0">
              Vi menar att de nyaste universiteten missgynnas strukturellt
              och inte kan vara med och konkurrera på lika villkor genom förslagen
              om nya kvalitetsindikatorer. I ett pressmeddelande från Karlstads
              universitet säger rektor Kerstin Norén: Regeringen har inte förstått
              att Sverige behöver moderna universitet för att stärka Sverige
              som kunskapsnation och skärpa vår internationella konkurrenskraft.
              Man har låst in sig i gamla tankebanor och tror att fokuserade
              satsningar på gamla lärosäten i storstäderna är vägen till framgång.
            </seg>
            <seg xml:id="i-57e4bda9f3306702-0">
              Med tanke på att Centern har varit en ivrig förespråkare av nya
              högskolor och universitet i hela landet undrar jag varför Centern
              har offrat de nya universiteten. Vad anser Ulrika Carlsson det
              beror på att just de nya universiteten drabbas på ett negativt
              sätt?
            </seg>
          </u>
          <note xml:id="i-047c2210bf4855b2-0">
            Anf. 15 ULRIKA CARLSSON i Skövde (c) replik:
          </note>
          <u who="thomas_strand_a4f0e0" prev="cont" xml:id="i-2703cce6f0862b6a-0">
            <seg xml:id="i-4c5c98cf5c67cc48-0">
              Herr talman! Precis som Thomas Strand har uppfattat är det viktigt
              för Centerpartiet att det finns bra utbildning och forskning i
              hela landet. Med de forskningssatsningar som vi gör framöver när
              vi tillför en varaktig höjning av 5 miljarder kronor finns det
              möjlighet för alla högskolor och universitet att verkligen profilera
              sig och satsa på de områden där de har hög och bra kompetens.
            </seg>
            <seg xml:id="i-42ebf5888f4769a9-0">
              Jag har också diskuterat dessa frågor med många olika lärosäten,
              och jag är medveten om den kritik som har lyfts fram. Men jag
              har också hört andra säga att de står bakom det system som det
              skissas på. Den signalen har vi fått både från äldre och nya universitet
              och från de högskolor som finns.
            </seg>
            <seg xml:id="i-983f4d61724f8d42-0">
              Jag har också från företrädare för samma parti som Thomas Strand
              företräder fått lovord för de kriterier som man har lyft fram
              i forsknings- och innovationspropositionen för att man inte har
              krånglat till det utan har gjort det som ett transparent system
              som man kan arbeta efter.
            </seg>
            <seg xml:id="i-d70a075919c3cf2b-0">
              Här säger röster från alla olika lärosäten att här finns en chans
              för oss. Det handlar inte om en utsvältning, utan det handlar
              om att man kan göra satsningar oavsett storlek och visa på den
              excellens man har.
            </seg>
            <seg xml:id="i-978bb85535894e20-0">
              När det gäller de strategiska områdena vet jag att det förs oerhört
              många diskussioner om samverkan. Sverige är ändå ett litet land,
              och det är viktigt med samverkan mellan olika universitet och
              givetvis också med samverkan med det omgivande samhället. Jag
              vet att de nya universiteten har en mycket god samverkan med det
              omgivande näringslivet, och det finns goda förutsättningar att
              fortsätta den forskningsutvecklingen framöver.
            </seg>
          </u>
          <note type="speaker" xml:id="i-7ebb0f3e3a9772f7-0">
            Anf. 16 THOMAS STRAND (s) replik:
          </note>
          <u who="thomas_strand_a4f0e0" next="cont" xml:id="i-2e9581bd68e992f1-1">
            <seg xml:id="i-a61e1734cd287e87-0">
              Herr talman! Jag kan konstatera att jag inte fick något tydligt
              svar på varför de nya universiteten missgynnas i det nya systemet.
              Jag har inte sagt att kvalitetsindikatorerna är felaktiga. Vi
              har till och med sagt att vi kan acceptera dem, men vi vill ha
              en kontrollstation efter två år för att bedöma om de håller långsiktigt.
            </seg>
            <seg xml:id="i-27d288e6ff5db401-0">
              Vi ser problem med att de nya universiteten drabbas negativt.
              Det är bara att slå upp förslaget i forsknings- och innovationspropositionen
              så ser man att det är dessa universitet som missgynnas mest i
              det nya systemet. Det skulle vara intressant att få svar på varför
              just dessa drabbas negativt. Vad anser Ulrika Carlsson att det
              beror på?
            </seg>
          </u>
          <note xml:id="i-1da999a4bf926887-0">
            Anf. 17 ULRIKA CARLSSON i Skövde (c) replik:
          </note>
          <u who="thomas_strand_a4f0e0" prev="cont" xml:id="i-2703cce6f0862b6a-1">
            <seg xml:id="i-96288dabf7f722e2-0">
              Herr talman! Jag tycker att det är väldigt spännande att se att
              man föreslår att man ska följa upp kriterierna efter ett antal
              år och så vidare, för det är precis det som alliansregeringen
              också har föreslagit. Det är spännande att lyssna till Thomas
              Strand i debatten när han säger att de föreslår kvalitetshöjningar
              för hum och sam ett antal år efter att alliansregeringen har föreslagit
              och faktiskt genomfört samma politik.
            </seg>
            <seg xml:id="i-afd0fdf6f8ce2ac2-0">
              När det gäller hur fördelningen har blivit mellan olika universitet
              skiljer det sig på olika sätt även mellan stora universitet. Det
              finns också skillnader när det gäller de mindre högskolorna, och
              det beror på att resurstilldelningen har varit generös till de
              nya universiteten tidigare. De har då haft en chans att bygga
              upp sin del. När det sker en omfördelning som mäts med delvis
              andra indikatorer innebär det förstås att det inte blir en lika
              stor del varje gång.
            </seg>
            <seg xml:id="i-ecfbaa36289d6d87-0">
              Jag tror att det är oerhört viktigt att följa utvecklingen, och
              självklart gör vi det så att vi kan garantera att det finns en
              god kvalitet på utbildning och forskning vid alla lärosäten. Nu
              diskuterar vi hur vi så småningom ska följa upp det.
            </seg>
            <seg xml:id="i-27953de543e95c21-0">
              Om man jämför siffror kan man till viss del se att de nya universiteten
              har något mindre, men samtidigt är det en ökning till alla delar,
              till alla universitet. Här finns stora chanser att tillsammans
              med andra ha en bra kvalitet på forskningen och därmed också attrahera
              nya forskningsmedel, eftersom vi tillför ytterligare satsningar
              framöver.
            </seg>
          </u>
          <note type="speaker" xml:id="i-a6da0098ae7adc91-0">
            Anf. 18 LAGE RAHM (mp) replik:
          </note>
          <u who="lage_rahm_ca9cb9" next="cont" xml:id="i-ef86264b93b02983-0">
            <seg xml:id="i-a52ed24482bba216-0">
              Herr talman! Ulrika Carlsson nämnde ett par saker som jag blev
              glad över, nämligen att det är viktigt med kunskap, att det är
              viktigt med beredning och att det är viktigt att ha utredningar
              som föregår beslut.
            </seg>
            <seg xml:id="i-323b561aea33a2a8-0">
              Jag kan notera att detta tyvärr inte alltid var lika viktigt
              i inledningen av den här regeringens period. Men låt oss lämna
              detta och i stället gå in på det som är aktuellt just nu, nämligen
              högskolor, universitet och forskning.
            </seg>
            <seg xml:id="i-3a213d4f5c8ef683-0">
              När det gäller kvalitetssatsningarna på området noterar jag att
              kvalitet är något vi alla är överens om är väldigt viktigt att
              ha med. Ett sätt kan vara att fördela pengar enligt detta. Det
              är bra.
            </seg>
            <seg xml:id="i-60eb2e850283cae5-0">
              Resursutredningen hade också förslag om olika kvalitetssatsningar,
              men den utredningen gick inte regeringen efter. I stället tog
              man en annan utgångspunkt som innebar två kriterier. Man har dock
              inte redovisat i propositionen hur man kommit fram till just dessa
              kriterier. Dessutom pekar man på att det inte finns någon statistik
              som visar hur publiceringar och citeringar fördelar sig på olika
              vetenskapsområden.
            </seg>
            <seg xml:id="i-b00447514978bf13-0">
              Jag undrar hur detta är förenligt med Ulrika Carlssons ord om
              att det ska vara en god beredning och att utredningar är viktiga.
            </seg>
          </u>
          <note xml:id="i-01c8de8e3941da6d-0">
            Anf. 19 ULRIKA CARLSSON i Skövde (c) replik:
          </note>
          <u who="lage_rahm_ca9cb9" prev="cont" xml:id="i-8e65f88842fc1fb9-0">
            <seg xml:id="i-de8283d0c0ec4da4-0">
              Herr talman! Det är roligt att få göra Lage Rahm glad, även om
              det inte var huvudmotivet med min dragning.
            </seg>
            <seg xml:id="i-e336efa49348eea0-0">
              Just när det gäller beredningen är det ändå väldigt viktigt att
              vi inte blir stillastående på grund av att den tidigare regeringen
              inte har sett till att det finns sådan statistik som vi behöver
              för att kunna göra ett bra underlag. Vi måste våga föra vår politik
              och givetvis föra in detta, men det är ju därför vi lägger in
              kontrollstationer efter en relativt kort period. På så sätt kan
              vi se att det får den utdelning som vi vill ha med vår politik.
            </seg>
            <seg xml:id="i-e6d57da42754469d-0">
              Jag vill bara beklaga att det inte finns någon statistik som
              har varit så användbar som vi skulle ha önskat på det här området.
              Vi har berett det så gott som det har gått i det fallet, och när
              vi återkommer till att diskutera just forsknings- och innovationspropositionen
              i januari kan vi gå ytterligare in på på vilket sätt olika kriterier
              har kommit in.
            </seg>
            <seg xml:id="i-032bd6ca2e6a6139-0">
              Det är trevligt att vi betonar kunskap och så vidare, och det
              är klart att det har fått ett tydligare fokus i den utbildningspolitik
              som alliansregeringen har fört än i den tidigare regeringens politik.
              Jag håller dock med Lage Rahm om att det är viktigt med beredning,
              och därför bereder vi utifrån de underlag vi har och kvalitetssäkrar
              samtidigt den framtida utvecklingen genom att också kontrollera
              att det blir som vi har önskat.
            </seg>
          </u>
          <note type="speaker" xml:id="i-9c3aacfdb7fadfe9-0">
            Anf. 20 LAGE RAHM (mp) replik:
          </note>
          <u who="lage_rahm_ca9cb9" next="cont" xml:id="i-ef86264b93b02983-1">
            <seg xml:id="i-28f204b3858c33dd-0">
              Herr talman! Det låter bra med kvalitetssäkring, men det står
              inget om vad man önskar för resultat av indikatorerna. Om man
              ska kvalitetssäkra och kontrollera att det blivit som man önskar
              kan man undra vilka resultat alliansregeringen önskar. Det måste
              ju finnas önskade resultat att kvalitetssäkra gentemot.
            </seg>
            <seg xml:id="i-daeefff0ae0b9463-0">
              Jag tackar för att vi har kunnat prata lite om beredning även
              om vi inte har pratat något om utredningar, vilket tydligen också
              var viktigt. Jag hoppas att det fortfarande är det.
            </seg>
            <seg xml:id="i-19051fc3990dd756-0">
              Jag kan notera, om jag har förstått det rätt, att den tidigare
              regeringen är orsak till i princip alla problem som finns. Det
              har nämnts många gånger, men det är säkert inte så. Jag tror heller
              inte att Ulrika Carlsson menar det, men det kan ibland låta så.
              Jag kan inte bedöma huruvida det är sant i just det här fallet.
              Den sammanlagda sanningshalten i alla dessa påståenden tror jag
              dock att man kan betvivla.
            </seg>
            <seg xml:id="i-8bc88b165f129ad0-0">
              Jag är fortfarande intresserad av hur det ser ut och vad orsakerna
              är till att man har frångått utredningen. Ulrika Carlsson kanske
              ämnar återkomma till det när vi diskuterar forsknings- och innovationspropositionen,
              och jag hoppas att jag kan få svar då om inte nu.
            </seg>
          </u>
          <note xml:id="i-8c00c6570dd1f9e4-0">
            Anf. 21 ULRIKA CARLSSON i Skövde (c) replik:
          </note>
          <u who="lage_rahm_ca9cb9" prev="cont" xml:id="i-8e65f88842fc1fb9-1">
            <seg xml:id="i-bd559cf3847aa607-0">
              Herr talman! Det är svårt att ge heltäckande svar på bara ett
              par minuter, och därför väntar jag med just den genomgången av
              kriterierna.
            </seg>
            <seg xml:id="i-6406886bbbad7e23-0">
              Man kan förstås skoja till det och säga att all skuld ligger
              här eller där, men det vore märkligt om politiken skulle vara
              så allsmäktig att den lade en mäktig hand över allting. Tack och
              lov finns det ett entreprenörskap och en utvecklingskraft ute
              i Sverige som på olika sätt kompenserar om vi som politiker ibland
              inte riktigt klarar av vårt uppdrag.
            </seg>
            <seg xml:id="i-8c9c4741317e1c8e-0">
              När det gäller utredningarna skulle jag vilja passa på att nämna
              en annan utredning, som jag missade lite grann i mitt anförande.
              Det är den studiesociala utredningen. Jag ser fram emot resultatet
              av den, som kommer att komma under året. Då kan vi förhoppningsvis
              se att vi stöttar studenterna, för det är också ett viktigt perspektiv
              i detta. Jag nämner denna bland ytterligare utredningar som är
              på gång. Jag tror att det är viktigt att vi på olika sätt bidrar
              för att göra dem så hållbara som möjligt.
            </seg>
          </u>
          <note type="speaker" xml:id="i-835acccde5354f6d-0">
            Anf. 22 AMINEH KAKABAVEH (v) replik:
          </note>
          <u who="amineh_kakabaveh_80476a" next="cont" xml:id="i-81d34321a2e4dd8c-0">
            <seg xml:id="i-d1e11c7290af6ab1-0">
              Herr talman! Ulrika Carlsson nämnde i sitt anförande att alliansen
              är för en fri forskning utan styrning. Tyvärr framgår det i forsknings-
              och innovationspropositionen att det är detta som saknas. Därför
              har vi i Vänsterpartiet kritiserat det här förhållningssättet.
            </seg>
            <seg xml:id="i-8b87cee28fa5f4c5-0">
              En politisk strategisk styrning av forskning är olycklig när
              man som studerande på universitet lär sig att man som forskare
              ska vara vit och fri när man kommer ut i verksamheten för att
              forska. Nu ska man tydligen styra allting på det politiska planet.
              Vänsterpartiet anser att det är en politisk strategisk styrning,
              och det stämmer också. Jag undrar bara vad du själv, Ulrika Carlsson,
              tycker om det med tanke på vad du sade i ditt anförande. Hur ser
              du på detta?
            </seg>
            <seg xml:id="i-8a38b1b73f453904-0">
              Jag vill också ta upp att det är jättebra att du i ditt anförande
              nämner att vi ska satsa på kvinnliga professorer och genus. Detta
              saknas tyvärr också. Ordet feminism eller genusforskning saknas
              i propositionen, och allt reduceras till ett ord om jämställdhet
              och mäns våld mot kvinnor. Det är detta som vi också kritiserar.
              Från oppositionen och Vänsterpartiet har vi i alla fall satsat
              30 miljoner på forskarprofessurer när det gäller genus.
            </seg>
          </u>
          <note xml:id="i-ad7fa67cd6edcd81-0">
            Anf. 23 ULRIKA CARLSSON i Skövde (c) replik:
          </note>
          <u who="amineh_kakabaveh_80476a" prev="cont" xml:id="i-389f1c5ef4efa097-0">
            <seg xml:id="i-32277700828ad1cc-0">
              Herr talman! Jag vet inte riktigt om jag förstod det här med
              fri forskning och utan styrning. Det är klart att vi delvis har
              en fri forskning, men samtidigt har vi den tillämpade forskningen
              och de strategiska områdena där vi också politiskt är med och
              prioriterar olika områden. Det är klart att det är viktigt att
              vi har en forskningspolitik i Sverige som kan hävda en god kvalitet
              på hela bredden av forskningsområdet oavsett om det gäller grundforskning
              eller tillämpad forskning.
            </seg>
            <seg xml:id="i-7ba774cbd4ff8d2d-0">
              Vi firade ju precis i förra veckan ett antal Nobelpristagare.
              Det är klart att det vore trevligt med ytterligare, kanske svenska,
              Nobelpristagare framöver. Då tror jag att det är viktigt att se
              att vi inom de strategiska områden där vi satsar och inom andra
              områden verkligen kan stärka den här delen med resursförstärkning.
              Vi ska ha en balans mellan tillämpad forskning och fri forskning
              och på olika sätt ändå peka ut riktningen. Det handlar om att
              koppla detta till strategiska områden som faktiskt inte är intressanta
              enbart för Sverige, utan det är globala utmaningar och problem
              där Sverige kan spela en stor roll. Det gäller till exempel klimatfrågan
              Jag ser det som oerhört centralt att vi visar behovet av den prioriteringen
              från politisk sida.
            </seg>
            <seg xml:id="i-4f42e1fa127651bd-0">
              Herr talman! Amineh får gärna utveckla önskemålet om svar kopplat
              till fri forskning utan styrning lite grann.
            </seg>
          </u>
          <note type="speaker" xml:id="i-fdc29775971651c7-0">
            Anf. 24 AMINEH KAKABAVEH (v) replik:
          </note>
          <u who="amineh_kakabaveh_80476a" next="cont" xml:id="i-81d34321a2e4dd8c-1">
            <seg xml:id="i-d44196ffc34b281c-0">
              Herr talman! Det är klart att alliansen vill åstadkomma mer styrning
              och kommersialisering av forskningen genom att ändra i högskolelagen.
              Det är en tydlig och klar styrning; det ser man om man läser propositionen
              lite mer noggrant. Vi är emot både kommersialisering och politisk
              styrning av forskning. Forskningen måste vara fri. Det är det
              som är grunden och principen för forskarnas möjligheter. De måste
              själva vara fria och inte styrda av politiker.
            </seg>
            <seg xml:id="i-667f430c3e0192e5-0">
              Vi fick kritik för budgettak och vad vi har haft att säga som
              opposition. Jag vill framhäva att det numera är många ekonomer
              som annars brukar hålla regeringen om ryggen som liksom Vänsterpartiet
              kritiserar normpolitiken i dagsläget. Den hindrar nämligen viktiga
              satsningar som måste göras i sådana här tider av finanskris och
              massor av varsel. I det samarbete som vi har aviserat med s och
              mp har vi sagt att vi är beredda att arbeta under gällande budgetår
              19982006, men vi har lagt fram 15 budgetar ihop och det innebär
              inte att vi inte håller fast vid vår kritik och våra ståndpunkter.
            </seg>
          </u>
          <note xml:id="i-a3b8d2d34715d327-0">
            Anf. 25 ULRIKA CARLSSON i Skövde (c) replik:
          </note>
          <u who="amineh_kakabaveh_80476a" prev="cont" xml:id="i-389f1c5ef4efa097-1">
            <seg xml:id="i-9ebf2d45f88dfc55-0">
              Herr talman! Tack för förtydligandet när det gäller forskningspolitiken,
              Amineh Kakabaveh, om att ni inte vill ha mer styrning. Vänsterpartiet
              säger också att ni är emot kommersialisering. Det är precis det
              som regeringen har kritiserat tidigare att vi inte i Sverige har
              förmått att med de forskningsresultat som är oerhört användbara
              på många sätt för att lösa globala utmaningar omsätta detta i
              en kommersialisering och därmed i en utveckling så att det har
              kommit människor till godo på olika sätt. Det gäller både människor
              i vårt land och i till exempel tredje världen kopplat till klimatfrågor
              och andra delar.
            </seg>
            <seg xml:id="i-a713d3f53238610c-0">
              Jämställdhetsfrågorna nämndes i debatten tidigare. Jag vill betona
              än en gång hur viktigt det är för oss på olika sätt att män och
              kvinnor på lika villkor har tillträde till arbetsmarknaden, till
              utbildningar som högskolan bedriver och till forskning.
            </seg>
            <seg xml:id="i-7c9da43184af0387-0">
              För en regering är det viktigt att i en tid av kris göra rätt
              sak i rätt tid. Det är många förståsigpåare som är inne i debatten
              och tycker att man ska göra si och så på olika sätt. Det är en
              oerhört stark budget som läggs fram i år med 32 miljarder plus
              ett antal ytterligare miljarder för att just säkra att Sverige
              kan stå stadigt i den kris som pågår både som land och för att
              stötta enskilda människor på olika sätt. Utbildningssatsningen
              när det gäller vuxenutbildningen kommer att beröras i nästa skede
              i debatten.
            </seg>
            <seg xml:id="i-61d502a604b100ca-0">
              Jag tackar för klargörandet och för att behovet av jämställdhetssatsningar
              togs upp.
            </seg>
          </u>
          <note type="speaker" xml:id="i-59221aebb37b06eb-0">
            Anf. 26 EVA JOHNSSON (kd):
          </note>
          <u who="eva_johnsson_c6ce6f" xml:id="i-539f4b8b4d8122ea-0">
            <seg xml:id="i-b008cf586fa3c967-0">
              Herr talman! Jag vill för säkerhets skull gärna börja med att
              yrka bifall till utskottets förslag i betänkandet. Sådant får
              man inte glömma!
            </seg>
            <seg xml:id="i-548b293f6637ecb9-0">
              De förbättringar som vi kristdemokrater vill göra i högskolan
              har utgångspunkt i kunskap, valfrihet och trygghet. Högskoleutbildning
              ska inte bara ge studenterna specifika ämneskunskaper för ett
              framtida yrke. Den måste också leda till personlig utveckling,
              samhällsengagemang och kritiskt tänkande.
            </seg>
            <seg xml:id="i-980a914abe29f183-0">
              För en studerande är en bra högskoleutbildning en god investering
              som erbjuder goda förutsättningar för sysselsättning och stimulerar
              till kritiskt tänkande och personlighetsutveckling. För samhället
              är en väl fungerande högskola grundläggande för den nationella
              konkurrenskraften och naturligtvis också för välfärden. Det är
              självklarheter som jag tror att vi alla kan skriva under på.
            </seg>
            <seg xml:id="i-0b23b79bac3d9516-0">
              I dag finns det fortfarande tomma platser på högskolan. Kristdemokraterna
              anser att en ytterligare utbyggnad av högskolan måste bygga på
              kvalitet. Vi får inte ge avkall på kvaliteten. Den får inte ersättas
              av kvantitet. Den oansvariga utbyggnad som den tidigare regeringen
              ägnade sig åt var en smärre katastrof för kvaliteten inom högskolan.
              Detta är nu ett av huvuduppdragen för alliansregeringen att återställa
              kvaliteten inom universitets- och högskolevärlden.
            </seg>
            <seg xml:id="i-65ac4c20dbf80dd6-0">
              Antalet kvalificerade lärare, välutrustade bibliotek, platser
              för självstudier och tillgången på studentbostäder och andra lokaler
              måste öka i samma takt som antalet högskoleplatser ökar.
            </seg>
            <seg xml:id="i-e14bc2c1cde1f9a3-0">
              Det är också viktigt att utökningen av antalet nya platser i
              högskolan äger rum i hela landet. Det förslag till yrkeshögskola
              som Kristdemokraterna sedan länge drivit genomförs äntligen nästa
              år. Det är ett sätt att stärka den kvalificerade yrkesutbildningen,
              och det är en satsning som vi är både glada och stolta över.
            </seg>
            <seg xml:id="i-1c9f580179e29b8a-0">
              Herr talman! På samma sätt som Sverige har en i förhållande till
              folkmängden extremt stor produktion av till exempel fordon, pappersmassa,
              stål, IT-system och läkemedel måste vi för framtiden ha en överandel
              av FoU och forskningsframsteg. Det är nödvändigt att investera
              i forskning för att trygga vår försörjning och för att skapa ett
              samhälle med god hälsa, god miljö och livskvalitet. Forskning
              är långsiktigt en förutsättning för välstånd. Kunskapsutveckling
              är också en omistlig del av den mänskliga kulturen och har ett
              egenvärde i sig. Det måste finnas gott om plats för fritt vald
              forskning inom en fri högskolesektor utan onödig politisk styrning.
              Det har också alliansregeringen sett till i ett av våra många
              beslut där vi har frigjort högskolestyrelserna från politisk styrning.
              Det är ett välkommet beslut inom högskolevärlden.
            </seg>
            <seg xml:id="i-f6424684a6b1ed3b-0">
              Forskning är en investering för framtiden, och kunskap är Sveriges
              framtida basindustri och vår mest bärkraftiga bro till framtida
              välstånd. Sverige behöver en framtidsinriktad forskningspolitik
              som ger vårt land de bästa förutsättningarna för kunskapsutveckling
              och välfärd. Forskningen får historiska nivåhöjningar. Den största
              delen av de statliga forskningsmedlen tillförs lärosäten, det
              vill säga universitet och högskolor. Anslagen till universiteten
              och högskolorna kommer att öka med fantastiska 1 ½ miljard kronor
              under åren 20092012. Utöver denna ökning kommer större delen av
              den strategiska satsningen att komma universitet och högskolor
              till del. En historisk satsning på forskning har presenterats
              från regeringens sida, som betyder att Sverige står väl rustat
              inför framtiden.
            </seg>
            <seg xml:id="i-61c8987ba06d4bb6-0">
              Herr talman! Det spretar betänkligt i den rödgröna röran, även
              då man tittar på den eftergymnasiala utbildningen, högre utbildningen
              och forskningen. Vi har tidigare fått höra i debatten att man
              spelar i samma lag. Det har vi också under spänning fått följa
              vid ett antal presskonferenser de senaste veckorna. Man säger
              sig spela i samma lag. Det är intressant. Jag själv har älskat
              idrott i hela mitt liv, och jag har spelat i lag många gånger.
              När jag spelar i lag brukar mitt lag spela på samma plan. Lagkänslan
              blir något större då. Här pratar vi om ett lag som inte ens spelar
              på samma planhalva utan man befinner sig på olika planer en bra
              bit från varandra.
            </seg>
            <seg xml:id="i-11ab54ac0bf8c1d9-0">
              Teamet Vänsterpartiet tar bort 125 miljoner till vuxenutbildningen.
              Socialdemokraterna satsar i stället. Skillnaden i storleken på
              anslag ligger på närmare ½ miljard. Miljöpartiet accepterar regeringens
              politik, och en acceptans för regeringens politik i ekonomiska
              termer är också resultatet om vi ser till genomsnittet. Det är
              det jag kallar teamkänsla. Vänsterkartellens alla tre partier
              vill ha mer pengar till högskoleplatser, men i sina lagkamraters
              närvaro är Vänsterpartiet det parti som satsar minst. De andra
              två har lyckats landa på samma satsning. Det är nog den enda satsning
              där samma siffror finns på mer än ett ställe i oppositionens samlade
              teamalternativ.
            </seg>
            <seg xml:id="i-e5626f3d2dcae4ca-0">
              Är fler högskoleplatser över huvud taget en trovärdig politik
              i ett läge då vi redan har tomma platser i högskolan? Knappast.
              Det spretar även i övrigt. Varken Vänsterpartiet eller Miljöpartiet
              delar Socialdemokraternas syn på att det behövs 400 nya miljoner
              för kvalitet inom högskolan. De kanske inser att det blir lite
              pinsamt med sådana satsningar eftersom det är ett underkännande
              av den egna politiken på området vid regeringstillfället.
            </seg>
            <seg xml:id="i-fabbe567759e522d-0">
              Herr talman! Mina allianskolleger i utbildningsutskottet har
              gång på gång, i replik efter replik, efterfrågat det samlade alternativet
              till alliansens politik. Hittills har det uteblivit i dag också.
              Spänningen är nu olidlig när jag som sista representant för alliansen
              i utbildningsutskottet står här. Ska vi få ett svar på den frågan
              eller ska vi låta tystnaden tala den här gången också?
            </seg>
            <seg xml:id="i-2ab34b32b008a193-0">
              Sverige har en god position inför framtiden. Vi satsar en historiskt
              stor andel av bnp på forskning, vilket ger Sverige en hedrande
              plats bland de ledande nationerna när det gäller forskning och
              innovation. För detta har vi att tacka framstående forskares insatser
              under flera decennier.
            </seg>
            <seg xml:id="i-c7d680766a816c69-0">
              Forskningens frukter skördas på väl rotade träd efter lång tid
              av kultivering. Arvid Carlsson är den hittills ende svensken som
              har fått Nobelpriset sedan 1983. Allians för Sverige, alliansen
              i utbildningsutskottet, alliansen i regeringen, har äntligen på
              påbörjat den nya kultiveringen efter en lång tids ökenvandring
              och torka. Med hjälp av den forskningssatsning som vi nu gör kommer
              vi kanske äntligen att få se en ny svensk Nobelpristagare i framtiden.
            </seg>
          </u>
          <note type="speaker" xml:id="i-941d427d29b64e9a-0">
            Anf. 27 THOMAS STRAND (s) replik:
          </note>
          <u who="thomas_strand_a4f0e0" xml:id="i-86a6b6306f13350f-3">
            <seg xml:id="i-33d15b28cc5e067c-0">
              Herr talman! När jag lyssnar på Eva Johnsson kan jag konstatera
              att det är tur att Eva Johnsson inte jobbar på Högskoleverket.
              Då skulle vi läsa rapporter om smärre katastrofer inom högskolevärlden.
              Jag har aldrig läst någon rapport från Högskoleverket som säger
              att det är en smärre katastrof i den svenska högskolan, men det
              tycker tydligen Eva Johnsson. Högskolverket säger att svensk högskoleutbildning
              står sig väl internationellt, men det finns kvalitetsbrister.
              Lite nyans skulle jag efterlysa i debatten.
            </seg>
            <seg xml:id="i-f89eb5e66a56a580-0">
              Det är intressant att ni ägnar så mycket tid åt att prata om
              oss. Det är roligt. Skäms ni för er egen politik? Prata om er
              egen politik i stället för att angripa oss hela tiden! Kom ihåg
              att vi styrde Sverige under tolv år utan alliansprogram! Det lyckades
              bra ändå. Det glömmer ni helt och hållet bort. Vi styrde Sverige
              i tolv år, och vi klarar nog av att komma tillbaka i nästa val
              också.
            </seg>
            <seg xml:id="i-ecb39cde383e6934-0">
              Jag tycker att det är djupt oroande att den borgerliga regeringen
              har dragit ned på antalet platser i högskolan. Det handlar om
              ambitionsnivå. Just nu har vi jobbkris, och just nu har vi unga
              människor som inte får jobb. Det är väl bra att säga att de ska
              passa på att studera, utbilda sig, förbereda sig för kommande
              yrken och jobb som kommer om några år. I stället säger ni att
              det inte behövs fler högskoleplatser utan att de ska dras ned.
              Det är beklämmande. Hur kan en kristdemokrat säga så? Det behövs
              fler platser för att hjälpa ungdomar. Varför hindrar den borgerliga
              alliansen och kristdemokrater unga människor från att gå på högskolan?
            </seg>
          </u>
          <note type="speaker" xml:id="i-7c9b4a13dc639eb9-0">
            Anf. 28 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-539f4b8b4d8122ea-1">
            <seg xml:id="i-3ea323af1be250fa-0">
              Herr talman! Visst är det befriande att hålla sig till sanningen,
              Thomas Strand. Det tycker jag också. Jag ska villigt erkänna att
              inom svensk högskola och universitet finns det en rad utbildningar
              som håller mycket hög kvalitet. Det har jag aldrig någonsin i
              någon enda debatt ifrågasatt.
            </seg>
            <seg xml:id="i-dbf84c4effb087a8-0">
              Däremot har jag ifrågasatt den utbyggnad som skedde under den
              tidigare regeringen, bristen på pengar som följde med den utbyggnaden
              och konsekvensen som följde med utbyggnaden, som skedde utan att
              pengar följde med, nämligen att kvaliteten sjönk inom en rad utbildningar.
              Detta tycker jag som kristdemokrat är problematiskt.
            </seg>
            <seg xml:id="i-cecc05b1f5be04d5-0">
              Vi har kunnat se det med hjälp av Högskoleverket, som till exempel
              har kunnat konstatera det på lärarutbildningen, som delvis har
              fått ganska kraftig kritik. Det kanske har undgått Thomas Strand.
              Nu senast var det sjuksköterskeutbildningen som fick kritik, inte
              av Eva Johnsson utan av Högskoleverket. Jag och Högskoleverket
              är ganska överens om att det finns god kvalitet, men det finns
              också problematiska områden som vi har för avsikt att åtgärda
              med de satsningar som vi gör.
            </seg>
            <seg xml:id="i-0327240316017b58-0">
              På tio sekunder hinner jag inte svara på de andra frågorna, men
              jag återkommer i nästa replik.
            </seg>
          </u>
          <note type="speaker" xml:id="i-1f41158ab4ce2331-0">
            Anf. 29 THOMAS STRAND (s) replik:
          </note>
          <u who="thomas_strand_a4f0e0" xml:id="i-86a6b6306f13350f-4">
            <seg xml:id="i-54583494a4c40953-0">
              Herr talman! Om man tittar historiskt bakåt i tiden kan man säga
              att i alla tider har högerpartier alltid sagt nej till utbyggnad
              av högskolor och till nya högskolor. Det har varit så konsekvent
              hela tiden, och högerpartier fortsätter att säga nej till detta.
            </seg>
            <seg xml:id="i-a3eab7a5f230531a-0">
              Vi vill satsa på fler högskoleplatser det skäms vi inte för.
              Vi vill ha fler platser i vuxenutbildning, i KY-utbildning, i
              den yrkesinriktade arbetsmarknadsutbildningen och fler lärlingsplatser.
              Vi säger därför att vi ska investera oss ur jobbkrisen. Det är
              fokus just nu på den situation vi har i Sverige, och därför ska
              vi investera i utbildning. Det är det bästa vi kan göra.
            </seg>
            <seg xml:id="i-85551855ace7f173-0">
              Dessutom säger vi att vi kan göra två saker på en och samma gång.
              Vi kan avsätta pengar i budgeten för fler platser. Vi kan samtidigt
              avsätta pengar för kvalitet 400 miljoner kronor. Det har inte
              ni, men vi har det. Vi säger att de pengarna ska styras mot humsam-området
              för att exempelvis ge mer tid för lärarledd undervisning eller
              föreläsningar. Med de pengarna kan det bli en hel del insatser
              för att öka kvaliteten.
            </seg>
            <seg xml:id="i-01f5ed70e3978699-0">
              Där står ni relativt tomhänta, och det mitt i en jobbkris. Det
              är väl en god idé att uppmana ungdomar att ta sig tid att studera.
              När man går ut gymnasiet ska man passa på att förbereda sig. Skaffa
              ett yrke så att du står rustad som människa när jobben kommer!
              Vi tycker att det är en god politik.
            </seg>
            <seg xml:id="i-ea295bc08632c0be-0">
              Varför vill ni inte öka antalet platser på högskoleutbildningen?
            </seg>
          </u>
          <note type="speaker" xml:id="i-dc16cf2d2f8aba5f-0">
            Anf. 30 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-539f4b8b4d8122ea-2">
            <seg xml:id="i-6f802541c9b1c20e-0">
              Herr talman! Jag tycker att det är bra att Socialdemokraterna
              kan göra minst två saker samtidigt. Jag kan meddela Thomas Strand
              att Allians för Sverige kan göra väldigt många fler saker samtidigt.
            </seg>
            <seg xml:id="i-1eaaffdb5eaaf752-0">
              Dessutom är det utmärkande för alliansens arbete dels att vi
              har en flexibilitet i vår politik, dels att vi har en väldigt
              stor respekt för skattebetalarnas pengar. Av den anledningen tycker
              inte vi att man i förväg, innan behovet finns och när det fortfarande
              finns tomma platser som inte är besatta ute på våra universitet
              och högskolor, ska göra en oansvarig ökning. Vi är beredda på
              en ökning.
            </seg>
            <seg xml:id="i-570f52b64d68825f-0">
              Vi har under de senaste åren befunnit oss i en extremt stark
              högkonjunktur. Jag tror att vi alla kan vara överens om det. Jag
              tror också att vi kan vara överens om att under en högkonjunktur
              är behoven av utbildningsplatser betydligt mindre. Jag tror dessutom
              att vi kan vara överens om att den tvära inbromsning som nu skedde
              hade inte ens Socialdemokraterna en aning om i förväg.
            </seg>
            <seg xml:id="i-c80e4652907cf811-0">
              Vi tar ansvar för den situation som nu hastigt har uppkommit
              den internationella ekonomiska krisen. Vi står rustade. Vi står
              rustade med ett kraftigt budgetpaket som kommer att börja verka
              vid årsskiftet. Vi ökar yrkesutbildningarna. Vi vill höja kvaliteten
              inom forskningen. Vi tar ansvar för framtiden, och vi kommer nogsamt
              att följa detta också. Om det behövs en utbyggnad är vi eventuellt
              beredda på det också.
            </seg>
          </u>
          <note type="speaker" xml:id="i-1d238a45d96a39cb-0">
            Anf. 31 LAGE RAHM (mp) replik:
          </note>
          <u who="lage_rahm_ca9cb9" xml:id="i-153438b76ebeaab5-3">
            <seg xml:id="i-fb222ae3e37cb6e6-0">
              Herr talman! Jag måste bara kommentera en sak som Eva Johnsson
              sade senast. Jag uppfattade det som att så länge det finns tomma
              platser behövs det inga nya platser i högskolan. Med den inställningen
              missar man att det finns olika typer av platser i högskolan. Men
              nog om det.
            </seg>
            <seg xml:id="i-fa8e90772e212d36-0">
              Eva Johnsson tog lång tid på sig att beskriva att oppositionen
              inte spelade på samma plan. Först sade hon plan och sedan att
              vi inte spelade på samma planhalva. Jag tror att retoriken kring
              det här och de olika exemplen på vad man inte spelar på är ganska
              oväsentliga. I mitt perspektiv finns inte regeringen på samma
              planet när det gäller homosexuellas, bisexuellas och transpersoners
              rättigheter. Men frågan är: Spelar det någon roll om jag säger
              planet, planhalva eller plan? Det kommer att finnas skillnader,
              förstås. Frågan är om det inte är mer rimligt att det finns skillnader
              mellan olika partier i opposition än att det finns skillnader
              mellan olika partier som sitter i samma regering.
            </seg>
            <seg xml:id="i-747abe8e0e8098d3-0">
              Jag tycker att det är väldigt bra att regeringen och dess företrädare
              i riksdagen efterfrågar det samlade alternativet. När det inte
              finns en bra politik behöver man ett alternativ, och det känns
              förstås skönt att det verkar som om många har insett det: Vår
              politik är inte så bra, utan vi behöver ett alternativ. Så frågar
              man efter det, och det uppskattar jag. Jag kan försäkra er om
              att vi jobbar på att få fram ett alternativ, så ni kan vara lugna
              och trygga.
            </seg>
            <seg xml:id="i-6a1082a75f7ab4a9-0">
              Sedan undrar jag bara: Varför säger ni nej till våra förslag
              om de här kvalitetssatsningarna när nu kvalitet anses vara så
              viktig? Det skulle jag vilja veta.
            </seg>
          </u>
          <note type="speaker" xml:id="i-d78f5c418e759bd9-0">
            Anf. 32 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-539f4b8b4d8122ea-3">
            <seg xml:id="i-389cc4bfb6db1dc4-0">
              Herr talman! Lage Rahms inledning i repliken var i allra högsta
              grad onödig. Jag tänkte först inte kommentera det, men jag vill
              ändå göra det. Jag utgår från att Lage Rahm inte insinuerar någonting
              annat än att även Kristdemokraterna till hundra procent står upp
              för både mänskliga rättigheter och demokrati i alla lägen, oavsett
              vilka personer vi pratar om. Jag utgår från att vi kan vara överens
              om att det för oss som demokratiskt parti är en bas i vårt partiprogram.
            </seg>
            <seg xml:id="i-0978c3f08e116c0a-0">
              Det känns ju tryggt att veta att ni jobbar på ett alternativ.
              Eller tryggt vet jag inte det är väl att ta i. Men det ska bli
              spännande att se det. Tryggheten tror jag knappast kommer att
              bestå i det eventuella program som ni möjligen kommer att värka
              fram, utan tryggheten kommer med all säkerhet även fortsättningsvis
              att bestå i alliansens alternativ, även i kommande valrörelser.
              Men det får framtiden utvisa det är en ren spekulation.
            </seg>
            <seg xml:id="i-28b72e01a9e4c619-0">
              I samband med att ni jobbar med alternativen skulle det vara
              intressant för mig att få höra, när Socialdemokraterna vill satsa
              400 miljoner: Vad vill Vänsterpartiet? Vad vill Miljöpartiet?
              Jag har förstått att det inte är så viktigt i första hand. Möjligen
              kan man ha stora visioner. Kanske är det inte troligt att Miljöpartiet
              får egen majoritet i nästa val, och då kan man utgå från att ett
              visst samarbete måste ske med till exempel Socialdemokraterna.
            </seg>
          </u>
          <note type="speaker" xml:id="i-8403ab082a0a5c3b-0">
            Anf. 33 LAGE RAHM (mp) replik:
          </note>
          <u who="lage_rahm_ca9cb9" xml:id="i-153438b76ebeaab5-4">
            <seg xml:id="i-1ef52eb50839007e-0">
              Herr talman! Jag vill börja med att be om ursäkt om jag har missuppfattat
              Kristdemokraternas syn på homosexuellas rätt att gifta sig. Jag
              vill verkligen be om ursäkt om jag har missuppfattat det. Jag
              trodde att man inte var för det. Men vi släpper det.
            </seg>
            <seg xml:id="i-e9be600158b44630-0">
              I stället ska jag gå in på satsningarna när det gäller de 400
              miljoner kronor som Eva Johnsson nämnde. Hon sade att Socialdemokraterna
              vill satsa dem på kvalitet och frågade vad vi vill.
            </seg>
            <seg xml:id="i-50b4abe1f9a73a9e-0">
              Detta är en gemensam satsning som vi i Miljöpartiet och Socialdemokraterna
              gjorde på kvalitet. Det är svaret på vad vi vill. Jag utgår från
              att Vänstern inte är särskilt mycket emot detta.
            </seg>
            <seg xml:id="i-8b7b092bd39e47ad-0">
              När det gäller alliansens syn på detta har jag förstått att ni
              säger nej till vårt förslag om en extra kvalitetssatsning. Det
              tycker jag är tråkigt, särskilt som Eva Johnsson har framfört
              att hon värnar om kvaliteten i utbildningen. Det är väldigt positivt.
              Men det hade varit bra om det hade kunnat tillföras extra pengar
              till detta också.
            </seg>
          </u>
          <note type="speaker" xml:id="i-28b1d05a0ffe2768-0">
            Anf. 34 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-539f4b8b4d8122ea-4">
            <seg xml:id="i-98cf946eb65d7585-0">
              Herr talman! Det här blir ett slags pseudodebatt i debatten,
              och det är aldrig helt lyckat. Jag debatterar gärna äktenskapsfrågan
              med Lage Rahm. Det skulle jag med glädje göra med utgångspunkt
              i de mänskliga rättigheterna.
            </seg>
            <seg xml:id="i-5f7dca9ee3bdb715-0">
              Vi har samma bas. Men bara för att inte alla i hela världen har
              samma mål som Lage Rahm innebär det inte att 100 procent av sanningen
              finns hos Miljöpartiet. Så ödmjuka hoppas jag att även ni kan
              vara.
            </seg>
            <seg xml:id="i-cd86cd0ecd88af17-0">
              Miljöpartiet satsar, och ni hoppas att Vänsterpartiet följer
              med på den satsningen. Det kan vi tillsammans hoppas på. Jag tror
              att det vore uppfriskande för vänsterkoalitionen att ha en tydlig
              vänsterkant att luta sig mot när vi ska in i valrörelsens friska
              vindar. Det ser vi fram emot.
            </seg>
          </u>
          <note type="speaker" xml:id="i-6b240740942af9a0-0">
            Anf. 35 AMINEH KAKABAVEH (v) replik:
          </note>
          <u who="amineh_kakabaveh_80476a" xml:id="i-55fd15f0527c9e92-1">
            <seg xml:id="i-f2f7e368086442d7-0">
              Fru talman! Jag hade inte tänkt begära replik på Eva Johnssons
              anförande. Men jag tycker helt enkelt inte att hon är påläst.
              Det är lite olyckligt eftersom det tvingar mig att upprepa några
              siffror för att förtydliga. Förhoppningsvis läser hon på mer nästa
              gång innan hon påstår saker om Vänsterpartiet. Eva Johnsson påstår
              att det är en minskning med 125 miljoner till vuxenutbildningen
              i vår budget. Tvärtom föreslår Vänsterpartiet 670 miljoner kronor
              extra till vuxenutbildningen. Dessutom föreslår vi en satsning
              på studiemedlen med 1 500 kronor per månad under 2009. Dessa pengar
              har vi skjutit till på utgiftsområde 25 till kommunerna. Jag framhöll
              också i mitt anförande att det behövs 4 600 fler platser inom
              den kommunala vuxenskolan.
            </seg>
            <seg xml:id="i-a93ce65e453cefcd-0">
              Jag undrar därför var Eva Johnsson har hittat de siffror som
              hon framförde.
            </seg>
          </u>
          <note type="speaker" xml:id="i-bf66d576c582ecbb-0">
            Anf. 36 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-539f4b8b4d8122ea-5">
            <seg xml:id="i-3314ebe39fcd3a88-0">
              Fru talman! Jag tycker att det är spännande. Jag har läst er
              budgetmotion. Jag får inte riktigt ihop det som står där helt
              enkelt, och jag är inte den enda. För att jag skulle få lite klarhet
              i era siffror tog jag naturligtvis hjälp av flera sakkunniga.
              Jag är alltså inte ensam om att inte riktigt förstå på vilket
              sätt som ni i slutändan kommer att få ihop plus och minus.
            </seg>
            <seg xml:id="i-8c3e9a65b9ea40cc-0">
              Jag vet att man har tillgång till en befriande yvighet i opposition.
              Men jag hade ändå förväntat mig en viss ansvarsfullhet även från
              Vänsterpartiet.
            </seg>
            <seg xml:id="i-1f7ad6601758361c-0">
              Vi har tidigare lyssnat på er partiledare som efter viss vånda
              värkte fram att han skulle underordna sig de budgetlagar som gäller
              och också inordna sig i det nya team bland era kompisar som ni
              nu har bildat, det vill säga att avvakta med skattehöjningar.
              Det innebär att ni får ytterligare problem när ni ska finansiera
              era budgetförslag.
            </seg>
            <seg xml:id="i-a0ac7207c52e8959-0">
              Vad jag har förstått och kunnat läsa mig till har det med anledning
              av er partiledares uttalanden inte kommit några justeringar i
              ert budgetförslag. Det borde rimligtvis innebära att ert handlingsutrymme
              har krympt väsentligt.
            </seg>
          </u>
          <note type="speaker" xml:id="i-713079a162de6892-0">
            Anf. 37 AMINEH KAKABAVEH (v) replik:
          </note>
          <u who="amineh_kakabaveh_80476a" xml:id="i-55fd15f0527c9e92-2">
            <seg xml:id="i-a0f40aa68e12f7b4-0">
              Fru talman! Jag tycker att det är bättre att man håller sig till
              frågan och svara på frågor. Vänsterpartiets budget är på 670 miljoner
              kronor mer än regeringens. Det som Lars Ohly eller någon annan
              har talat om har säkerligen misstolkats, precis som saker och
              ting som sägs här i talarstolen misstolkas.
            </seg>
            <seg xml:id="i-8cb9dbf284e64474-0">
              Jag har sagt att Vänsterpartiet tar ansvar i sin budget. Vänsterpartiet
              är ett parti som kämpar för rättvisa, för allas lika värde och
              för allas möjlighet att utbilda sig för tillgänglighet. Vi satsar
              på 370 000 fler platser i högskoleutbildningen. Det är tydligt
              och klart. Jag vet inte vad som egentligen är problemet.
            </seg>
            <seg xml:id="i-ec620748efd90344-0">
              Vi har sagt att vi vill skjuta till 670 miljoner kronor till
              den kommunala vuxenutbildningen. Räcker det inte? Är det svårt
              att förstå vad vi säger? Det är självklart att vi tar ansvar.
              När Sverige liksom alla andra delar av världen är i kris tar vi
              naturligtvis ansvar. Vi och hela oppositionen tar ansvar för politiken.
              Det innebär inte att våra möjligheter minskar. Tvärtom tycker
              jag att det är regeringen som inte tar ansvar och minskar möjligheterna
              för Sveriges framtid i denna lågkonjunktur. Jag tycker att ni
              ska förklara detta för oss. Det är ni som har ansvaret just nu
              och inte vi.
            </seg>
          </u>
          <note type="speaker" xml:id="i-81aecf4b1e1d7fa4-0">
            Anf. 38 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-539f4b8b4d8122ea-6">
            <seg xml:id="i-9e6449fb9759a69e-0">
              Fru talman! Det var bra att vi än en gång blev påminda om att
              det är vi som har ansvaret. Vi är väldigt glada, lyckliga och
              upprymda över att det är på det sättet.
            </seg>
            <seg xml:id="i-8fbc3f1055405a41-0">
              Vi har ansvaret sedan två år tillbaka. Innan dess hade Vänsterpartiet
              tillsammans med Socialdemokraterna och Miljöpartiet ansvar. Man
              tog ansvar genom att säga att man kämpade för alla. Vi hade ett
              utanförskap som var oacceptabelt stort. Vi hade en ungdomsarbetslöshet
              som var historisk och som var extremt hög bland jämförbara länder.
              Vi hade en oförsvarligt stor andel ungdomar som gick ut gymnasieskolan
              utan fullständiga avgångsbetyg. Gruppen ungdomar som inte klarade
              skolan var oförsvarligt stor och extra stor bland ungdomar med
              utländsk bakgrund. Det var på det sättet som ni tog ansvar i regeringsställning.
            </seg>
            <seg xml:id="i-698ea8cf47c628c7-0">
              Vi vill återupprätta en annan politik än den felaktiga politik
              som har förts under lång tid. Nu har vi ansvar. Vi har tagit detta
              ansvar under två år, och vi kommer att fortsätta att ta detta
              ansvar.
            </seg>
            <seg xml:id="i-1febce2785022a19-0">
              Att lyssna på Vänsterpartiet är faktiskt, precis som min partiledare
              sade vid något tillfälle, som att stå vid korvmojen och beställa
              det där extra hela tiden. Regeringen säger en sak. Då säger Vänsterpartiet:
              extra. Sedan gör vi en ny beställning. Då säger Vänsterpartiet:
              extra. Då lägger vi in ytterligare en beställning. Då säger Vänsterpartiet:
              extra.
            </seg>
            <seg xml:id="i-85ed203381fc8ba9-0">
              Vi tar ansvar, och alla våra beställningar är budgeterade.
            </seg>
          </u>
          <note type="speaker" xml:id="i-c8e87ba37054a3a4-0">
            Anf. 39 Statsrådet LARS LEIJONBORG (fp):
          </note>
          <u who="unknown" xml:id="i-e2adc4709db3ff2f-0">
            <seg xml:id="i-816706c83c48d839-0">
              Fru talman! Vi som för denna debatt har det gemensamt att vi
              är privilegierade, för vi har av våra partier anförtrotts ansvaret
              att arbeta på det område som betyder allra mest för Sveriges långsiktiga
              utveckling.
            </seg>
            <seg xml:id="i-6c96f1ac56a6e129-0">
              Allt fler studier tyder på att hur det går för ett land framför
              allt avgörs av hur det landet förvaltar kunskap. Det avgör hur
              det går för individer, det avgör hur det går för nationer, och
              djupast sett påverkar det också mest hur det går för mänskligheten.
            </seg>
            <seg xml:id="i-96f14ecf9c9d5ade-0">
              Bara om vi får mer kunskap kan vi på ett bra sätt lösa de stora
              utmaningar vi står inför. Det gäller fattigdomen. Det gäller klimatförändringarna.
              Det gäller vattenbristen och mycket annat.
            </seg>
            <seg xml:id="i-69de793a8058ac38-0">
              Mot bakgrund av hur viktig kunskapen är för Sverige känns det
              mycket bra att nu diskutera ett betänkande som innehåller ett
              antal viktiga förbättringar satsningar som gör att Sverige på
              lång sikt kommer att stå starkare.
            </seg>
            <seg xml:id="i-9d75ad03f58c86dd-0">
              Det handlar om en platsutbyggnad inom högskolan där det är brist
              på platser. Det handlar om en satsning för att hjälpa invandrade
              akademiker att snabbt komma ut på den svenska arbetsmarknaden
              en satsning om 100 miljoner till ett område där vi nu ägnar oss
              åt ett väldigt slöseri. Människor med gedigen utbildning från
              sina hemländer kommer ju ändå inte in på den svenska arbetsmarknaden.
              Genom påbyggnadsutbildning ska vi se till att många av dem kan
              göra en insats både för dem själva och för det svenska samhället.
            </seg>
            <seg xml:id="i-e14fdaf6e45f8468-0">
              Sedan har vi förstås det som många har varit inne på: den stora
              satsningen på forskning. Att vi i alliansen är nöjda har framgått
              i den här debatten. Viktigare är kanske att också företrädare
              för sektorn träder fram och säger att detta är någonting viktigt.
              Alla vi som ägnar oss åt politik vet att det för företrädare för
              intressen sällan är ett egenintresse att säga att någonting är
              bra. De har ju allt att vinna på att säga: Ja, tack för det där!
              Men det krävs mycket mer.
            </seg>
            <seg xml:id="i-2262f6985b617beb-0">
              Den här forskningssatsningen är så kraftfull att också företrädare
              för sektorn erkänner att detta är någonting stort. Jag har till
              exempel noterat att rektorn för Karolinska Institutet häromdagen
              i en tidningsartikel skrev att den forskningssatsning som nu sker
              är ett historiskt trendbrott. Det är väldigt roligt att få den
              typen av recensioner.
            </seg>
            <seg xml:id="i-64392ab619a2981e-0">
              I demokratins namn bör naturligtvis opposition och regering ha
              olika åsikter på en del punkter. Men följer man den här debatten
              märker man, ärligt talat, att det är ganska begränsade invändningar
              från oppositionen.
            </seg>
            <seg xml:id="i-7216d89d2f8ef4ab-0">
              Jag har läst Pär Nuders bok. Han skildrar där en incident som
              enligt honom innebar en brytning mellan honom och den förre socialdemokratiske
              ledaren Göran Persson. Den diskussionen, som tydligen fördes inför
              hela den socialdemokratiska regeringen, gällde antalet platser
              på högskolan.
            </seg>
            <seg xml:id="i-4b3df720060fb3f1-0">
              Vi från borgerligt håll hävdade, då i opposition, att Socialdemokraterna
              använde högskolan som Amsåtgärder och att man glömde kvaliteten
              och att akademisk utbildning är någonting annat än en konjunkturregulator.
            </seg>
            <seg xml:id="i-31a1d6d8b785e71a-0">
              Nu har vi fått svart på vitt. Pär Nuder skildrar just hur Göran
              Persson inför hela regeringen ropar: Det är ju arbetslöshet. Vi
              måste bygga ut högskolan. Pär Nuder försöker hävda en mer seriös
              syn, att det finns ett system för detta och att det finns lediga
              platser samt att man måste tänka på kvaliteten.
            </seg>
            <seg xml:id="i-80fba131a1c99582-0">
              Nu sägs det här från oppositionens sida att vi måste bygga ut
              högskolan. Vi håller naturligtvis med om att dåliga tider ska
              användas till kompetensutveckling av arbetskraften. Men det är
              ändå ett väldigt relevant argument som här förts fram, nämligen
              att det i dag finns mer än 10 000, ja, kanske uppemot 15 000 tomma
              högskoleplatser.
            </seg>
            <seg xml:id="i-c3122d9b9441b7f3-0">
              Vi bygger ut där det är brist. Det gäller då läkarutbildning
              och tandläkarutbildning. Men nog finns det väl ändå en viss relevans
              i att de platser som står tomma bör användas innan man satsar
              på en stor utbyggnad. Från oppositionen sägs det här: Ja, men
              det kan ju vara så att det samtidigt är tomma platser och en brist.
            </seg>
            <seg xml:id="i-ec0ed7d50dccc8bb-0">
              Ja, men då ska man först omfördela platserna. Det är precis det
              vi nu gör. I Västsverige kan vi, bland annat på grund av de varsel
              som nu har lagts inom fordonsindustrin, vänta oss en ökad efterfrågan.
              Just där har Chalmers, Göteborgs universitet och några lärosäten
              till faktiskt nått taket. Då är det rimligt att omfördela platser.
              Ett sådant förslag är på väg till riksdagen.
            </seg>
            <seg xml:id="i-786f815f70cc083f-0">
              Låt oss ta en annan fråga som varit uppe här. Det sägs att vi
              satsar för lite på forskning och att det behövs 250 miljoner till.
              Okej, vi köper det. Häromdagen lade vi nämligen ytterligare 3
              miljarder till en stor satsning på fordonssektorn, på utveckling
              av mer miljövänliga fordon. Inte heller det nämnda påslaget är
              alltså så jätteimponerande.
            </seg>
            <seg xml:id="i-ba76c673cd680455-0">
              Jag kan knappt låta bli att småle när jag anklagas för att inte
              tillräckligt mycket vara för partikelacceleratorer i Lund. När
              jag kom till Utbildningsdepartementet var läget att det inte fanns
              något beslut vare sig om ESS eller om Max 4 båda planerade partikelacceleratorer
              i just staden Lund.
            </seg>
            <seg xml:id="i-713ec3bd17ac762b-0">
              ESS kostar 13 miljarder kronor. Sverige ska stå för ungefär 3
              miljarder och utlandet för 10 miljarder. Jag lägger ned en stor
              del av min arbetstid på att få den här investeringen till Lund.
              Jag tror att det, inte minst i dessa tider, skulle betyda otroligt
              mycket om vi i Sverige fick denna stora internationella satsning.
            </seg>
            <seg xml:id="i-fd110c5a164afdfb-0">
              Jag är glad över att Socialdemokraterna numera stöder ESS. Så
              länge man själv satt i regeringen hade man inte kraft att komma
              till något beslut över huvud taget. Jag reser runt i Europa och
              försöker sälja den här anläggningen. I morgon åker jag till Polen
              för att verkligen befästa Polens stöd för ESS.
            </seg>
            <seg xml:id="i-c0256a8142f90efe-0">
              Socialdemokraterna säger: Numera är vi för ESS. Vi är dessutom
              för något som heter Max 4. Ja, Max 4 är också bra. Detta kostar
              3 miljarder, och det får Sverige i stort sett ensamt betala. Det
              är riktigt, som här sagts, att vi inte har hur mycket pengar som
              helst. Vi har bestämt oss för att försöka få hit ESS. Men det
              är jättebra om också Max 4 kan byggas. Vi skriver mycket tydligt
              i vår forskningsproposition att vi också vill ha Max 4.
            </seg>
            <seg xml:id="i-d001c488c6da236d-0">
              För att även få fram andra finansiärer har vi utsett en förhandlingsman
              som har i uppgift att försöka få andra lärosäten, näringslivet
              och kanske också en del utländska finansiärer att hjälpa till
              med att få fram Max 4. Vi är mycket intresserade av Max 4 och
              är också, som jag i flera sammanhang sagt, beredda att ställa
              upp med statliga pengar till Max 4.
            </seg>
            <seg xml:id="i-0b0ac4811c075ed3-0">
              Om vi ser framåt är väldigt mycket spännande på gång. Det gläder
              mig att man från socialdemokratiskt håll har varit positiv i sina
              första kommentarer till Autonomiutredningen. Det är ett område
              där jag gärna skulle vilja ha en förtroendefull dialog med oppositionen.
              Någon gång lär väl olyckan vara framme och ni kommer tillbaka
              till makten. Då är det olyckligt om själva spelreglerna för våra
              lärosäten alltför dramatiskt ska förändras. Om vi kunde genomföra
              en autonomireform över blockgränsen skulle det, tycker jag vara
              mycket positivt.
            </seg>
            <seg xml:id="i-8dda9ba1d1610ca6-0">
              Som nämnts här planerar vi för en studiesocial reform som jag
              tror kommer att bli viktig.
            </seg>
            <seg xml:id="i-022f316b51dd4ca2-0">
              Jämställdhetsfrågorna har också varit uppe här. Ja, vi måste
              göra mer för jämställdheten i högskolan. Det gäller inte bara
              det som nämnts här, nämligen att det finns för få kvinnliga professorer.
              Det finns också för få manliga studenter, så vi har ett dubbelt
              jämställdhetsproblem som vi med all kraft måste angripa.
            </seg>
            <seg xml:id="i-e853842c0b219704-0">
              Jag gläder mig åt att vi i dag tar ett så här stort steg framåt
              mot en bättre akademisk kvalitet och rejäla forskningssatsningar.
              Jag är inte imponerad av oppositionens invändningar. Men på något
              sätt är det väl också bra att vi på detta viktiga område faktiskt
              har en ganska bred politisk samsyn.
            </seg>
          </u>
          <note type="speaker" xml:id="i-9d6189451d6ab958-0">
            Anf. 40 THOMAS STRAND (s) replik:
          </note>
          <u who="thomas_strand_a4f0e0" xml:id="i-86a6b6306f13350f-5">
            <seg xml:id="i-2fc79bae3c112c24-0">
              Fru talman! Jag tycker att det är bra att statsrådet kommenterar
              infrastruktursatsningar när det gäller ESS och Max 4. Det är viktigt
              vilken bild man sprider ut i vetenskapssamhället och bland forskare.
              Jag kunde konstatera tidigare att i budgetpropositionen och utskottsbetänkandet
              sägs det ingenting om Max 4, och i forskningspropositionen sägs
              det egentligen inte så mycket heller vad gäller pengar. Som jag
              kan bedöma, och såvitt vi socialdemokrater kan bedöma, är det
              nödvändigt med Max 4 för att få ESS. De hänger ihop.
            </seg>
            <seg xml:id="i-40857eba469242ac-0">
              Därför blir jag lite bekymrad när jag ser dokumentationen från
              Kungliga Vetenskapsakademien. Där får man intrycket att statsrådet
              säger att ESS prioriteras före Max 4. Så går det inte att göra.
              Det gäller att få båda anläggningarna för att få ett bra resultat.
            </seg>
            <seg xml:id="i-fb742add35d577aa-0">
              Jag har inte påstått att ni har lite pengar till forskning. Ni
              har mycket pengar till forskning, det håller jag med om. Jag sade
              att vi har mer pengar till forskning än vad den borgerliga regeringen
              har. Jag tror att Globaliseringsrådet i något dokument har sagt
              att det egentligen skulle behövas 910 miljarder i resursförstärkningar
              för att uppnå enprocentsmålet. I denna härad befinner vi socialdemokrater
              oss.
            </seg>
            <seg xml:id="i-e2fe842f6e53ef4e-0">
              Jag skulle vilja ställa en fråga: Anser statsrådet att man nu
              befinner sig uppe vid enprocentsmålet, som vi eftersträvar?
            </seg>
          </u>
          <note type="speaker" xml:id="i-a6fcefa19b98f570-0">
            Anf. 41 Statsrådet LARS LEIJONBORG (fp) replik:
          </note>
          <u who="unknown" xml:id="i-e2adc4709db3ff2f-1">
            <seg xml:id="i-ab54a1af5e0ddb10-0">
              Fru talman! Vi är överens om att Max 4 är en jättebra anläggning
              som skulle behövas. Jag tror att det blir så här. När beslut om
              ESS är fattat då kommer Max 4 att komma. Antingen har vi fått
              ESS, och då är det en fantastisk möjlighet att utvidga partikelacceleratorklustret
              i Lund genom att komplettera med Max 4, eller också har vi inte
              fått ESS. Då har vi gott om pengar, höll jag på att säga, att
              satsa på Max 4.
            </seg>
            <seg xml:id="i-57f4b7413558ac2a-0">
              Problemet just nu är att det står och väger om Sverige får ESS.
              Det är där jag just nu lägger ned min stora kraft. Men jag tror
              att förutsättningarna att lyckas med också Max 4 är mycket goda.
            </seg>
            <seg xml:id="i-b591336a59174231-0">
              Vi hävdar att vi når enprocentsmålet med den satsning vi nu gör.
              Vi är då regeringen, och regeringen hänvisar tydligt och klart
              i forskningspropositionen till den text i Lissabonagendan där
              enprocentsmålet skisseras. Där står det att staterna bör satsa
              1 procent av offentliga medel till forskning och utveckling. Med
              den definition av offentliga medel som vi gör i forskningspropositionen
              når vi 1 procent med den bnp-prognos som fanns när vi lade fram
              forskningspropositionen. Med den bnp-prognos som nu finns och
              med de 3 miljarder till fordonsforskning vi ytterligare tillfört
              överskrider vi enprocentsmålet enligt vår bedömning.
            </seg>
          </u>
          <note type="speaker" xml:id="i-adf42d1b7320be6e-0">
            Anf. 42 THOMAS STRAND (s) replik:
          </note>
          <u who="thomas_strand_a4f0e0" xml:id="i-86a6b6306f13350f-6">
            <seg xml:id="i-a184555f2d89a249-0">
              Fru talman! Man ska vara försiktig med mått som 1 procent, men
              det är ett mål som jag tror att vi i alla partier strävar efter.
              Där är vi inte oense, men det är svårt att räkna fram.
            </seg>
            <seg xml:id="i-368731169d64ab10-0">
              Det är någonting nytt i regeringens beräkning för 2008. Ni har
              fört in två komponenter som vi tidigare inte haft med i beräkningen.
              Dels är det forskningsbidrag från EU, dels är det kommunernas
              och landstingens medel för forskning. De har inte varit med tidigare
              i beräkningen av enprocentsmålet. Den uppgiften har jag fått från
              RUT där vi beställde en utredning om detta.
            </seg>
            <seg xml:id="i-1fa5c14cefe4be7b-0">
              Det är klart att det inte går att jämföra bakåt. RUT har tittat
              tillbaka i tiden. Man tar budgetanslagen och lägger samman med
              de offentliga bidragen och får fram ett mått i relation till bnp.
              Det visade sig att under 2002, 2003 och 2004 kom vi över enprocentsmålet,
              redan då, med en s-regering. Det kan vara värt att notera med
              tanke på att vi ibland får kritik för att inte ha nått upp till
              enprocentsmålet. Det gjorde vi utan att lägga med EU-bidrag till
              forskning och kommunernas och landstingens medel för forskning.
            </seg>
            <seg xml:id="i-e9e5d255d59b1cf0-0">
              Jag är lite fundersam varför ni just nu för in nya beräkningsunderlag.
            </seg>
            <seg xml:id="i-19048ace2567b282-0">
              I höstas ertappades utbildningsministern med byxorna nere när
              han hade tittat på statistiskt material på ett ganska enögt sätt.
              Jag tror att det var en engångshändelse, men man kan fundera om
              det är ett strukturfel i Folkpartiet att de blandar siffror fram
              och tillbaka och lägger in nya komponenter.
            </seg>
            <seg xml:id="i-ccf055a7ed8d21b0-0">
              Jag undrar: Varför har ni ändrat beräkningsunderlag? Varför har
              ni fört in nya komponenter? Är det för att dölja någonting när
              ni inte vill visa de riktiga siffrorna?
            </seg>
          </u>
          <note type="speaker" xml:id="i-c3cfc9e3e81b913a-0">
            Anf. 43 Statsrådet LARS LEIJONBORG (fp) replik:
          </note>
          <u who="unknown" xml:id="i-e2adc4709db3ff2f-2">
            <seg xml:id="i-fb3f9061db5387a6-0">
              Fru talman! Detta är väl ganska transparent. Apropå det Thomas
              Strand började med kan 1 procent bli vad som helst beroende på
              vad man räknar 1 procent av. Det är väl svårt att hävda att kommunerna
              inte är offentliga. De finansieras av skattemedel. Det är svårt
              att hävda att Europeiska unionen inte är offentlig. Den finansieras
              av skattemedel.
            </seg>
            <seg xml:id="i-810e31df32d5cf6f-0">
              Att vi skulle ha ändrat beräkning i förhållande till den socialdemokratiska
              regeringen bestrider jag. Det är en fördel att det då och då blir
              regimskiften. Statsråden kommer och går, men tjänstemännen består.
              Av tjänstemännen i Utbildningsdepartementet har vi fått besked
              om hur den gamla regeringen gjorde sina beräkningar, och i förhållande
              till det är det ingen skillnad. Däremot är det riktigt som Thomas
              Strand sade att Globaliseringsrådet skrev, dock inte statsråden
              som är med utan övriga ledamöter, att för att komma högt är det
              bättre att beräkna enprocentsmålet bara på själva statsanslaget.
              Det är klart att det då skulle krävas ännu mer.
            </seg>
            <seg xml:id="i-1a21ee50d7791cd2-0">
              Med den satsning på fordonsforskning och utveckling som nu har
              skett överskrider vi enprocentsmålet på det sätt som Lissabonagendan
              anger. Det tycker jag att vi ska vara stolta över.
            </seg>
            <seg xml:id="i-3dbda7005e3b04e9-0">
              Kanske viktigare än den här sifferexercisen är att själva sektorn
              upplever detta som ett lyft. Jag känner inte igen de siffror som
              Thomas Strand skildrar från 2002 och framåt. Min bedömning är
              att sektorn har upplevt år av pessimism. Den pessimismen har nu
              brutits och ersatts av framtidstro. Det är jag stolt över.
            </seg>
          </u>
          <note type="speaker" xml:id="i-85d701a4c5419641-0">
            Anf. 44 LAGE RAHM (mp) replik:
          </note>
          <u who="lage_rahm_ca9cb9" xml:id="i-153438b76ebeaab5-5">
            <seg xml:id="i-9abb21f9861f4f83-0">
              Fru talman! Lars Leijonborg nämnde i sitt anförande att vi bara
              kan lösa en mängd problem om vi får mer kunskap. Det tycker jag
              är en positiv och bra inställning. Jag skulle vilja konfirmera
              att regeringens passivitet när det gäller klimatpolitiken inte
              beror på att man väntar på mer kunskap. Det finns tillräckligt
              med kunskap. Därmed inte sagt att det inte är viktigt att fortsätta
              att bygga upp vår kunskapsmassa när det gäller klimatet. Men det
              är viktigt att se vad vi har där.
            </seg>
            <seg xml:id="i-e16deaf3dbf23638-0">
              Lars Leijonborg nämnde också en studiesocial reform. Jag hoppas
              att den ska grunda sig på Studiesociala kommitténs förslag. Jag
              undrar om Lars Leijonborg tänkte tillföra några medel till det
              området eller om regeringen menar att det ska finansieras inom
              den ram som finns för området redan. Då kan det inte bli så väldigt
              mycket reformer.
            </seg>
            <seg xml:id="i-881e9ad67740eaee-0">
              Slutligen skulle jag vilja fråga hur det ser ut med genusvetenskapen.
            </seg>
            <seg xml:id="i-b99d7bbe606e92aa-0">
              I regeringens proposition finns inte detta med. I den tidigare
              propositionen som förhandlades fram tillsammans av Socialdemokraterna,
              Miljöpartiet och Vänsterpartiet hade vi en särskild satsning på
              genusvetenskap som bidrar till att den svenska genusvetenskapen
              står sig väldigt väl internationellt. Den bidrar också till utvecklingen
              av kunskap, som är väldigt relevant i samhället.
            </seg>
            <seg xml:id="i-b1045300aeb8b6d4-0">
              Jag skulle vilja veta varför regeringen inte har öronmärkt några
              pengar för detta i sin proposition.
            </seg>
          </u>
          <note type="speaker" xml:id="i-a7537e4a1242c61e-0">
            Anf. 45 Statsrådet LARS LEIJONBORG (fp) replik:
          </note>
          <u who="unknown" xml:id="i-e2adc4709db3ff2f-3">
            <seg xml:id="i-2f1855aedf894e3a-0">
              Fru talman! Jag börjar bakifrån med att man måste läsa budgetpropositionen
              och forskningspropositionen tillsammans. Det har ni haft två månader
              på er att göra.
            </seg>
            <seg xml:id="i-177648b0ae4e445f-0">
              Jag har noterat att vi har fått lite kritik för den tekniken,
              men det är exakt den som har tillämpats tidigare. Ja, säger man
              från oppositionen, men det är ju mycket mer pengar nu. Och det
              slickar jag i mig som ett väldigt fint beröm.
            </seg>
            <seg xml:id="i-2f06ca917e83e38a-0">
              Om Lage Rahm läser forskningspropositionen märker han att det
              framgår tydligt och klart att öronmärkningen av medel till genusforskning
              består, så där finns det ingen skillnad oss emellan.
            </seg>
            <seg xml:id="i-feb59798e062991a-0">
              Jag håller naturligtvis med om att man aldrig på till exempel
              klimatområdet kan vänta på att något nytt genialt forskningsgenombrott
              ska komma och ta det som intäkt för handlingsförlamning. Man måste
              vara handlingskraftig och forska samtidigt. Det är vi också helt
              överens om.
            </seg>
            <seg xml:id="i-d0086b22c9ed9790-0">
              Om jag ska göra en objektiv analys av läget i världen, av Kinas
              ambitioner och Indiens ambitioner, är min bedömning att det är
              svårt att lösa klimatfrågan utan ny kunskap. Men naturligtvis
              kan vi fatta beslut och ta steg i den riktningen med befintlig
              kunskap.
            </seg>
            <seg xml:id="i-4dca9e6abef32bb6-0">
              Den studiesociala reformen kommer naturligtvis att grundas på
              det förslag som den studiesociala utredningen kommer med. Dock
              har vi fortfarande inte sett förslaget, i alla fall inte jag,
              och vi har fortfarande inte sett remissvaren på det. Därför kan
              jag inte ge några detaljerade besked. Men min utgångspunkt är
              att vi ska göra en studiesocial reform grundad på förslag från
              den studiesociala utredningen.
            </seg>
          </u>
          <note type="speaker" xml:id="i-1997d962e8a561c3-0">
            Anf. 46 LAGE RAHM (mp) replik:
          </note>
          <u who="lage_rahm_ca9cb9" xml:id="i-153438b76ebeaab5-6">
            <seg xml:id="i-1ca68ed43b7c1ba0-0">
              Fru talman! Det känns väldigt bra att höra att Lars Leijonborg
              menar att öronmärkningen av medel till genusvetenskapen finns
              kvar. Ingen forskare på området har kunnat utläsa detta, så ni
              får kanske ta till er att det kan behövas en viss pedagogisk utveckling
              av hur man skriver för att forskare på området ska kunna få fram
              de uppgifterna. Men det viktigaste är ändå att öronmärkningen
              kvarstår.
            </seg>
            <seg xml:id="i-39d4e71c1d85bfcd-0">
              Det här är inte en klimatdebatt, så jag nöjer mig med det Lars
              Leijonborg har sagt, med reservationen att vi i Miljöpartiet inte
              är nöjda med regeringens handlande på det här området.
            </seg>
            <seg xml:id="i-4f21fd1dfc91633b-0">
              Jag går i stället vidare till frågan om den studiesociala reformen.
              Jag måste säga att det låter bra att Lars Leijonborg menar att
              det ska grunda sig i denna. Problemet är att de direktiv som Lars
              Leijonborg har utformat i princip säger att det inte får kosta
              någonting. Då undrar jag om Lars Leijonborg menar att en studiesocial
              reform totalt sett inte får kosta någonting. Det är ju bara den
              typen av förslag som kommer från utredningen som inte kostar någonting.
              Därför vore det intressant att veta om Lars Leijonborg ändå avser
              att lägga några pengar på det här området.
            </seg>
          </u>
          <note type="speaker" xml:id="i-841ea129216b468d-0">
            Anf. 47 Statsrådet LARS LEIJONBORG (fp) replik:
          </note>
          <u who="unknown" xml:id="i-e2adc4709db3ff2f-4">
            <seg xml:id="i-b1dbd1d21a3e2c07-0">
              Fru talman! Det här är som sagt ingen klimatdebatt, men eftersom
              Lage Rahm tar upp frågan vill jag passa på tillfället att så här
              inför jul påminna om att vi har väldigt mycket att glädja oss
              åt. Då syftar jag framför allt på det genombrott som skedde i
              Europeiska rådet i torsdags och fredags. Det var ett historiskt
              beslut. Jag inser att Miljöpartiet för sitt existensberättigande
              inte riktigt kan säga det, men om ni ser det objektivt tror jag
              att de flesta av er delar bedömningen att man lyckades med det
              man hade föresatt sig. Därmed behåller Europa sin klart ledande
              roll i världen för att åstadkomma ett bra beslut i Köpenhamn om
              ett år.
            </seg>
            <seg xml:id="i-3eaf1cf6c9acf57b-0">
              Även mötet i Poznan var faktiskt en framgång, inte minst för
              Sveriges del genom att vår miljöminister var mycket aktiv och
              genomförde saker som förväntades av honom från andra länder. Så
              vi bör vara ärliga och säga att också på klimatområdet sker det
              faktiskt mycket viktiga saker.
            </seg>
            <seg xml:id="i-67f14c0563f8dd25-0">
              Jag kan naturligtvis inte föregripa budgetarbetet inför budgeten
              2010. Studiesociala kommittén har samma direktiv som alla andra
              utredningar, nämligen att de förslag man lägger fram i princip
              ska vara finansierade. Sedan kommer naturligtvis regeringen att
              göra en samhällsekonomisk och finanspolitisk bedömning av huruvida
              det finns något reformutrymme och huruvida det bör tillföras det
              här området. Men på den punkten kan jag tyvärr inte ge något besked
              i dag.
            </seg>
          </u>
          <note type="speaker" xml:id="i-c00971bc11375764-0">
            Anf. 48 AMINEH KAKABAVEH (v) replik:
          </note>
          <u who="amineh_kakabaveh_80476a" xml:id="i-55fd15f0527c9e92-3">
            <seg xml:id="i-ff2462b378e3576d-0">
              Fru talman! Tack, ministern, för ett positivt anförande! Det
              gläder mig att ministern stöder våra satsningar när det gäller
              olika frågor om forskning och framför allt att vi är överens om
              att det fortfarande brister när det gäller genusvetenskap. Sverige
              är världens mest jämställda land, men det finns fortfarande brister.
              Det görs inte satsningar eller omprioriteringar på vissa områden.
              Ni har satsat 30 miljoner extra på genusvetenskap. Det tycker
              vi är viktigt och roligt att höra.
            </seg>
            <seg xml:id="i-e5a08a280bab653a-0">
              I budgetpropositionen finns inte genus med, utan frågan reduceras
              till jämställdhet, mäns våld mot kvinnor, etnicitet och klass.
              Jag tycker att det är ett politiskt ställningstagande som tydligt
              framgår i propositionen att det inte finns med något alls om genusvetenskap.
              Vad tycker ministern om detta?
            </seg>
          </u>
          <note type="speaker" xml:id="i-ff10eebabae40dbf-0">
            Anf. 49 Statsrådet LARS LEIJONBORG (fp) replik:
          </note>
          <u who="unknown" xml:id="i-e2adc4709db3ff2f-5">
            <seg xml:id="i-cd61c176dde97508-0">
              Fru talman! Det här är som sagt ett väldigt viktigt område. Min
              uppfattning är att det framgår av forskningspropositionen att
              via Vetenskapsrådet kommer genusforskningen även i fortsättningen
              att få ett öronmärkt stöd, och de genusforskare som jag har talat
              med är medvetna om att det är på det sättet.
            </seg>
            <seg xml:id="i-d7848070a653cca8-0">
              Ibland är budgettekniken lite komplicerad. Vi har ju en särskild
              jämställdhets- och integrationsminister i regeringen, och hon
              har ekonomiska resurser för att göra insatser för jämställdhet.
              Hon och jag har under hösten haft en diskussion om jämställdhetsproblem
              inom högskolan, och hon håller med mig om att det finns anledning
              att göra särskilda insatser. Vi ska slutföra de diskussionerna
              inom kort.
            </seg>
            <seg xml:id="i-3821dce0655ae59e-0">
              Jag tycker att det är viktigt att ha i minnet den dubbla problematiken
              som jag talade om i mitt anförande. Jag håller naturligtvis med
              om att den grundläggande jämställdhetsfrågan i vårt samhälle är
              att kvinnor under lång tid har varit underrepresenterade och missgynnats
              på olika sätt.
            </seg>
            <seg xml:id="i-9e358d5ffda27590-0">
              Dock måste vi ha i blickfältet, som vi ser just nu, att killarna
              lämnar högskolan. Könsfördelningen är nu ungefär 6040 i grundutbildningen,
              där tjejerna är klart dominerande. Det tycker jag också är ett
              jämställdhetsproblem. Även det behöver vi angripa.
            </seg>
          </u>
          <note type="speaker" xml:id="i-e3af80d904e7bc75-0">
            Anf. 50 AMINEH KAKABAVEH (v) replik:
          </note>
          <u who="amineh_kakabaveh_80476a" xml:id="i-55fd15f0527c9e92-4">
            <seg xml:id="i-98945cefff7ab146-0">
              Fru talman! När vi återkommer i januari angående forskningspropositionen
              kommer vi att diskutera den här frågan igen. Jag är nämligen inte
              nöjd med att vi i Sverige har en jämställdhetsminister och att
              det får räcka. Självklart är det viktigt. Men det är också viktigt
              att kunskapen om genusvetenskap och om de ojämlika förhållandena
              mellan könen integreras på alla nivåer, från förskolan och upp
              till högskolan. Den frågan är helt skild från mäns våld mot kvinnor
              och integration. Där återkommer vi.
            </seg>
            <seg xml:id="i-3c18b5ad2b0a9208-0">
              Jag vill passa på att ställa en fråga till ministern om jobbkrisen
              och varslen. Enligt TT kommer 200 000 jobb att försvinna till
              2010. Vilka är det som drabbas? Jo, det är främst ungdomar. Precis
              som TCO anser Vänsterpartiet att det är viktigt med fler högskoleplatser
              för att dessa människor ska kunna utbilda sig vidare och inte
              vara arbetslösa.
            </seg>
            <seg xml:id="i-2b62167cdd7b9a48-0">
              Vad har ministern för beredskap när 200 000 jobb försvinner,
              främst för unga, det närmaste året?
            </seg>
          </u>
          <note type="speaker" xml:id="i-915db94008bf8f35-0">
            Anf. 51 Statsrådet LARS LEIJONBORG (fp) replik:
          </note>
          <u who="unknown" xml:id="i-e2adc4709db3ff2f-6">
            <seg xml:id="i-84709e8c1092b606-0">
              Fru talman! Vad gäller den senare frågan kan jag försäkra att
              regeringen följer utvecklingen dag för dag. Vi har på kort tid
              lagt fram två så kallade paket som syftar till att möta den utveckling
              vi ser. Givetvis finns också fler högskoleplatser med i en sådan
              arsenal. Men som jag utvecklade i mitt anförande förefaller det
              rimligare att satsa pengar på sådant där det är brist än på sådant
              där det fortfarande är överskott.
            </seg>
            <seg xml:id="i-e987d7b303e4d012-0">
              Regeringen arbetar så att vi tar ansvar för jämställdheten inom
              respektive sektor. Därutöver har vi en särskild jämställdhetsminister
              som driver på oss andra. Hon och jag har redan gjort flera saker
              tillsammans. Jag är stolt över den forskningssatsning vi gör för
              att utröna mer av bakgrunden till mäns våld mot kvinnor. Det är
              viktigt. Hon och jag har också gjort en satsning tillsammans på
              kvinnosjukdomar som är viktig. Vi behöver dock göra ytterligare
              saker som jag återkommer till i andra sammanhang.
            </seg>
            <seg xml:id="i-e734eee55679beee-0">
              Bristen på jämställdhet inom högskolan är fortfarande ett problem.
              Tyvärr ser vi att den ojämna könsfördelningen i grundutbildningen
              är ett växande problem som vi verkligen behöver attackera.
            </seg>
          </u>
          <note type="speaker" xml:id="i-6734bb4d574c1b1a-0">
            Anf. 52 MARIE GRANLUND (s):
          </note>
          <u who="marie_granlund_2a02ae" next="cont" xml:id="i-1eb9cd6a04a037e7-0">
            <seg xml:id="i-26ef08f91c35814b-0">
              Fru talman! Lågkonjunkturen breder ut sig. Varje dag kommer nya
              varsel. Svenskt Näringsliv beräknar att ungefär 200 000 jobb kan
              försvinna. Det är inte den borgerliga regeringens fel. Det är
              en kris som omfattar en stor del av världen. Det började med en
              finanskris som utvecklade sig till en jobbkris. Den uppkomna situationen
              gör att man måste handla. Där står regeringen skyldig när den
              inte gör det som man skulle kunna förvänta sig av den.
            </seg>
            <seg xml:id="i-9849947087074171-0">
              Snart är det jul. Människor i Olofström, Göteborg och Trollhättan
              kommer att bli uppsagda precis lagom till jul. Har man otur är
              det två i samma familj som inte kommer att ha något arbete. Har
              man extra otur saknar man arbetslöshetsförsäkring och kommer att
              få en inkomst framöver på 7 020 kronor enligt TCO:s beräkningar.
              Det är förfärligt och förfärligt orättvist!
            </seg>
            <seg xml:id="i-bf5030ad595ff13d-0">
              Som sagt, krisen är inte regeringens fel men att sätta in otillräckliga
              åtgärder och göra det för sent är definitivt regeringens fel.
              Länge höll man fast vid att åtgärderna i den lagda budgeten var
              tillräckliga, trots att nästan varje land i Europa och på andra
              ställen fixade åtgärdspaket. Efter massivt tryck från Svenskt
              Näringsliv, de fackliga organisationerna, enskilda företagare
              och oppositionen fick regeringen ändra sig. Nu har det kommit
              åtgärdspaket. Tyvärr är det inte tillräckligt; det är alldeles
              för lite och för sent.
            </seg>
            <seg xml:id="i-a373fc18912509f9-0">
              Det är nu efterfrågan måste stimuleras. Det är därför vi ska
              höja studiemedlen. Studenter är en grupp som har varit eftersatt
              länge men som behöver rättfärdiga sin ekonomi. Det är nu de åtgärderna
              ska sättas in. Det är nu utbildningsåtgärderna ska sättas in,
              inte om ett år.
            </seg>
            <seg xml:id="i-68350cfe80b07dbc-0">
              Något av det första den borgerliga regeringen gjorde var att
              skära ned på antalet utbildningsplatser i bland annat kommunal
              vuxenutbildning. Man byggde inte ut högskolan och halverade antalet
              arbetsmarknadsutbildningar. Trots att man nu kryper till korset
              och inser att det var fel att skära ned är satsningarna inte tillräckliga,
              och de kommer definitivt för sent.
            </seg>
            <seg xml:id="i-d04c30f67c7b6336-0">
              Man säger att man ska starta en yrkeshögskola. Det är kanon.
              Men en yrkeshögskola är inget utan tillräckligt med platser. De
              är färre än när vi satt vid makten. Arbetsgivarna protesterar
              och säger att de kommer att få lägga ned utbildningar.
            </seg>
            <seg xml:id="i-ecf4de487dbf34fd-0">
              Ute i kommunerna har lokaler sagts upp och lärare avskedats eftersom
              man slaktade den kommunala vuxenutbildningen. Tänk om detta hade
              varit på plats när krisen kom! Men man har ett annat sätt att
              se på utbildning.
            </seg>
            <seg xml:id="i-400b073caed0b827-0">
              Förra gången det var kris och vi skulle städa upp efter den dåvarande
              borgerliga regeringen var något av det viktigaste för oss att
              höja kunskapsnivån hos befolkningen. Det gjorde vi tillsammans
              med bland annat Centerpartiet som hade en annan inställning då.
            </seg>
            <seg xml:id="i-a08b818525f3381c-0">
              En föraktfull Jan Björklund ansåg att vi bara gömde arbetslösa
              i Kunskapslyftet som var Amsåtgärder. Vi har hört en liknande
              diskussion i dag från både Lars Leijonborg och Eva Johnsson. Jag
              tycker att det är ett förfärligt resonemang. Utbildning är alltid
              viktigt men ännu viktigare i lågkonjunktur.
            </seg>
            <seg xml:id="i-3c1bfa2d347d594c-0">
              Jag träffade en kvinna i Malmö på 90-talet. Hon hade blivit utkastad
              från ett litet tillverkningsföretag som fick bomma igen när krisen
              blev ett faktum. Hon fick möjlighet att delta i Kunskapslyftet,
              läsa in viktiga ämnen och bli undersköterska, något som varit
              en dröm för henne i hela hennes liv. Om ni hade träffat henne
              hade ni inte kunnat prata som ni gör.
            </seg>
            <seg xml:id="i-de68bcb207be5670-0">
              Hon var nervös första gången hon gick till den kommunala vuxenutbildningen
              i Malmö. Hon hade inte suttit i skolbänken på 30 år. Men hon fick
              hjälp och en möjlighet att välja en ny bana. Det är alltid viktigt
              men ännu viktigare i kristider.
            </seg>
            <seg xml:id="i-cdc1f3b623914fe4-0">
              Utbildning är en av de effektivaste åtgärderna i kristider. Att
              dra ned på utbildningsinsatserna i högkonjunktur och inte satsa
              tillräckligt i lågkonjunktur är inte bra för de enskilda och en
              katastrof för Sverige. Utbildning behövs för att Sverige ska växa
              sig starkt.
            </seg>
            <seg xml:id="i-62471e20c20517cf-0">
              Fru talman! På ett tidigt stadium bestämde arbetarrörelsen att
              Sverige skulle konkurrera med kunskap och kompetens och inte med
              låga löner och dålig arbetsmiljö. För oss har det varit och är
              viktigt att hela tiden höja hela befolkningens kunskapsnivå. Det
              handlar inte om enskilda klassresor utan om att hela tiden höja
              hela befolkningens kunskapsnivå.
            </seg>
            <seg xml:id="i-ef32f2f9f6bc2eef-0">
              Vid varje enskilt tillfälle som vi har beslutat om nya nivåhöjningar
              har högern alltid röstat emot. Tidigare var det Moderaterna som
              stod längst till höger. I dag är det många av de borgerliga partierna
              som slåss om den platsen.
            </seg>
            <seg xml:id="i-f03a7b2bfffe205f-0">
              När vi byggde ut förskolan var högern emot. När vi gjorde grundskolan
              nioårig var högern emot, för alla skulle inte behöva den kunskapen.
              När gymnasieskolan byggdes ut var högern emot, för alla skulle
              inte behöva det. När den kommunala vuxenutbildningen kom till
              var högern emot, för det var bara några Amsåtgärder. När vi tyckte
              att det var viktigt att universitet och högskolor skulle finnas
              i hela landet så att vi kunde ta vara på all kompetens och inte
              bara kompetensen på vissa områden betraktades det föraktfullt
              som bygdehögskolor.
            </seg>
            <seg xml:id="i-6b731894bdf4fe03-0">
              Vi är däremot övertygade om att människor kan så mycket mer.
              Vi vill ha ett samhälle som präglas av det livslånga lärandet
              från förskola till universitet och högskolor.
            </seg>
            <seg xml:id="i-cfb24a521b31315a-0">
              Det är därför vi vill fortsätta att investera i förskolan. En
              del barn kommer från hem med välfyllda bokhyllor, andra kommer
              från hem där föräldrarna inte ens kan prata svenska.
            </seg>
            <seg xml:id="i-1ecc10c11bd0b498-0">
              Mot detta står de borgerligas vårdnadsbidrag och barnomsorgspeng
              som kommer att urholka resurserna till förskolan. Det går till
              verksamheter som inte har någon som helst pedagogisk inriktning
              vilket är så viktigt för de barn som kommer från hem utan studietradition.
              De barnen kommer nu att ställas vid sidan.
            </seg>
            <seg xml:id="i-4b4014be37fa274b-0">
              Vi säger att förskolan måste ha mer personal, och vi avsätter
              200 miljoner kronor till mer personal i förskolan. Vi säger att
              förskollärarutbildningen måste byggas ut och att det måste bli
              fler inte färre lärare med inriktning mot förskolan. Vi säger
              att förskolan måste få ett kvalitetslyft. Vi har sju punkter om
              hur det ska gå till.
            </seg>
          </u>
          <note xml:id="i-6e6a2b5ac0986860-0">
            Utöka antalet förskollärare.
          </note>
          <u who="marie_granlund_2a02ae" prev="cont" xml:id="i-120114f337b9ab65-0">
            <seg xml:id="i-67cbe1fdb26adf2e-0">
              Lärarlyftet har tidigare inte gällt förskolan. Det är helt obegripligt.
            </seg>
            <seg xml:id="i-183e0cc738d1f3f9-0">
              Stärk förskolans kunskapsuppdrag att vara ännu bättre på språkutveckling
              och att på lekens grund kunna använda sig av matematik, engelska
              med mera.
            </seg>
            <seg xml:id="i-4cae3674f02dded0-0">
              Kvalitetssäkra all förskoleverksamhet. Om man ska ha offentliga
              bidrag ska man följa samma läroplan om man ska utbilda personal.
            </seg>
            <seg xml:id="i-b86aca63963aa8c1-0">
              Vi vill ha allmän förskola för treåringar, och vi vill ha nattis.
              Det är en viktig del i arbetslinjen att alla människor ska kunna
              arbeta även på nätter och helger.
            </seg>
            <seg xml:id="i-e78cb3d9db39b592-0">
              Så något om grundskolan. En av de saker som den borgerliga regeringen
              underlåter att göra är att satsa på grundskolan. Flera bedömare
              SKL och andra anser att grundskolan och gymnasieskolan nu kommer
              att åka på en rejäl smäll. Vi säger att det är viktigt att man
              ute i kommunerna får besked om vad som gäller, annars kommer man
              att börja avskeda personal nu. Den borgerliga regeringen vägrar
              att ge besked, trots att ett enigt SKL säger att detta är otroligt
              viktigt.
            </seg>
            <seg xml:id="i-1fde245215f52ffb-0">
              Vi hade 3 miljarder mer till skolan i budgeten för att vi tycker
              att det är väldigt viktigt. Det blir än mer angeläget nu. Vi säger
              att för 2010 måste kommunerna få ökade bidrag med 5 miljarder.
            </seg>
            <seg xml:id="i-5fcb26cd9243bf13-0">
              Vi pratar om att vi måste utvärdera eleverna mer, och att det
              är viktigt att följa upp varje enskilt barn. Det måste då också
              finnas möjlighet att sätta in resurser. Om man inte sätter in
              resurser blir det bara statiskt och leder till sortering. Så var
              det med det livslånga lärandet.
            </seg>
            <seg xml:id="i-d2f01f1d8f4e6e0a-0">
              Vi säger att man ska upprusta miljonprogrammen och framför allt
              skolorna i miljonprogrammen. Det är väl dags att göra det just
              nu. Det är något som också Lärarförbundet har krävt.
            </seg>
            <seg xml:id="i-b1fdf4fd0df8163e-0">
              Vi talar om skolforskningen, något som har varit eftersatt och
              som Lars Leijonborg inte sade ett ord om när han stod här tidigare.
              Det finns inte något med om det i den forskningspolitiska propositionen.
              Skolforskningen är jätteviktig.
            </seg>
            <seg xml:id="i-f5c7c1b51250581e-0">
              Vi säger att vi ska ha en trygg skola med nolltolerans mot mobbning.
              Vi säger att vi vill ha en skola på lika villkor där Plymouthbröderna
              inte får starta skola. Vi vill ha en skola där de pengar som borde
              gå till eleverna inte får delas ut till enskilda aktieägare. Vi
              säger att det är fel att tvångsprivatisera skolor.
            </seg>
            <seg xml:id="i-0144688e2fb79586-0">
              Vi säger att vi vill ha en bra lärarutbildning där även de som
              ska undervisa de små barnen ska få goda ämneskunskaper. Matematiken
              ska stå i förgrunden genom matteverkstäder och en lärarutbildning
              som tar detta på allvar och genom en fortbildning som inte smetas
              ut, utan används där de största bristerna i den svenska skolan
              finns.
            </seg>
            <seg xml:id="i-63f0659c1ebe522c-0">
              Vi har ytterligare en kvalitetspunkt. Lars Leijonborg var inne
              på det. Det gör mig glad att han vill ha en blocköverskridande
              överenskommelse när det gäller Autonomiutredningen. Jag tror att
              det är helt rätt. Precis som Lars Leijonborg sade är det spelreglerna
              som vi ska vara överens om, och det kommer att vara till men för
              studenter och lärare om vi inte är överens.
            </seg>
            <seg xml:id="i-47770db9a7b0c916-0">
              Vi har olika åsikter och olika ambitionsnivåer, men jag tycker
              att vi skulle försöka komma överens om spelreglerna för den svenska
              skolan. Vilket betygssystem ska gälla och kan gälla över tid?
              Lärarutbildning, gymnasieskola och skollag är något som lärarorganisationerna
              kräver att vi ska göra något åt. Det är något som Svea, elevorganisationen,
              kräver. Så gör man också ute på skolorna.
            </seg>
            <seg xml:id="i-3de44cf5452b1d7d-0">
              Är ni beredda att ta den bollen?
            </seg>
          </u>
          <note type="speaker" xml:id="i-b90eefd0c926011a-0">
            Anf. 53 ROSSANA DINAMARCA (v):
          </note>
          <u who="rossana_dinamarca_0bda0d" xml:id="i-05f8e8255adc2dce-0">
            <seg xml:id="i-297d271f1a715448-0">
              Fru talman! Skillnaden mellan vår och högerns kunskapssyn börjar
              klarna. Vår politik syftar till att ge alla elever kunskap inte
              att de ska bli bättre på prov.
            </seg>
            <seg xml:id="i-284e4071824f68d2-0">
              För oss är kunskap inte en viss mängd fakta som kan mätas med
              betyg. För oss betyder kunskap förmåga att förstå, ordna, värdera
              och utveckla ett samlat vetande. För oss är inte lärande lika
              med inlärning. Lärande försiggår i en social process. Elever kommer
              till förskola och skola med olika förutsättningar och skilda sätt
              att tänka, något som måste påverka lärandeprocessen. En gemensam
              och likvärdig skola är därför en grundläggande förutsättning för
              att tillvarata alla elevers rätt till kunskap.
            </seg>
            <seg xml:id="i-af07c1fe121a9db2-0">
              Timss-rapporten har varit i fokus den senaste veckan och jag
              måste säga att jag är skeptisk till hur ett lands utbildningsnivå
              och samtliga elevers kunskaper kan sammanfattas och graderas med
              hjälp av ett enstaka prov vart fjärde år. Därför tar vi Timss
              och liknande internationella undersökningar med en stor nypa salt.
            </seg>
            <seg xml:id="i-9de8abef5147235c-0">
              Mer intressant är en djupanalys av svenska elevers matematikkunskaper
              som har gjorts av en forskargrupp vid Göteborgs universitet. PerOlof
              Bentley, som är vetenskaplig ledare för gruppen, konstaterar:
              För mycket läromedelsundervisning och självstudier när det gäller
              förståelse av begrepp och beräkningsprocedurer är orsaker bakom
              brister i svenska elevers matematikkunskaper.
            </seg>
            <seg xml:id="i-ef612ab8850f33db-0">
              Ett av Vänsterpartiets viktigaste förslag är att anställa fler
              lärare. Inom vissa verksamheter som skolbarnsomsorgen, eller fritidshem,
              finns ett akut behov av fritidspedagoger, men också inom förskola
              och skola är behovet stort av lärare och annan pedagogisk personal.
              I vår budgetmotion gör vi en satsning som på sikt innebär 25 000
              fler tjänster inom förskola, skola och fritidshem. Vi anser också
              att lärare i grundskolans tidigare år även fortsättningsvis ska
              ha goda ämneskunskaper så att de inte enbart behöver lita till
              läroböcker i sin undervisning. Djupa ämneskunskaper för lärare
              i förskolan är också viktigt. Det är bara när man har kunskapen
              som man kan omsätta exempelvis matematiken i leken och anpassat
              för barnen.
            </seg>
            <seg xml:id="i-02555341a683e8e2-0">
              Jag hoppas att regeringen tar sig en ordentlig funderare och
              betänker väl de förslag om intagningsstopp på lärarutbildningen
              och urholkad utbildning för lärare mot de yngre åldrarna som regeringens
              utredare lade fram nyligen. De går nämligen på tvärs med de behov
              som finns vad gäller antal lärare och kompetens.
            </seg>
            <seg xml:id="i-557181da72b94b20-0">
              Fokus måste flyttas från eleven till läraren i den bemärkelsen
              att det inte är elevens fel när skolan misslyckas. Skolan måste
              ges tillräckliga resurser för att ge alla elever det stöd och
              den hjälp de har rätt till. Det är nämligen vad det handlar om
              alla barns rätt till kunskap. Eleverna är inte karosser på ett
              löpande band som man ska montera delar på. Eleverna är individer
              som går till skolan med olika ryggsäckar. En del har redan fyllts
              på, andra är svårare att öppna. För läraren gäller det att se
              till att ryggsäcken är öppen, titta vad som finns i och sedan
              hjälpa till att fylla den tillsammans med eleven.
            </seg>
            <seg xml:id="i-5b28fc75cac0a93b-0">
              Om vi vill att de svenska eleverna ska bli bättre på att göra
              prov kanske Jan Björklund kan vara rätt häst att satsa på. Men
              sanningen är att hittills har resultaten av utbildningsministerns
              politik varit magra. Förbud mot mobiltelefoner och betyg för sjuåringar
              är de tyngsta reformer han har mäktat med. Samtidigt innebär högerregeringens
              ekonomiska politik att kommunernas ekonomi försämras, vilket leder
              till nedskärningar och ännu färre lärare i skolan. Det är en politik
              som Jan Björklund i allra högsta grad är ansvarig för, och därför
              är det högst anmärkningsvärt att han skolkar från den här debatten.
            </seg>
            <seg xml:id="i-66739571676f64ec-0">
              Fru talman! Valet mellan höger och vänster är tydligt och står
              mellan fler betyg eller fler lärare. Det står mellan att prestera
              bra på prov eller få verkliga kunskaper som förbereder för arbets-
              och samhällsliv.
            </seg>
            <seg xml:id="i-e24c71c5b9345c5a-0">
              Nu mer än någonsin krävs mer satsningar på utbildning. Det gäller
              vuxenutbildning, yrkesutbildningar och högre utbildning. Det ska
              inte bara vara återställare utan satsningar. Regeringens så kallade
              satsning på vuxenutbildning är ju bara en återställare av den
              neddragning man gjorde under sitt första regeringsår. Det läge
              vi just nu befinner oss i, med varsel och uppsägningar, visar
              hur viktigt det är att kunna ha möjligheten att skola om sig,
              att välja någonting annat. Den politik som regeringen hittills
              bedrivit, och envist håller fast vid, är att vissa ungdomar, vissa
              människor, inte ska ha garantin att lätt kunna skola om sig i
              framtiden.
            </seg>
            <seg xml:id="i-e4c213ca22e981cd-0">
              Vänsterpartiet anser att all gymnasieutbildning ska ge grundläggande
              behörighet. Det innebär inte att alla måste läsa vidare, men när
              de vill eller tvingas på grund av omständigheter som dem vi ser
              i dag, ska de kunna ha flera alternativ, flera vägar att gå och
              inte sitta fast i en återvändsgränd.
            </seg>
            <seg xml:id="i-43140240e9380e26-0">
              Därmed vill jag hänvisa till vårt särskilda yttrande i betänkandet.
              Jag vill också passa på att önska fru talman en god jul!
            </seg>
          </u>
          <note type="speaker" xml:id="i-50c9dbd2fbc0ebca-0">
            Anf. 54 MATS PERTOFT (mp):
          </note>
          <u who="mats_pertoft_740cd3" xml:id="i-55a18b9d8e88f43a-0">
            <seg xml:id="i-1a25807058dc8d6a-0">
              Fru talman! Det gäller att försöka definiera hur framtidens skola
              ska se ut. Man blir inte särskilt mycket klokare när man läser
              de få sidorna i budgetpropositionen från regeringen som handlar
              om skolan. Det verkar vara ett läge mellan stationerna där man
              mest hänvisar till olika utredningar som är på gång.
            </seg>
            <seg xml:id="i-1bd21069e707fe9d-0">
              När vi varje morgon vaknar till fler nyheter om konjunkturnedgång,
              kriser och så vidare måste vi nu ta sats för att forma framtidens
              skola. Det är nu vi har möjlighet att använda människors påtvingade
              sysslolöshet eller friställning, eller vad man ska kalla det,
              till utbildning. Det är nu vi också måste se över hur vi ser till
              att våra ungdomar kommer in i nästa högkonjunktur välutbildade
              och redo för framtiden. Det är alltså nu vi ska rusta för framtiden.
            </seg>
            <seg xml:id="i-8ad88a4de05eb87e-0">
              Därför är det ganska bekymmersamt att alliansregeringen helt
              enkelt inte lyssnar på kommuner och landsting när de klargör vilka
              konsekvenser dagens ekonomi kommer att få redan nästa år. När
              det gäller det privata näringslivet kan snabba ryck ofta fungera.
              När det gäller kommuner och landsting fungerar det inte. Det måste
              ses långsiktigt. Det är nu budgetarna läggs, och redan nu förbereds
              besparingsprogrammen i våra kommuner. Det kommer att drabba skolan,
              helt klart, och det kommer därmed att drabba eleverna som får
              sämre förutsättningar. Vi har därför från Miljöpartiet flera gånger
              krävt besked från regeringen. Vad kommer man att erbjuda kommunerna
              och landstingen? Jag hoppas att det kommer någonting och att det
              inte dröjer för länge.
            </seg>
            <seg xml:id="i-3dfd3269de7e4089-0">
              När det handlar om hur skolan ser ut har vi alla tagit del av
              den senaste Timssrapporten om kunskapsfrågorna. Frågan är vad
              man kan göra för att förbättra läget. Man blir naturligtvis oroad
              över matematik och naturvetenskap, och tidigare andra ämnen, där
              vi har bristande resultat i Sverige. Det skrämmande är att det
              verkar som om omoderna pedagogiska inlärningsmetoder används.
              För mycket går på rutin. Det är för lite förnyelse och användning
              av den kunskap och de vetenskapliga erfarenheter och resultat
              som i dag finns inom utbildningsvetenskapen.
            </seg>
            <seg xml:id="i-09899459671c9a45-0">
              Jag blir särskilt oroad när jag tittar på de satsningar som regeringen
              gör. Lärarlyftet är bra i sig, men man måste också vara lite flexibel
              i dessa frågor och se hur det fungerar. När jag under hösten inför
              budgetarbetet fördjupade mig i detta och ringde upp skolor och
              frågade varför det är så många avhopp från Lärarlyftet fick jag
              beskedet att det helt enkelt handlade om att ersättningsnivån
              gör att många studenter, framför allt kvinnliga, hoppar av. Lönen
              räcker inte för att de ska klara sig med familj och andra utgifter.
            </seg>
            <seg xml:id="i-704ec788b9336f63-0">
              Jag har i interpellationsdebatter frågat utbildningsministern
              om man är beredd att se över detta. Nej, man är inte beredd att
              ta lärdom av verkligheten. Man går dogmatiskt sin fastlagda väg.
              Därför föreslår vi från Miljöpartiet i vårt budgetalternativ att
              man ska höja ersättningsnivån. Det är viktigt med fortbildning,
              jag håller med alliansregeringen om det, men då är det också viktigt
              att ge möjligheter till det. Tyvärr verkar utbildningsministern
              inte vara intresserad av den frågan.
            </seg>
            <seg xml:id="i-94f3260cc76c5fd1-0">
              Ännu värre är det att man inte är intresserad av att ta till
              vara den kunskap som finns ute i våra skolor bland obehöriga lärare.
              Jag blir beklämd över att det i det budgetförslag som vi i dag
              diskuterar inte finns ett öre avsatt till fortbildningen, till
              att göra obehöriga lärare behöriga. Det system som heter VAL får
              inga pengar i budgetförslaget. När jag ringde upp Umeå universitet,
              där detta finns, sade de: Vi har inte fått några pengar, men vi
              hoppas få. Vi har fått en del löften från Leijonborg om att få
              pengar senare. Det finns dock inga pengar i budgeten.
            </seg>
            <seg xml:id="i-57c566be8ac87312-0">
              Detta känns ganska märkligt. Det är alltså fråga om lärare i
              våra skolor som är erkänt duktiga. De är så duktiga att de ska
              rekommenderas av rektorerna. Deras kunskaper ska valideras för
              att de sedan ska kunna bli behöriga. Jättebra, förutom att det
              var ännu bättre under förra mandatperioden. Då fungerade det bättre
              eftersom man hade ett högre poängantal. Men dessa lärare får alltså
              inte fortsätta om inte någon från alliansen plötsligt kan fiska
              upp de 60 miljoner som behövs eller berätta för mig var man ska
              hitta dem. På den här högskolan hade man inte hittat dem.
            </seg>
            <seg xml:id="i-591b8c1ad6b53e7a-0">
              Nog är det egentligen ganska märkligt att en regering som gör
              det till sin stora grej att fortbilda lärare missar två bitar,
              dels kvinnorna som inte får tillräckligt hög ersättningsnivå för
              att kunna gå fortbildningarna, dels de obehöriga som inte får
              bli behöriga eftersom Anders Borg inte verkar ha lyckats få fram
              pengarna eller gett dem till Leijonborg. Det är ganska skrämmande
              fakta som jag skulle vilja ha svar på under dagens debatt.
            </seg>
            <seg xml:id="i-864d029eb037ff73-0">
              Det handlar om att vi måste ta till vara de begåvningar vi har
              i vår skola på både lärarsidan och elevsidan.
            </seg>
            <seg xml:id="i-4895dade265dc616-0">
              Från Miljöpartiet har vi också lyft en annan fråga under hösten.
              Det gäller frågan om modersmålsundervisning, som jag återkommer
              till senare under debatten. Det handlar om att ge våra nytillkomna
              invandrarelever en chans att använda sina kunskaper i Sverige
              och gå vidare kunskapsmässigt.
            </seg>
            <seg xml:id="i-8c0d2162a1af5717-0">
              Det kan de göra genom att till exempel ha undervisning på sina
              hemspråk. Forskningen visar klara och bra resultat. Men det verkar
              finnas en ytterst stor ovilja, baserad på vad vet jag för konstiga
              fördomar från utbildningsministern, att tillvarata detta. Jag
              kommer senare att återkomma till den frågan i mina frågor.
            </seg>
            <seg xml:id="i-71e24a1d2ba5f4c4-0">
              Det handlar om att vi måste ta till vara våra elevers utbildningsnivå
              och begåvningar så bra vi kan. Sveriges främsta konkurrensmedel
              är i dag kunskap. Vi måste då tillvarata begåvningar så mycket
              som vi bara kan oberoende av härkomst, läggning eller vad det
              nu kan vara.
            </seg>
            <seg xml:id="i-04743a0b10da9a0d-0">
              Det är vad som är en modern skola. En modern skola är att utnyttja
              elevernas kompetens och möjligheter maximalt genom att ge en maximal
              möjlighet att utvecklas.
            </seg>
            <seg xml:id="i-bfce4d953207e3bf-0">
              För att bygga denna skola för framtiden jag kan här återkomma
              till det som Marie Granlund var inne på kan man använda blocköverskridande
              överenskommelser. Jag undrar när alliansregeringen kommer att
              visa sig mogen nog att genomföra sådana.
            </seg>
            <seg xml:id="i-9a23b076a31f6caf-0">
              Jag tror att de enskilda ledamöter som sitter här utan vidare
              skulle kunna tänka sig det. Problemet är att ni har en utbildningsminister
              som inte är mogen det.
            </seg>
            <seg xml:id="i-b8e315e494a20e15-0">
              Han sätter sig bara och dikterar reglerna för oppositionen som
              om vi skulle svälja det. Det vet varenda en som har sysslat med
              politik några år att överenskommelser och förhandlingar handlar
              om att ta och ge. Om man inte är beredd att ge någonting kan man
              inte heller ta någonting.
            </seg>
            <seg xml:id="i-e6b96cc7756a04cb-0">
              Min sista fråga till alliansen i den här debatten är: När är
              er regering mogen att ingå blocköverskridande överenskommelser
              om skolområdet? Den svenska skolan med dess representanter, fackföreningar
              och verksamheter ropar efter detta.
            </seg>
            <seg xml:id="i-df041b47a582f020-0">
              Vi från oppositionens sida och Miljöpartiet har sagt att vi gärna
              är beredda att medverka till sådana. Men ni måste vara mogna att
              också kunna ge och inte bara ta.
            </seg>
          </u>
          <note type="speaker" xml:id="i-e8cca798fcc43b3b-0">
            Anf. 55 SOFIA LARSEN (c):
          </note>
          <u who="sofia_larsen_6f5ad8" xml:id="i-ce4e6917ba48b606-0">
            <seg xml:id="i-67c649aacc013f17-0">
              Fru talman! Förra veckan kom rapporten Timss som jämför länder
              vad gäller naturvetenskap och matematik. Tyvärr visade den mycket
              dystra resultat för svensk del vad gäller matematiken. Sverige
              har återigen backat och ligger nu under det OECD-snitt som man
              jämför med för andra länder.
            </seg>
            <seg xml:id="i-dde3d20bc02c6f23-0">
              Färre svenska elever får bra resultat, och fler elever får dåliga
              resultat. Läget är mer än allvarligt vad gäller kunskaper hos
              svenska elever. Senast Timss kom med en rapport var 2003. Då var
              matematikresultaten väldigt oroväckande för svenska elever.
            </seg>
            <seg xml:id="i-14e498a13179dfd7-0">
              Skolverket radade då upp ett antal insatser som man såg var helt
              nödvändiga. Det handlade både om pedagogiska insatser och om viktiga
              politiska beslut som man ansåg nödvändiga. Man var tvungen att
              fatta de besluten för att vända trenden så att svenska elever
              ska bli bättre i skolan.
            </seg>
            <seg xml:id="i-d362bc5e26161bd5-0">
              Alla de saker som Skolverket då radade upp är nuvarande regering
              på väg att genomföra. Det är saker som är på väg att genomsyra
              svensk skola och svensk undervisning.
            </seg>
            <seg xml:id="i-f8e1f0dbe602f1b5-0">
              Det tragiska är att för fem år sedan, då Skolverket sade att
              detta var så viktigt, ryckte den socialdemokratiska majoriteten
              på axlarna och sade: Det här är ingenting som vi behöver göra.
              Man fortsatte att springa åt helt fel håll.
            </seg>
            <seg xml:id="i-592eea278e1d26fe-0">
              Ser man inte problemen har man heller inga åtgärder för att lösa
              dem. Därför är det oerhört viktigt att snabbt göra rätt. Det är
              tur att vi har en alliansregering som hösten 2006 raketstartade
              vad gäller det politiska området skola och utbildning. Det är
              tur för svensk skola.
            </seg>
            <seg xml:id="i-9c41d46537ca13e2-0">
              Det finns mycket bra i svensk skola. Men det finns också ett
              antal stora utmaningar för att vi ska komma till rätta med den
              socialdemokratiska sorteringspolitik vad gäller utbildning som
              rått under väldigt lång tid.
            </seg>
            <seg xml:id="i-f51ba901e3741f39-0">
              Centerpartiet med de andra partierna inom alliansregeringen är
              nu på god väg att bygga en ny skola. Det är en skola som innebär
              en rättvisa som gör att eleverna får möjligheter direkt.
            </seg>
            <seg xml:id="i-0ffe363775c713bf-0">
              Det är en rättvisa som innebär att eleverna ges en ärlig chans
              att lyckas från början. Det är en rättvisa som innebär en bra
              start i livet. Det är en stor skillnad mot vad det var tidigare.
            </seg>
            <seg xml:id="i-b42bb248d28876b2-0">
              I det bygget är förskolan väldigt viktig. Regeringen föreslår
              i budgetpropositionen omfattande investeringar för att höja kvaliteten
              i förskolan. Barns lärande och utveckling står i centrum för åtgärderna.
            </seg>
            <seg xml:id="i-dc4a941ee1c83a53-0">
              Det satsas bland annat stort på kompetensutveckling för barnskötare
              och förskollärare, det vi kallar för Förskolelyftet, med 600 miljoner
              de kommande åren.
            </seg>
            <seg xml:id="i-69597d7c0e5f3528-0">
              Läroplanerna förtydligas vad gäller målen. Man kommer ännu tydligare
              i lekens tecken att fokusera på läs- och skrivinlärning och räkning
              inom förskolan. Det är en mycket viktig insats för att alla barn
              ska ha en rättvis start från början.
            </seg>
            <seg xml:id="i-8dbccff86db76b33-0">
              Vi inför också allmän förskola för treåringar år 2010, och en
              barnomsorgspeng kommer till sommaren. Det innebär både en ökad
              mångfald och en satsning på det pedagogiska uppdraget.
            </seg>
            <seg xml:id="i-002323cb61335b53-0">
              Fru talman! Det är början av skoltiden och de första åren som
              är så oerhört viktiga att satsa på. Det är därför som regeringen
              gör investeringar på de tidiga åren i förskolan och också i grundskolan.
            </seg>
            <seg xml:id="i-8848ec253e7f2661-0">
              Vi ska också ha en skola som i större utsträckning än i dag tillåter
              individuella möjligheter. Ingen ska behöva gå osedd genom nio
              år i grundskolan. Man ska få den uppbackning man behöver när man
              behöver den.
            </seg>
            <seg xml:id="i-b1be80c18a356ffc-0">
              Varje elev ska också få stimulans när den behöver det. Vi ska
              ha en skola som möter elevens lust att lära på alla nivåer.
            </seg>
            <seg xml:id="i-dba11d6509918a7b-0">
              Jag tänker nämna några exempel som visar på hur vi som helhet
              lyfter skolan.
            </seg>
            <seg xml:id="i-8e29dfa9ad4f2580-0">
              För att stärka basfärdigheterna gör vi en läsa-skriva-räkna-satsning
              med 900 miljoner på tre år. Vi vet hur viktigt det är att alla
              har med sig grundkunskaperna direkt för att lyckas vidare inom
              skolan.
            </seg>
            <seg xml:id="i-38f6f244592b37e6-0">
              Vi inför mål och nationellt prov i matematik i årskurs 3. Det
              är ytterligare ett verktyg för att stärka det tidiga lärandet.
              Det är insatser och utvärdering som vi anser måste gå hand i hand.
              Det är vårt sätt att arbeta.
            </seg>
            <seg xml:id="i-2f1b885a4d42cc74-0">
              Det är tvärtom mot tidigare. Då var devisen: Laga och lappa sedan.
              Det var mycket viktigare än tidiga insatser och utvärdering.
            </seg>
            <seg xml:id="i-6aa6923ddaa2ea26-0">
              Speciallärarutbildningen kommer tillbaka. Den startade nu i höstas.
              Lärarlyftet fortsätter med drygt 1,2 miljarder nästa år. Det är
              en historiskt stor kompetensutveckling för svenska lärare.
            </seg>
            <seg xml:id="i-73df953c1d148270-0">
              En ny lärarutbildning är på väg fram. Vi satsar på lärarna så
              mycket därför att vi vet att lärarna är skolans viktigaste resurs.
              Har lärarna en bra arbetsmiljö, goda kunskaper och en bra fortbildning
              ökar också svenska elevers resultat och välmåendet i skolan.
            </seg>
            <seg xml:id="i-c2e982e17a3098ce-0">
              Vi kvalitetssäkrar därmed undervisningen och också läraryrket
              i sig med alla dessa insatser med utbildning och legitimation.
            </seg>
            <seg xml:id="i-0770fc382ceea630-0">
              En rektorsutbildning är på väg fram. Det är mycket viktigt att
              vi har rektorer som kan anta ledarskapet men som också på ett
              bättre sätt har både kunskapen och verktygen för att uppnå målen
              i läroplan och kursplaner, vilket är rektorers viktigaste uppgift.
            </seg>
            <seg xml:id="i-825d170fd19ae3d2-0">
              Vi vill också ha tydliga utvärderingsinstrument. Det är därför
              de individuella utvecklingsplanerna numera kan få se både framåt
              men också bakåt. Det är ett tydligt verktyg för lärarna och också
              viktigt för oss föräldrar för att på ett tidigt stadium veta:
              Hur går det för våra barn i skolan?
            </seg>
            <seg xml:id="i-57f81438080f874f-0">
              Betygen kommer från år 6. Det är viktiga delar för att kunna
              se att svenska elever följer med. Det är också viktigt för att
              se vilka andra typer av insatser som måste till.
            </seg>
            <seg xml:id="i-a98a10840287622d-0">
              Skolverket har också på senare tid varit tydligt och sagt att
              vi måste vara fokuserade mer på resultat i svensk skola, inte
              bara på process, som det har varit under för många år.
            </seg>
            <seg xml:id="i-d4894ffca332d76c-0">
              Nya kurser och läroplaner, 525 miljoner till matematik, naturvetenskap
              och teknik, ett långsiktigt initiativ för att stärka bland annat
              matematikkunskaperna, åtgärdsprogram mot mobbning, spetsutbildningar
              på 20 av landets gymnasieskolor och mycket mer det är ett smakprov
              på vad som är på väg och visar tydligt regeringens helhetsgrepp
              inom skolpolitiken. Satsa tidigt! Utvärdera tidigt! Satsa på lärare
              och rektorer! Det är insatser som den tidigare regeringen inte
              orkade med, eller som man helt enkelt inte ville ha. Det var inte
              nödvändigt helt enkelt, för allt var ju bra som det var tidigare.
            </seg>
            <seg xml:id="i-f6ae65120afafeb6-0">
              Fru talman! I budgetpropositionen storsatsar regeringen också
              på vuxen- och yrkesutbildningen. Hela 1,8 miljarder fördelas under
              kommande tre år. En av de viktigaste delarna är att stärka komvux.
              Den kommunala vuxenutbildningen har i mångt och mycket haft en
              teoretisk profil. Nu ser vi till att ändra på det. Det ska bli
              en valmöjlighet även inom vuxenutbildningen. Därför kommer nu
              utbildningar som har med yrkesvux att göra, en yrkesinriktad vuxenutbildning.
              Det är en viktig satsning just för alternativen. Men vi vet också
              att det är oerhört välkommet ute i kommunerna, just yrkesutbildningarna
              är relativt mycket dyrare än de teoretiska utbildningarna. Många
              kommuner har tackat för att de får dessa pengar och inte bara
              pengar till de teoretiska utbildningarna.
            </seg>
            <seg xml:id="i-efa56d16323a29e9-0">
              Det kommer också en yrkeshögskola till våren. Den blir som ett
              kvalitetsparaply, kan man säga, för alla eftergymnasiala utbildningar
              så att de elever som går där vet vad utbildningen är värd: Vad
              ger det mig om jag går vidare?
            </seg>
            <seg xml:id="i-e7f4169849ee0f0d-0">
              Förutom de jättesatsningar som har gjorts i budgeten vad gäller
              vuxenutbildningen aviserade regeringen för två veckor sedan, den
              5 december, ytterligare insatser på flera miljarder vad gäller
              vuxenutbildningen. Bland annat handlar det om drygt 3 000 extraplatser
              inom yrkesvux och för nästa år 1 000 platser till inom KY. Det
              är viktiga delar för att stärka vuxenutbildningen i landet.
            </seg>
            <seg xml:id="i-ca99386e355f40f8-0">
              Den här satsningen innebär också att fler personer får möjlighet
              att få det högre bidraget i studiestödet för vissa studier inom
              yrkesvuxenutbildningen.
            </seg>
            <seg xml:id="i-f0e609e96358006f-0">
              Sammantaget är det alltså väldigt stora satsningar på vuxenutbildningen,
              och det sker samtidigt som vi vill ha en ökad validering. Vi vill
              ha en ökad individualisering och valfrihet. Vi satsar på nya svenskar
              som kommer hit, på tydliga kompletterande utbildningar och på
              en bättre sfi så att de snabbt kan komma ut i yrkeslivet, någonting
              som inte gjordes tidigare.
            </seg>
            <seg xml:id="i-de536fb0fe98e07a-0">
              Fru talman! Om man tittar på vänsterkartellens olika budgetförslag
              kan man notera att bilden blir väldigt spretig och splittrad,
              som flera har varit inne på tidigare. Det verkar faktiskt som
              om Socialdemokraterna, ska jag säga, till en del i alla fall,
              har minskat ned något på sina axelryckningar och i stället har
              börjat nicka en del åt regeringens politik. Ni är varmt välkomna
              på vårt utbildningståg. Jag tycker att det är bra med de nickningarna.
            </seg>
            <seg xml:id="i-5eeec84c4e5bd33b-0">
              Förhoppningsvis har ni nu också börjat inse att man behöver ändra
              skolpolitiken för elevernas och skolornas skull, inte som ni aviserade
              tidigt därför att ni förlorade valet på det. Det är viktigt för
              elevernas och skolornas skull.
            </seg>
            <seg xml:id="i-e372d9f8601de8a9-0">
              Men man undrar faktiskt hur länge det kommer att hålla i sig.
              Kan vi lita på Socialdemokraternas nyfunna intresse för skolan?
              Kan svenska folket lita på att det är riktigt, eller kommer man
              att börja rycka på axlarna framöver igen för att få vara kamrat
              med Vänsterpartiet och Miljöpartiet? Annars vet jag faktiskt inte
              hur man ska få ihop det, för det är ingen enad socialistkartell
              som vi har framför oss.
            </seg>
            <seg xml:id="i-913e2f6adb547ce4-0">
              De har egna motioner som spretar åt tre olika håll. Socialdemokraterna
              gillar läxor. Vänsterpartiet vill, som vi hörde, absolut inte
              ha några läxor över huvud taget. Vänsterpartiet vill inte ha några
              friskolor, Socialdemokraterna vill ha några friskolor och Miljöpartiet
              älskar friskolor. Nu vill Socialdemokraterna ha tidigare betyg
              och nationella prov. Vänsterpartiet vill absolut inte ha det och
              inte Miljöpartiet heller. Det finns alltså en hel del att arbeta
              på. Kommer ni att ställa upp på den gemensamma politik som Vänsterpartiet
              och Miljöpartiet nu driver?
            </seg>
            <seg xml:id="i-038f8caafd871f35-0">
              Ekonomin är också väldigt svajig. Ibland undrar man hur det ligger
              till med detta, när vi bland annat kan läsa i Vänsterpartiets
              yttrande hur de ifrågasätter de penning- och finanspolitiska ramverk
              som nu föreslås i riksdagen. Vart kommer det att barka hän med
              svensk ekonomi? Fortsättning lär följa i den rödgröna såpan.
            </seg>
            <seg xml:id="i-697df0e79a815d42-0">
              Fru talman! Avslutningsvis yrkar jag bifall till förslagen i
              betänkandet UbU1. Regeringen vill satsa på en rättvis skola, en
              skola som innebär goda förutsättningar för alla elever.
            </seg>
            <seg xml:id="i-a52a7bc81cf2d964-0">
              (Applåder)
            </seg>
          </u>
          <note type="speaker" xml:id="i-114123ffe39fb7d8-0">
            Anf. 56 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-05f8e8255adc2dce-1">
            <seg xml:id="i-c802de37cf3f690d-0">
              Fru talman! Det finns mycket spännande som man skulle kunna ta
              upp i en replik efter Sofia Larsens anförande. Vi får se hur långt
              vi hinner.
            </seg>
            <seg xml:id="i-466e96475e8c3781-0">
              Här ropar man kris i skolan återigen. Om man ska titta på den
              Timssrapport som också Sofia Larsen hänvisar till är ju sanningen
              att Sverige för det mesta legat runt genomsnittet i de här mätningarna.
              Det som är intressant är att se det ur ett historiskt perspektiv.
              Någonstans i mitten av 90-talet stack Sverige upp. Man kan tänka
              sig att det måste ha varit ett resultat av den tidigare förda
              politiken kanske inte just de borgerliga tre åren som fanns där
              och se på vad som har hänt efter det.
            </seg>
            <seg xml:id="i-0962d06ca49583cb-0">
              Vi har sett privatisering med ökat antal fristående skolor, en
              orättvis resurstilldelning till skolorna och neddragningar inom
              den offentliga sektorn som drabbade inte bara skolorna väldigt
              hårt utan även förskola och fritids. Det är ett intressantare
              perspektiv att se det i.
            </seg>
            <seg xml:id="i-e615f43b9590c78c-0">
              Den slutsats jag drar av Timss är att skolan ska vara offentligt
              finansierad, demokratiskt styrd och att lärarna i skolan och förskolan
              också ska ha djupa kunskaper. Om man ska satsa tidigt men inte
              vill satsa på ökade kunskaper, vad är det för satsningar man gör
              då? Det är ju en urholkning som ni gör, som inte bäddar för att
              de resultat ni älskar att titta på kommer att förbättras någonting
              alls.
            </seg>
          </u>
          <note type="speaker" xml:id="i-33cebd14d1e4cda7-0">
            Anf. 57 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-ce4e6917ba48b606-1">
            <seg xml:id="i-f2c7e607122ea477-0">
              Fru talman! Jag tycker att det är väldigt positivt att Rossana
              Dinamarca nu säger att det är viktigt att satsa tidigt och att
              satsa också på lärarna. Det är bland annat därför som vi förstärker
              förskolan med Förskolelyftet, vi förstärker läroplanen, och vi
              förstärker ledarskapet så att förskollärarna får det pedagogiska
              ansvaret och inte ansvarar för själva laget som finns där. Vi
              ser också till att satsa tidigt de första åren i skolan, bland
              annat vad gäller en läsa-räkna-skriva-satsning.
            </seg>
            <seg xml:id="i-4898a93b467308fb-0">
              Det som blir förvånande när Rossana Dinamarca uttrycker sig så
              starkt för de tidiga insatserna är hur ni kan dra ned närmare
              ½ miljard på de första åren. Ni ställer inte upp på en läsa-räkna-skriva-satsning.
              Ni vill inte ha nationella prov. Ni vill inte se de förtydliganden
              i läroplanen som vi har aviserat. Hur menar ni att en förstärkning
              ska gå till när ni ekonomiskt drar ned med så stora summor på
              förskolan och de tidiga åren i skolan?
            </seg>
          </u>
          <note type="speaker" xml:id="i-3661caaeb5d72898-0">
            Anf. 58 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-05f8e8255adc2dce-2">
            <seg xml:id="i-08c3c9f1481c6393-0">
              Fru talman! Läsa-skriva-räkna-satsningen är en tillfällig satsning
              som den här regeringen gör. Vi satsar på 25 000 fler lärare inom
              skola, förskola och fritids därför att det på längre sikt är en
              bättre satsning, inte någonting som bara pågår tre år. Vad händer
              med de barn som kommer sedan? Alla behöver väl förstärkningen
              i läsande, skrivande, matematik med mera.
            </seg>
            <seg xml:id="i-55f20db83389e5b0-0">
              När det gäller de nationella proven har vi sagt att det inte
              är fler nationella prov som behövs. Det är inte heller fler betyg
              eller tidigare betyg som behövs utan det är just fler lärare,
              yrkeskunniga, bra lärare.
            </seg>
            <seg xml:id="i-53274e033ba59106-0">
              Målstyrningen tycker jag ändå är rätt intressant. Jag vet att
              den här regeringen inte har ägnat sig någonting åt att vetenskapligt
              belägga sina förslag, men jag brukar titta ganska mycket på forskning.
              Där kan man se att till exempel uppstyrning i mål leder till att
              elevernas kunskapsnivå sjunker. De lär sig mindre därför att man
              också i skolan blir mer fokuserad på att klara testen.
            </seg>
            <seg xml:id="i-619e2df9613be5ad-0">
              Det finns intressanta exempel i USA, där man bygger upp hela
              sin utbildning på att träna mot så kallade exams . Allt handlar
              om proven. Jag tror att det är viktigt att man också tar till
              vara andra djupa kunskaper och mer komplexa kunskaper som ibland
              är svårare att mäta.
            </seg>
            <seg xml:id="i-73228b8eb67bb49f-0">
              Jag kan inte se detta som en satsning. Man drar ned på statsbidragen
              med 6 miljarder kronor. På skolans område handlar det om ungefär
              3 miljarder. Hur kan man kalla det för en satsning?
            </seg>
          </u>
          <note type="speaker" xml:id="i-54dd36e96eeacbea-0">
            Anf. 59 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-ce4e6917ba48b606-2">
            <seg xml:id="i-d46e653b01babd61-0">
              Fru talman! Ingen kan väl anklaga alliansregeringen för att inte
              satsa. Det kom ett reformutrymme på 32 miljarder kronor i höstbudgeten.
              Dessutom kom det 8,3 miljarder den 5 december och ytterligare
              bland annat 3 miljarder som Lars Leijonborg pratade om. Det är
              otroliga satsningar som regeringen gör för att stärka landet Sverige,
              våra elever, skolan och svensk forskning. Det är någonting som
              vi kan göra därför att vi har sunda finanser. Sverige är ett av
              få länder i Europa som har ett överskott i statsfinanserna därför
              att vi har sett till att människor har kommit i arbete. Det hade
              aldrig kunnat fungera om Rossana Dinamarca och vänsterkartellen
              hade regerat. Vi hade inte haft de resurserna att satsa. Pengarna
              kommer inte uppifrån. Vi måste se till att det finns fler företag
              och fler människor i arbete så att vi kan få pengar till välfärd.
              Det är oerhört viktigt.
            </seg>
            <seg xml:id="i-838b346ed8ce3e0a-0">
              Just därför kan regeringen satsa på det stora Förskolelyftet,
              Lärarlyftet, tidiga insatser i skolan och en bra utvärdering,
              vilket är oerhört viktigt. Skolverket sade också att detta behöver
              komma till. Det går inte att fortsätta som Vänsterpartiet, Miljöpartiet
              och Socialdemokraterna gjorde under den förra mandatperioden.
              Det fungerar inte om vi ska stärka resultaten i den svenska skolan
              och om det ska bli bra för svenska elever. Man måste göra insatser,
              precis som regeringen gör.
            </seg>
          </u>
          <note type="speaker" xml:id="i-a6329f763364feb4-0">
            Anf. 60 MARIE GRANLUND (s) replik:
          </note>
          <u who="marie_granlund_2a02ae" xml:id="i-76721f0b4b29a8b0-0">
            <seg xml:id="i-99461c9b9af9cca3-0">
              Fru talman! Det är anmärkningsvärt att utskottsordförande Sofia
              Larsen håller ett anförande om utbildnings- och skolpolitik och
              inte säger ett ord om krisen.
            </seg>
            <seg xml:id="i-7a11583d65c8aed5-0">
              Jag skulle vilja fråga Sofia Larsen hur man kommer att förhålla
              sig till detta. Regeringen har hela tiden varit motvillig att
              införa ett krispaket. Det gällde det första krispaketet. Sedan
              sade man att man inte ville ha något speciellt till fordonsindustrin.
              Det handlade om att folk skulle köpa bilarna, och därför behövdes
              det inte något speciellt till det. Hela tiden får man krypa till
              korset. Nu har man också fått krypa till korset när det gäller
              komvuxplatser och KY-platser. Även om det inte är tillräckligt
              och det är alldeles för sent får man krypa till korset.
            </seg>
            <seg xml:id="i-e05ed4a6b6457854-0">
              Hur ska ni hantera att kommunerna över huvud taget inte är med
              i krispaketet? Skolan kommer antagligen att åka på råstryk igen,
              precis som den gjorde på 90-talet. Nu behövs det satsas pengar,
              precis som era borgerliga kolleger i SKL säger. Det behövs pengar,
              annars kommer kommunerna att börja säga upp personal nu. Lärarförbundet
              varnar för att man i flera kommuner redan nu säger upp förskollärare,
              lärare och speciallärare. Det kommer att bli förödande.
            </seg>
            <seg xml:id="i-e3685cd8869c21f6-0">
              Det är den här stora utmaningen vi står inför, och Sofia Larsen
              säger inte ett enda ord om detta. Redan i höstbudgeten sade vi
              att det behövs 3 miljarder mer till skolan för att vi ska kunna
              satsa, men det kommer att behövas ännu mer pengar. Vi ställer
              upp på SKL:s krav på 5 miljarder mer för att vi ska kunna säkra
              verksamheten i kommuner och landsting. Vad säger Sofia Larsen
              om det? Kommer man att krypa till korset även här, och i så fall
              när? Tiden rinner i väg.
            </seg>
          </u>
          <note type="speaker" xml:id="i-adac0c01e3aafb71-0">
            Anf. 61 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-ce4e6917ba48b606-3">
            <seg xml:id="i-3f08f1e2112dc9fc-0">
              Fru talman! Läget i svensk ekonomi är väldigt allvarligt. Vi
              har både en lågkonjunktur och den finansiella krisen. Då är det
              tur att Sverige är så starkt rustat ekonomiskt. Vi är ett av få
              länder i Europa som har haft ett budgetöverskott. Det har vi därför
              att vi har sett till att 170 000 fler människor kom i arbete.
              Därför kan vi också satsa historiskt mycket, 32 miljarder i budgeten
              plus de miljarder som kom som en extrastimulans. Kom inte och
              säg att regeringen har legat platt! Det är tur att vi har en alliansregering
              som kan satsa i detta läge. Det hade Marie Granlund och hennes
              parti varken klarat eller orkat med.
            </seg>
            <seg xml:id="i-7ed3fd09a02a683d-0">
              Man kan fråga sig hur det kommer sig att Socialdemokraterna straffbeskattar
              unga människor, människor som har varit långtidssjuka och människor
              som har invandrat till Sverige, det vill säga människor som ändå
              har höga trösklar in på arbetsmarknaden. Hur kan man komma och
              säga att man ska straffbeskatta dem och höja arbetsgivaravgiften
              i stället så att de får ännu svårare att komma in på arbetsmarknaden?
              Vi behöver människor som får ett arbete och inte människor i ett
              utanförskap.
            </seg>
            <seg xml:id="i-7d7e2cac2fe4380d-0">
              Sedan handlar det om att kunna stimulera kommunerna. Det gör
              vi. Det har regeringen gjort under två års tid. Det fortsätter
              man med, bland annat genom en sänkning av arbetsgivaravgiften
              med 1 procent som också kommer den offentliga sektorn och kommunerna
              till del. Detta innebär 3 miljarder extra. Socialdemokraterna
              sade att det inte var viktigt och att man skulle satsa på andra
              delar i stället. Vi stimulerar fram fler företag och fler människor
              i arbete. Då får vi in pengar till välfärd som vi kan fördela
              på ett gott sätt.
            </seg>
            <seg xml:id="i-df2e40628f97e664-0">
              Jag vill passa på att fråga i vilka frågor det är som Socialdemokraterna
              tänker backa för att få med sina kamrater. Tänker ni backa om
              betygen? Tänker ni backa om de nationella proven? Är ni för friskolor
              nu helt plötsligt? I fråga om vad tänker ni backa skolpolitiskt
              sett för att få med era kamrater?
            </seg>
          </u>
          <note type="speaker" xml:id="i-e10244b9226b25f6-0">
            Anf. 62 MARIE GRANLUND (s) replik:
          </note>
          <u who="marie_granlund_2a02ae" xml:id="i-76721f0b4b29a8b0-1">
            <seg xml:id="i-6ce88e2b83626915-0">
              Fru talman! Jag kan bara konstatera att en majoritet av svenska
              folket inte verkar dela Sofia Larsens uppfattning om att det görs
              tillräckligt. Det gör inte heller era borgerliga kamrater i Sveriges
              Kommuner och Landsting. Det kommer att hända fruktansvärda saker
              med skolan om man inte går in med åtgärder nu. Det räcker inte
              med att sänka några arbetsgivaravgifter. Det har dessutom visat
              sig vara ett väldigt trubbigt instrument. Vi vill i stället satsa
              på de ungdomar som står längst från arbetsmarknaden.
            </seg>
            <seg xml:id="i-100da8766c2c5346-0">
              Nu behövs det mer resurser till kommunerna via kommunbidraget.
              Skolan är ett av de absolut viktigaste områdena där. Varför säger
              annars era kamrater i SKL att det är så viktigt och att de annars
              kommer att börja säga upp folk 2010? De måste få besked om detta
              nu. Om ni ska krypa till korset även här, varför inte göra det
              nu? Ge ett besked här i dag så att de slipper säga upp människor.
              Lärarna är otroligt viktiga ute i skolorna. Det handlar om speciallärare,
              kuratorer och andra.
            </seg>
            <seg xml:id="i-a73c65f5dbf3bf69-0">
              När det gäller blocköverskridande överenskommelser tror jag att
              det vore väldigt klokt om man kunde sluta med den konfrontationspolitik
              som utbildningsministern bedriver och om de enskilda politiska
              partierna inom den borgerliga regeringen slutade att kasta förslag
              hela tiden. Någon vill ompröva betyg, någon annan vill inte ompröva
              betyg, någon tycker att det inte ska finnas likabehandlingsplaner
              längre, någon annan tycker att de ska finnas och så vidare. Låt
              oss sätta oss ned och komma överens om de yttre spelreglerna för
              skolans verksamhet framöver. Så gjorde man i Finland, och alla
              hävdar att det har varit en framgångsfaktor. Låt oss sätta oss
              ned.
            </seg>
            <seg xml:id="i-c5d051996a13c68a-0">
              Jag frågar Sofia Larsen: Skulle du vara beredd att ta initiativ
              i utbildningsutskottet för att försöka hitta gemensamma spelregler
              så att man vet vad man har att rätta sig efter ute på skolorna?
            </seg>
          </u>
          <note type="speaker" xml:id="i-b852dfbd278d8f59-0">
            Anf. 63 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-ce4e6917ba48b606-4">
            <seg xml:id="i-3a3e59e019fb208f-0">
              Fru talman! Marie Granlund och Socialdemokraterna säger att de
              vill satsa mer på skolan. Då borde ni vara väldigt glada eftersom
              det är någonting som regeringen har gjort sedan vi tillträdde
              2006. Det har varit stora satsningar. Utbildnings- och skolområdet
              är ett av de områden där de riktigt stora reformerna har kommit.
              Forsknings- och innovationspropositionen och den nya lärarutbildningen
              har kommit till för att vi ska kunna stärka skolan för svenska
              elevers och skolans skull, inte för någonting annat. Därför borde
              Marie Granlund vara väldigt glad åt de satsningar som görs. Jag
              förstår inte riktigt vilka argumenten är mot detta.
            </seg>
            <seg xml:id="i-c5c19d70bfe3174d-0">
              Det skulle vara intressant att se ett samarbete över blockgränserna.
              Jag välkomnar om ni vill följa med på vårt utbildningståg. Vi
              i utbildningsutskottet har haft väldigt svårt att veta var Socialdemokraterna
              har stått. Mona Sahlin har sagt en sak. Marie Granlund har sagt
              en annan sak. Någon annan riksdagsledamot från Socialdemokraterna
              har sagt en tredje sak. Ni är inte färdiga med er utbildningspolitik.
              Ni har inte satt ned foten och talat om vart ni vill. Å ena sidan
              nickar ni åt oss, och å andra sidan nickar ni åt Vänsterpartiet
              som i stort sett inte vill ha någonting, inga nationella prov,
              inga läxor och inga tidiga insatser.
            </seg>
            <seg xml:id="i-b1e92b46ce4cd821-0">
              Vilket ben ska ni stå på? Det måste ni bestämma er för först.
              Ni måste också bestämma er för om det är Socialdemokraterna själva
              som vill göra upp med oss i alliansen, eller vill ni ha med er
              hela vänsterkartellen? Det måste ni ju sätta er ned och göra upp
              om. Vilka områden och vilka konkreta frågor är det som gäller?
              När ni har gjort er hemläxa kan vi också börja diskutera på vilka
              punkter vi kan hitta breda överenskommelser.
            </seg>
          </u>
          <note type="speaker" xml:id="i-70b0792ed554eff5-0">
            Anf. 64 MATS PERTOFT (mp) replik:
          </note>
          <u who="mats_pertoft_740cd3" xml:id="i-55a18b9d8e88f43a-1">
            <seg xml:id="i-b3b1593586d0afc2-0">
              Fru talman! Jag vill börja med säga att det är väldigt trevligt
              att man från alliansens sida recenserar det rödgröna samarbetet,
              men det är lite väl tidigt. Det är väl ungefär samma kommentarer
              som allianssamarbetet fick för vad blir det? fyra år sedan när
              ni inte var överens sinsemellan och började samarbeta lite trevande
              och så vidare. Vi kan väl överlåta det tills vi presenterar vår
              gemensamma politik. Då kan det vara intressant att ta en debatt.
              Däremot avhänder det ju inte alliansen ansvaret för att hitta
              blocköverskridande lösningar, det som hela Skol-Sverige pratar
              om.
            </seg>
            <seg xml:id="i-260e5a093248323b-0">
              Sofia Larsen svarar på samma sätt som Jan Björklund. Ömsom kräver
              man att ett parti ska vara blocköverskridande, ömsom alla tre
              partierna i oppositionen. Det är ungefär som Björklund säger,
              och resultatet blir ingenting. Ett samarbete kräver nämligen givande
              och tagande, att man faktiskt är beredd att ge någonting. Det
              är det vi från Miljöpartiet saknar. När kommer alliansen att visa
              detta på allvar?
            </seg>
            <seg xml:id="i-6d445c051afced0e-0">
              Framför allt vill jag upprepa den fråga jag ställde i mitt anförande.
              Vad säger Sofia Larsen om det här med fortbildning för obehöriga
              lärare? Varför finns 0 kronor avsatta i budgeten för detta? Hur
              kan det vara så? Överger ni från alliansens sida de obehöriga
              lärare som vill bli behöriga helt och hållet? Är det så att ni
              tycker att de är värdelösa och inte ska få några chanser längre,
              eller har ni bara råkat tappa bort pengarna i budgetarbetet? Är
              det så att ni inte har klarat av att finansiera detta vidare?
              Jag skulle vilja ha ett svar på denna fråga.
            </seg>
          </u>
          <note type="speaker" xml:id="i-2a340f513a0e16e4-0">
            Anf. 65 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-ce4e6917ba48b606-5">
            <seg xml:id="i-18f609abb4496bae-0">
              Fru talman! Det är viktigt att vi har bättre förutsättningar
              för svensk skola och svenska lärare än vad vi haft tidigare. Det
              är just därför som regeringen startade så väldigt snabbt, redan
              hösten 2006. Och det tar tid. Det tar längre tid än vad många
              av oss förväntade att det skulle ta med utredningar och alla andra
              delar. Men det har också varit viktigt att se att vi har en bra
              grund och att kunna få en bredd i de förslag som läggs fram, bland
              annat den nya lärarutbildningen och många av de utredningar som
              är på gång nu och som också har gjorts. Vår förhoppning är absolut
              att det ska kunna bli långsiktiga lösningar. Det är oerhört viktigt,
              så att lärare också vet vilka verktyg man har att kunna arbeta
              med och att de verktygen är långsiktiga.
            </seg>
            <seg xml:id="i-25064a3abbeaa273-0">
              Det som hände för några år sedan, när vi satt i opposition och
              Mats Pertoft och hans parti var med i majoriteten, var att vi
              många gånger försökte lägga fram olika förslag som inte alls var
              intressanta utan låg väldigt långt bort. Det som händer nu är
              att ni i vissa frågor ligger milslångt bort från de förslag som
              alliansregeringen lägger fram. Miljöpartiet, som jag gillar i
              mångt och mycket, har tappat mycket vad gäller finanspolitiken.
              Ibland kan man nästan undra om mp står för monopolpengar i stället
              för det miljöparti det en gång var som också tog finansiellt ansvar.
              Det gör man inte längre. Man måste vara väldigt tydlig i oppositionen
              och komma fram till vad man egentligen vill genomföra innan vi
              kan sätta oss ned.
            </seg>
            <seg xml:id="i-ede38b688e97c69d-0">
              Jag vill också ställa en fråga till Mats Pertoft. Ni som gillar
              friskolor och går på alliansens linje beträffande detta, kommer
              ni att släppa det nu till Vänstern och Socialdemokraterna? Kommer
              ni att låta likriktningen gälla, eller hur kommer det att bli
              med den saken?
            </seg>
          </u>
          <note type="speaker" xml:id="i-1371082152048550-0">
            Anf. 66 MATS PERTOFT (mp) replik:
          </note>
          <u who="mats_pertoft_740cd3" xml:id="i-55a18b9d8e88f43a-2">
            <seg xml:id="i-ca58ef7c031e7beb-0">
              Fru talman! Miljöpartiet har aldrig drivit en allianspolitik,
              inte heller i friskolefrågorna. Däremot minns jag tider då alliansen
              ville avskaffa friskolelagstiftningen och återinföra privatskolorna.
            </seg>
            <seg xml:id="i-036b7a27bdc71fba-0">
              Den diskussionen tar vi inom det rödgröna samarbetet och inte
              här i kammaren än så länge.
            </seg>
            <seg xml:id="i-d35d5ddbdfc115b1-0">
              När det gäller finanspolitiken tror jag att Sofia Larsen borde
              konkretisera sig. Våra budgetar är finansierade. Det tror jag
              till och med att alliansen medger i budgetdebatterna.
            </seg>
            <seg xml:id="i-ef1645c247d19a08-0">
              Jag får fortfarande inget svar. Vad händer med de obehöriga lärarna
              i Sverige, som vill bli behöriga, som är duktiga, som av rektorerna
              får vidimerat att de är duktiga och som inte får ett öre för fortsatt
              utbildning i er budget? Där hade ni dessutom försämrat det hela
              redan från början. Det fanns ett betydligt bättre och mer framgångsrikt
              utbildningsprogram för obehöriga lärare under förra mandatperioden
              med 90 poäng i stället för 60 poäng som i dag. Men ni har inga
              pengar där. Ni har inte finansierat det, och det är det jag tycker
              att ni ska medge, nämligen att ni har sumpat det här.
            </seg>
            <seg xml:id="i-0f46ccaf36061a7a-0">
              Jag vill inte vara så illvillig att jag säger att ni inte vill
              att obehöriga ska bli behöriga. Ni verkar ha glömt bort det, kanske.
              Eller så fick inte Leijonborg pengarna av Anders Borg vad vet
              jag. Men jag undrar: Varför finns det inga medel för denna väldigt
              viktiga utbildning? Det här är människor som är duktiga. De är
              duktiga lärare som verkligen vill få behörighetsstämpel för att
              bli ännu bättre. Varför ska ni inte tillåta att de fortsätter
              sin lärargärning? Det undrar jag.
            </seg>
          </u>
          <note type="speaker" xml:id="i-71a11ab959078ef0-0">
            Anf. 67 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-ce4e6917ba48b606-6">
            <seg xml:id="i-8abe6cb336810f99-0">
              Fru talman! Jag ber om ursäkt, Mats Pertoft! Jag glömde att svara
              på den frågan där i min upphetsning över annat.
            </seg>
            <seg xml:id="i-374bbf9fc12377c8-0">
              Lärarutbildningen är oerhört viktig som grund. Jag ska också
              säga att det är viktigt att det finns flera olika vägar till att
              bli lärare men också flera olika vägar till att bli behörig. Där
              är VAL den nya SÄL, kan man säga en av de viktiga delarna i att
              kunna ha en validering. Det är en väldigt viktig utveckling. Självklart
              är det så att det ska finnas pengar till den fortbildningen så
              att man kan bli en behörig lärare.
            </seg>
            <seg xml:id="i-750475e64a43edac-0">
              Något som också är viktigt är Mats Pertoft inne på. Det handlar
              om en del av utvärderingen. Vi har sett att det inte alltid har
              varit så stort sökandetryck på VAL, vilket är synd. Många lärare
              som inte är behöriga i dag skulle ju behöva ta den chansen att
              bli behöriga. Sökandetrycket har alltså inte varit så stort, och
              då behöver vi gå in och titta på om det kanske är så att det i
              vissa fall behövs två terminer och i vissa fall behövs tre terminer
              och att det finns en flexibilitet i det också. Men det är en fortsatt
              diskussion som vi kan ha. Fortbildningen är viktig. VAL är väldigt
              viktigt, och det tänker regeringen inte rubba.
            </seg>
            <seg xml:id="i-bca6a4512dfbd3a9-0">
              Jag tänker återkomma till de frågor som är viktiga också för
              vår del och som framför allt är viktiga för friskolesektorn i
              Sverige. Hur ställer sig Miljöpartiet nu? Jag läste i ert yttrande.
              Där står det så här: Nyckeln till framgångsrika skolor är stor
              mångfald och långtgående individualiserad undervisning.
            </seg>
            <seg xml:id="i-4c6be3ad48f564a7-0">
              Alltså: Mångfald, individualiserad undervisning och också friskolor
              är väldigt viktiga för framgångsrika skolor. Hur ställer sig Miljöpartiet
              framöver, eftersom ni kommer att samarbeta med två partier som
              inte alls gillar friskolor utan motarbetar dem på många sätt?
              De får inte gå med vinst, och man ska inte ha någon mångfald.
              Hur kommer ni att fortsätta det arbetet? Är ni beredda att vika
              er på den punkten?
            </seg>
          </u>
          <note type="speaker" xml:id="i-b7c21e821f866d6f-0">
            Anf. 68 MARGARETA PÅLSSON (m):
          </note>
          <u who="margareta_palsson_933b97" xml:id="i-9e90ed1dbc1fa406-0">
            <seg xml:id="i-e643d5d4ae12b63c-0">
              Fru talman! För att skapa en skola som klarar av morgondagens
              utmaningar måste kunskapsskolan återupprättas. Vi lever i en global
              värld med konkurrens inom nästan alla områden. För att möta dessa
              utmaningar presenterar regeringen återigen en finansierad budget.
              Det börjar vi i och för sig bli vana vid, lika vana som vi är
              vid att oppositionen inte är överens om finansiering eller innehåll.
            </seg>
            <seg xml:id="i-eefed8f3b5d60728-0">
              Ovant men glädjande är det, tycker jag, att oppositionen nu har
              blivit överens om att försöka bli överens. Bara det är ju en liten
              bragd. Den stora bragden kommer när ni kan prestera en gemensam
              utbildningspolitik. Det är mycket som skiljer oppositionen åt,
              och dagens debatt belyser det väldigt tydligt.
            </seg>
            <seg xml:id="i-c82d2f220830909f-0">
              Regeringens utbildningspolitik är fokuserad på kunskap. Det är
              den viktigaste färdigheten vi kan ge våra barn. Som ett blått
              band från förskolan till högskolan och forskning gör regeringen
              en rad förbättringar i årets budget. Om Sverige ska kunna hävda
              sig i den allt tuffare konkurrensen är det A och O att våra skolor
              tillhör de bästa i världen. Vår gemensamma välfärd, våra företags
              konkurrenskraft och vår tids stora utmaningar möts bäst av ökad
              kunskap.
            </seg>
            <seg xml:id="i-1e2e1bc7bab7f37c-0">
              Vi vill att Sverige ska vara ett land som håller ihop, där alla
              oavsett bakgrund ges möjlighet att lyckas i livet och där solidaritet
              är ett honnörsord.
            </seg>
            <seg xml:id="i-aaed5f9c77b7ca8a-0">
              Vi stärker förskolan. Det är betydelsefullt. Grunden till en
              lyckad skolgång läggs tidigt. En pedagogisk förskola är särskilt
              viktig för barn med dyslexi läs- och skrivsvårigheter och för
              att motverka socioekonomiska skillnader. Förskollärarna får ett
              eget lärarlyft, för bra lärare är en förutsättning för hög kvalitet.
              Och hög kvalitet i förskolan är bland annat fokus på språk, matte
              och naturvetenskap.
            </seg>
            <seg xml:id="i-f9d1840453da851e-0">
              Fru talman! Den här propositionen stärker grundskolans kunskapsuppdrag,
              och satsning sker på att öka kunskaperna i matematik och naturvetenskapliga
              ämnen. Det är viktigt, inte minst med tanke på Timssrapporten
              som vi fick i förra veckan. Den är ännu en påminnelse om Socialdemokraternas
              misslyckande i utbildningspolitiken. Rapporten visar att svenska
              elever fortsätter halka efter i matematik och naturvetenskap.
            </seg>
            <seg xml:id="i-7eadf14a27eff725-0">
              Vi moderater eftersträvar en skola där alla elever kommer till
              sin rätt oavsett bakgrund och där alla ges möjlighet att göra
              en klassresa. Utvecklingen i skolan har under många år tyvärr
              gått åt alldeles fel håll. Elevernas hemsituation blir alltmer
              avgörande för en elevs skolresultat. Det som vi en gång tog för
              givet, att alla elever i Sverige hade samma möjlighet i skolan,
              är inte längre sant. Enligt Skolverkets senaste undersökning skiljer
              det nu nästan 70 meritpoäng mellan elever som har högskoleutbildade
              föräldrar och elever vars föräldrar har enbart grundskola.
            </seg>
            <seg xml:id="i-f6fec1c872584ae1-0">
              Under våren 2010 införs nationella prov i kemi, biologi och fysik
              i årskurs 9. Det säger Vänstern nej till. Vem ska ge sig i den
              viktiga frågan om nationella prov blir det Socialdemokraterna
              eller Vänstern? Hösten 2009 startar ett försök med spetsutbildningar
              i bland annat matematik och naturvetenskap. Så ser en politik
              för ökad kunskap och ökad rättvisa ut.
            </seg>
            <seg xml:id="i-e389434b7c20259c-0">
              Fokus läggs på kunskap genom att alla elever ska bemötas utifrån
              sina egna förutsättningar. Även elever som är extra begåvade ska
              kunna få möjlighet att visa det, inte bara de som är extra begåvade
              i till exempel sport och musik. Det blir ökad rättvisa. Och ökad
              rättvisa blir det när vi får fler signalsystem på plats. Då kommer
              de elever som inte hänger med att upptäckas tidigare och därmed
              få den hjälp de behöver.
            </seg>
            <seg xml:id="i-aacf2fbba2e7548f-0">
              Fru talman! Jag vill ägna en minut åt den oeniga oppositionen.
              Oppositionspartierna har oeniga uppfattningar om betyg, nationella
              prov, läxor, lärlingsutbildningar, vår fantastiska läsa-skriva-räkna-satsning,
              sfi och friskolor. Det vore klädsamt om oppositionen ville berätta
              för oss hur de ska bli överens och vilken politik som ska gälla
              i deras nya samarbete.
            </seg>
            <seg xml:id="i-0f8388dd631c113d-0">
              Medan oenighet är ganska komisk är ofinansierade löften snarare
              tragiska. Jag kan inte bli annat än oroad när jag går igenom de
              tre vänsterpartiernas skuggbudgetar. 1 miljard hit och 1 miljard
              dit hur kan man i tider av finansiell oro och lågkonjunktur vara
              så lättsinnig med skattebetalarnas pengar?
            </seg>
            <seg xml:id="i-8ff3878bd9b99925-0">
              Miljöpartiet och Vänsterpartiet underfinansierar sina satsningar
              genom att inte tillföra pengar för studiemedel. Miljöpartiet vill
              ha fler platser på komvux men anslår inga pengar. Och Socialdemokraterna
              pratar ständigt om att bygga ut högskolan, trots att det fortfarande
              finns mellan 10 000 och 15 000 tomma platser där.
            </seg>
            <seg xml:id="i-2ef870c48a48b266-0">
              Sedan har vi pengarna från Vattenfall. Vattenfall ska väl snart
              döpas om till Särimner. Jag undrar varför ni aldrig tog pengar
              från Vattenfall under de tolv år ni hade möjlighet att göra det.
            </seg>
            <seg xml:id="i-b3667bafd26fecde-0">
              Fler utbildningsplatser behövs. Det vet vi. Regeringen tillför
              resurser till KY och yrkesutbildning. Fler platser finns i budgeten,
              men det finns ännu fler platser i regeringens stimulanspaket,
              som dessutom är finansierat och inte kommer att leda till framtida
              budgetunderskott eller nedskärningar.
            </seg>
            <seg xml:id="i-581fd0f622c788d9-0">
              Vi tar ansvar. Vi fokuserar på kunskap. Vi stärker Sverige långsiktigt,
              och vi gör skolan trygg och rättvis. Mot detta står en splittrad
              opposition som bjuder över varandra med ofinansierade löften.
              Jag tror faktiskt att skillnaderna mellan de två blocken i utbildningspolitiken
              aldrig har varit större än de är nu.
            </seg>
          </u>
          <note xml:id="i-f7270dfba60579ca-0">
            Fru talman! Jag yrkar bifall till utskottets förslag i betänkandet.
          </note>
          <note type="speaker" xml:id="i-c4761d4c2e186fc0-0">
            Anf. 69 MATS PERTOFT (mp) replik:
          </note>
          <u who="mats_pertoft_740cd3" xml:id="i-55a18b9d8e88f43a-3">
            <seg xml:id="i-80d68181910b2a2d-0">
              Fru talman! Det är intressant att alliansen plötsligt ägnar så
              mycket tid åt oppositionens politik. Det vore dock intressantare
              om man skulle ägna tid åt att styra. Som Sofia Larsen nyss påpekade
              tar det ju längre tid än man väntade sig att genomföra förändringar.
              Det hade vi kunnat berätta tidigare för regeringen.
            </seg>
            <seg xml:id="i-a96169cbb0b0731a-0">
              När det gäller finansieringen tycker jag att Margareta Pålsson
              ska prata med ledamöterna i finansutskottet och se att vår budget
              är alltigenom finansierad, även i vad gäller studiemedlen, som
              ligger i en samlad post med de ytterligare platser som vi lade
              fram förslag om tillsammans med Socialdemokraterna.
            </seg>
            <seg xml:id="i-dbf8e13049852c26-0">
              Intressant är också den fråga jag ställde tidigare: Hur ser alliansen
              på detta med lärarfortbildning? Jag är lite envis på den punkten.
              Varför har Anders Borg inte gett Utbildningsdepartementet pengar
              till fortbildning för obehöriga lärare? Varför kan ni inte ens
              förklara var i budgeten detta ska finnas? Jag har inte hittat
              det. Högskolan har inte hittat det. Ingen har hittat det. När
              vi ringde upp och pratade med företrädare för Utbildningsdepartementet
              medgav man att man inte har finansierat detta.
            </seg>
            <seg xml:id="i-9559327b25c3ebdd-0">
              Då undrar jag: Vad tänker ni göra för att ge obehöriga lärare
              som vill bli behöriga resurser för att fullfölja sin utbildning?
              Ni har ju lovat något tänker ni inte hålla era löften?
            </seg>
          </u>
          <note type="speaker" xml:id="i-b65abdf9c3c2fb06-0">
            Anf. 70 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-9e90ed1dbc1fa406-1">
            <seg xml:id="i-bc2c268fbee6bc38-0">
              Fru talman! Man kan inte göra allt på en gång, och pengarna kan
              inte räcka till allt på en gång. Vi anslår 1 miljard om året till
              Lärarlyftet. Jag skulle vilja ställa frågan till Mats Pertoft:
              Hur mycket anslog ni till lärarlyft och dylikt under de tolv år
              som ni var stödparti till Socialdemokraterna? Hur mycket pengar
              var det om året? Och vad gjorde ni, på tolv år, åt de här obehöriga
              lärarna som vi har? Många är jätteduktiga, så många bör få en
              möjlighet att bli utbildade.
            </seg>
            <seg xml:id="i-cacb252ff72f76f0-0">
              Vi planerar att vårt lärarlyft ska fortsätta, och inom ramen
              för Lärarlyftet sker olika satsningar. Det är satsningar som vi
              bestämmer en del om. Skolverket föreslår vad de ska innehålla,
              och kommunerna har en stor del när det gäller vilka lärare de
              vill skicka och hur stor del av deras lön de vill ta.
            </seg>
            <seg xml:id="i-0540b6c15dcee278-0">
              Precis hur det blir med de obehöriga i denna satsning kan man
              undra över, men jag kan lugna Mats Pertoft med att vi kommer tillbaka
              till det.
            </seg>
            <seg xml:id="i-6b70db1016f082ce-0">
              Sedan hörde jag när Mats Pertoft hade sitt anförande att han
              inte hade blivit så mycket klokare över hur framtidens skola skulle
              se ut med alliansen.
            </seg>
            <seg xml:id="i-4db996f1d24653c5-0">
              Jag kan säga att det inte är någon regering som har lagt fram
              så många utredningsförslag, som har lagt fram så mycket reformer
              och som har gjort så mycket i skolan som denna regering. Så nog
              kan man ganska lätt läsa sig till hur vi vill att framtidens skola
              ska se ut.
            </seg>
          </u>
          <note type="speaker" xml:id="i-c3738cc94960a026-0">
            Anf. 71 MATS PERTOFT (mp) replik:
          </note>
          <u who="mats_pertoft_740cd3" xml:id="i-55a18b9d8e88f43a-4">
            <seg xml:id="i-80473d853f7d69c6-0">
              Fru talman! Ja, det här är ju en ganska skrämmande okunskap som
              Margareta Pålsson nu avslöjar. Eller är det felsägningar?
            </seg>
            <seg xml:id="i-7af2be715e478769-0">
              Ni har lovat en VAL-utbildning. Den är visserligen minskad i
              förhållande till SÄL som fanns under den förra mandatperioden.
              Ni har förminskat den här utbildningen, vilket har lett till att
              färre kan söka den. Men ni har i den förra budgeten tidigare utlovat
              resurser till denna vidareutbildning för obehöriga lärare. De
              saknas nu, och inget av era partier i alliansen verkar kunna svara
              på varifrån dessa pengar ska tas.
            </seg>
            <seg xml:id="i-dd8b3e6e46e0077a-0">
              På högskolorna har de fått höra att Leijonborg skulle fixa fram
              det här. Men var finns det i budgeten? Är det så alliansen handskas
              med ekonomin, att man fixar pengar lite vid sidan om? Eller vad
              gör ni egentligen?
            </seg>
            <seg xml:id="i-26e6f59b7af88cd1-0">
              Det här är alltså viktiga lärare. Vi vill ha behöriga lärare
              på våra skolor. Det verkar inte alliansen vilja ha. Det här är
              lärare som är duktiga. De har erfarenhet, och de vill få behörighet.
              De har stöd av sina rektorer för att få denna behörighet, och
              de har ett löfte från regeringen om att det ska finnas en utbildning,
              specialdesignad för dem. Den finns nu inte i er budget. Den är
              bortplockad, bortkollrad.
            </seg>
            <seg xml:id="i-cb7e48020dcabb25-0">
              Om man pratar om ordning i finanserna undrar jag: Vad är det
              för ordning i finanserna att en utbildning som är utlovad plötsligt
              försvinner och att man även på departementet säger att pengarna
              kanske kan komma fram på något sätt? Vad är det för trovärdighet
              från ett regeringsparti?
            </seg>
            <seg xml:id="i-a54a4fc37fea1553-0">
              Det är egentligen en skandal att dessa lärare har blivit lovade
              någonting som ni inte håller. Jag har inte fått något svar på
              detta. Jag väntar. Jag har förväntat mig att ni kan svara på frågor
              i den här debatten. Och ni säger att ni står för en ordentlig
              finansiering och ordentliga finanser.
            </seg>
          </u>
          <note type="speaker" xml:id="i-bdffe1751efc03f8-0">
            Anf. 72 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-9e90ed1dbc1fa406-2">
            <seg xml:id="i-5cd5e564f266b37f-0">
              Fru talman! Ja, det är en skandal att vi har fler obehöriga lärare
              i skolan än vi någonsin har haft. Det är en skandal att så många
              obehöriga lärare anställdes i grundskolan, först och främst, under
              era tolv år.
            </seg>
            <seg xml:id="i-056c4f4a7e0fc8f3-0">
              Det är en skandal att det nu är 25 procent av eleverna som slutar
              i årskurs 9 med underkänt i ett eller flera betyg. Och det är
              en skandal att det fortfarande på gymnasiet när eleverna har fått
              ännu ett år på sig, det vill säga fyra i stället för tre, är 25
              procent som inte klarar av sin examen. Det är skandal.
            </seg>
            <seg xml:id="i-856183de563db4b2-0">
              Mats Pertofts parti, Miljöpartiet, har under tolv år bidragit
              till att skolan har fått så många obehöriga lärare. Det beror
              inte bara på dem att resultaten är så klena, men det är naturligtvis
              en stor anledning. Om man har bra lärare finns det nämligen mycket
              större möjligheter att eleverna får med sig bra kunskap, och bra
              lärare är oftast behöriga.
            </seg>
          </u>
          <note type="speaker" xml:id="i-19add958d55b6c55-0">
            Anf. 73 MARIE GRANLUND (s) replik:
          </note>
          <u who="marie_granlund_2a02ae" xml:id="i-76721f0b4b29a8b0-2">
            <seg xml:id="i-f39ab1f9c6e4603c-0">
              Fru talman! Nu är det den andra företrädaren för de borgerliga
              partierna som håller ett anförande som kunde ha hållits för ungefär
              ett år sedan eller två år sedan eller något annat år. Det verkar
              som att den ekonomiska krisen har gått dem helt förbi.
            </seg>
            <seg xml:id="i-791b6736a314bd9d-0">
              Margareta Pålsson! I dag säger Svenskt Näringsliv att kanske
              200 000 människor kommer att mista sina arbeten. Det är en förfärlig
              situation vi går in i.
            </seg>
            <seg xml:id="i-42315f245ac021c1-0">
              Uppgifter säger att ett sextiotal kommuner är i ekonomisk obalans
              det här året. Ett hundratal kommer att vara i obalans 2009. Vad
              säger ni till de här kommunerna? Det är ju där de viktigaste verksamheterna
              finns, bland annat skolan.
            </seg>
            <seg xml:id="i-6a10c8aa0f246db1-0">
              Det är fler lärare som blir uppsagda nu. Kommunerna skulle behöva
              få reda på att det kommer att ske ett tillskott, så att de slipper
              säga upp folk, så att det slipper bli större klasser och så att
              det slipper bli som det var på 90-talet. Låt oss sätta in resurser
              nu!
            </seg>
            <seg xml:id="i-6c8aaaa68ec96e41-0">
              Margareta Pålsson använde hela sitt anförande till att diskutera
              huruvida oppositionen är enig eller inte. Den dag vi går till
              val kommer vi att göra det med en plattform. Men det är ni som
              regerar nu, och det är just nu som 200 000 människor kan bli av
              med sina arbeten. Det är det som är faktum.
            </seg>
            <seg xml:id="i-42a839e4baa414d7-0">
              Delar Margareta Pålsson sin partikamrat Anders Knapes uppfattning,
              att kommunerna behöver 5 miljarder kronor till? Det är någonting
              som faktiskt går att finansiera och lösa om man vill, om man inte
              sänker förmögenhetsskatter, om man inte inför avdrag för hushållsnära
              tjänster.
            </seg>
            <seg xml:id="i-3c6cbdb2cc6170cd-0">
              Där har Margareta Pålsson helt rätt vi tycker att det är viktigare
              att satsa på högskoleutbildning än att satsa på att man ska springa
              och städa hos varandra.
            </seg>
            <seg xml:id="i-db2e26309df38349-0">
              Men min slutfråga blir: Delar Margareta Pålsson Anders Knapes
              uppfattning, att kommunerna behöver 5 miljarder till?
            </seg>
          </u>
          <note type="speaker" xml:id="i-9d49d2f04e9d82c9-0">
            Anf. 74 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-9e90ed1dbc1fa406-3">
            <seg xml:id="i-fb924beef003e129-0">
              Fru talman! Jag skrev mitt anförande i ljuset av att jag visste
              att vi skulle diskutera utgiftsområde 16, Utbildning och universitetsforskning.
              Det är det dagens debatt handlar om.
            </seg>
            <seg xml:id="i-55742c95a5f5d354-0">
              Vi har en allvarlig lågkonjunktur i hela världen. Det finns mycket
              att säga om den. Det finns mycket att göra åt den, men det är
              inte det som dagens debatt handlar om, utan den handlar just om
              utbildningen. Det var därför jag skrev ett anförande om det och
              inte om den ekonomiska lågkonjunkturen.
            </seg>
            <seg xml:id="i-4ef2b41d0c981079-0">
              Det är svårt med prognoser i lågkonjunkturer. Det är svårt med
              prognoser i högkonjunkturer. Svenskt Näringsliv tror nu att 200
              000 människor kan mista jobben fram till 2010. Det är förfärliga
              avskräckande siffror.
            </seg>
            <seg xml:id="i-0bc368b36b29d5df-0">
              Jag vill ändå passa på tillfället att upplysa Marie Granlund
              om att det är en väldig tur att vi har en alliansregering i stället
              för en socialdemokratisk regering.
            </seg>
            <seg xml:id="i-c5bb72e1f2ad8c45-0">
              Tack vare vår regering har 170 000 fler människor jobb nu jämfört
              med när den socialdemokratiska regeringen lämnade makten. Skulle
              det värsta inträffa, att det verkligen blir 200 000 som mister
              jobben, är det i alla fall inte 200 000 som har varit arbetslösa
              sedan 2006, som det hade varit om ni hade varit kvar vid regeringsmakten.
            </seg>
            <seg xml:id="i-97915ae26d641c0a-0">
              När det gäller pengar till kommunerna behövs det alltid mer pengar
              till kommunerna. Välfärden kan byggas ut hur mycket som helst.
              Hade jag haft Anders Knapes uppdrag kanske jag hade sagt som han
              säger.
            </seg>
            <seg xml:id="i-eccb722c0d55e60a-0">
              Vi har skickat pengar till kommunerna i höstens budget, som säkert
              Marie Granlund vet. Det är bland annat 3 miljarder som de slipper
              skicka in till staten för att vi har sänkt arbetsgivaravgiften.
            </seg>
          </u>
          <note type="speaker" xml:id="i-f169cb006edde807-0">
            Anf. 75 MARIE GRANLUND (s) replik:
          </note>
          <u who="marie_granlund_2a02ae" xml:id="i-76721f0b4b29a8b0-3">
            <seg xml:id="i-1d09036ffaf2a7a0-0">
              Fru talman! Jag tycker att det är häpnadsväckande att man säger
              att vi inte ska prata ekonomi när vi pratar om innehållet i skolan.
              Innehållet i skolan påverkas väldigt mycket av hur mycket resurser
              och vilka ekonomiska förutsättningar man har.
            </seg>
            <seg xml:id="i-22321a4d3ac50cc8-0">
              Lärarförbundet går nu ut och varnar för att lärare sägs upp i
              fler och fler kommuner. Speciallärare sägs upp. Kuratorer sägs
              upp. Det börjar likna situationen på 90-talet. Då är det nog ganska
              relevant att prata om hur vi ska se till att det inte blir så.
            </seg>
            <seg xml:id="i-93b08e854dca8b19-0">
              Då måste kommunerna få mer pengar. Annars kommer skolan att åka
              på råstryk igen. Jag tycker att vi skulle kunna sätta oss ned
              och säga att det här är en så viktig sak så låt oss lösa detta.
            </seg>
            <seg xml:id="i-2db9d6f114ad9e9e-0">
              Men det är inte intressant. Det mest intressanta är att sitta
              och diskutera huruvida oppositionen säger det eller det. Jag kan
              rada upp tusen saker där ni är oense.
            </seg>
            <seg xml:id="i-597539c1f2cdaacd-0">
              Det är ni som har ansvaret just nu. Det är just nu som det är
              en kris som är global. Andra regeringar hoppar in och vidtar åtgärder,
              men den moderatledda regeringen gör det under bilan hela tiden:
              ett krispaket för att så många trycker på, men man tycker egentligen
              inte att det är viktigt och ett krispaket till fordonsindustrin,
              men inte från början för det var inte så viktigt. Nu är det, som
              sagt, kommunerna det handlar om.
            </seg>
            <seg xml:id="i-dff23fae7bca580a-0">
              Ni kommer säkert att krypa till korset här också. Men varför
              inte säga det nu? Då slipper man att avskeda lärare, speciallärare
              och så vidare ute i kommunerna. Det kommer att påverka situationen
              och våra ungdomars och barns kunskapsinhämtning mer än något annat.
              Det gjorde det på 90-talet, och det kommer det också att göra
              nu.
            </seg>
          </u>
          <note type="speaker" xml:id="i-f7195f4954bc35ce-0">
            Anf. 76 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-9e90ed1dbc1fa406-4">
            <seg xml:id="i-5f20fe849cb135df-0">
              Fru talman! Om Marie Granlund verkligen tror att regeringen sitter
              och väntar på att oppositionen och andra i samhället ska tvinga
              den att göra något tror Marie Granlund alldeles fel. Jag kan upplysa
              Marie Granlund och andra här i kammaren om att Anders Borg och
              hans folk har fullständig kontroll på när paketen ska komma och
              hur de ska se ut. Det läggs inte fram några paket för att oppositionen,
              Svenskt Näringsliv eller för den delen Sveriges Kommuner och Landsting
              trycker på.
            </seg>
            <seg xml:id="i-214adf91b07cd114-0">
              De gör det inte alls under bilan, och de kommer inte att göra
              något under bilan nu heller. De gör saker som är motiverade. De
              gör det i en tid när det ska göras. Jag är alldeles trygg i den
              förvissningen. Om och när det behöver göras mer kommer vår regering
              att göra mer.
            </seg>
          </u>
          <note type="speaker" xml:id="i-fd7896914415b707-0">
            Anf. 77 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-05f8e8255adc2dce-3">
            <seg xml:id="i-3573c3e6ee8b913a-0">
              Herr talman! Jag reagerade på att Margareta Pålsson underströk
              elever som är extra begåvade. Jag tror inte riktigt på det.
            </seg>
            <seg xml:id="i-bb34995f77d7ad73-0">
              Jag tror mer på det som Margareta Pålsson också talade om. Det
              är föräldrarnas utbildningsbakgrund som slår igenom, och den slår
              igenom väldigt tidigt. Det handlar om utbildningsbakgrund, och
              det handlar om ekonomiska förutsättningar. Det är det som gör
              skillnaden, tyvärr, när det gäller hur man klarar sig. Därför
              menar jag att det är ännu viktigare att skolan är kompensatorisk.
              Det ska inte bero på sådana här skillnader hur väl barnen når
              målen.
            </seg>
            <seg xml:id="i-1c1cba4256e1b9f0-0">
              Jag tror inte att det handlar om brist på begåvning hos Margareta
              Pålsson när hon står här och påstår att vi inte skulle ha lagt
              in studiemedel för våra platser på vuxenutbildning, yrkesutbildning
              eller högre utbildning. Jag tror att om Margareta Pålsson hade
              fått hjälp att läsa vårt samlade budgetförslag hade hon också
              sett att vi har finansierat samtliga våra förslag, och vi har
              inte glömt bort studiemedlen för någon av de platser som vi satsar
              på.
            </seg>
          </u>
          <note type="speaker" xml:id="i-9659dbe0143eda6b-0">
            Anf. 78 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-9e90ed1dbc1fa406-5">
            <seg xml:id="i-b79e0f7952280e4b-0">
              Herr talman! Jag är helt överens med Rossana Dinamarca om att
              föräldrarnas utbildningsbakgrund gör skillnad och gör stor skillnad.
              Problemet är vad vi ska göra åt det. Det fanns en tid i Sverige
              på 50-, 60- och 70-talet när det inte var så, när elever till
              arbetarklassen hade samma förutsättningar att klara sig i skolan
              som barnen till dem med högre utbildning. Sedan hände det något
              med utbildningspolitiken. Nu är det så att föräldrarnas utbildningsbakgrund
              slår igenom mer och mer.
            </seg>
            <seg xml:id="i-7171b0629bfb0b24-0">
              Vi har en politik mot det. Vi satsar på betyg. Vi satsar på läsa,
              skriva och räkna. Vi inför fler nationella prov. Men Vänsterpartiet
              är emot allt det som vi tror kan göra skillnad i skolan. För er
              är det viktigare att anslå pengar till frukost och ta bort läxorna
              än att satsa på att de små barnen i skolan verkligen lär sig att
              läsa, räkna och skriva.
            </seg>
            <seg xml:id="i-c434e4721ec10dd9-0">
              Jag skulle vilja höra hur Rossana Dinamarca och Vänsterpartiet
              ska se till att föräldrarnas utbildningsbakgrund inte längre slår
              igenom i skolan. Ni hade tolv år på er att göra något åt det,
              men det blev ingenting av det, inte ens en tummetott.
            </seg>
          </u>
          <note type="speaker" xml:id="i-8794d2488b1d2ae5-0">
            Anf. 79 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-05f8e8255adc2dce-4">
            <seg xml:id="i-781d74e6e649b23c-0">
              Herr talman! Margareta Pålsson frågar sig vad det är som har
              gjort att den kompensatoriska skolan har misslyckats utan att
              peka på till exempel skolpeng som ni var med och drev igenom och
              utan att ens reflektera över etablering av fristående skolor som
              har gjort att vi har fått en total snedfördelning av resurserna
              till skolorna.
            </seg>
            <seg xml:id="i-c556d8dd6959701f-0">
              Man räknar varje elev som en lika stor summa. Man ser inte till
              vilka förutsättningar varje barn har och ser inte till att fördela
              resurserna rättvist så att inte utbildningsbakgrund eller ekonomisk
              bakgrund ska spela någon roll i skolan.
            </seg>
            <seg xml:id="i-279ae71451782be0-0">
              Vi vill satsa på fler lärare. I vårt budgetförslag lägger vi
              fram en satsning som skapar 25 000 fler lärare inom skola, förskola
              och skolbarnsomsorg. Vad gör ni? Ni drar ned på pengarna till
              kommunerna så att kommunerna tvingas att avskeda fler lärare.
            </seg>
            <seg xml:id="i-692250216feb415e-0">
              Det är inte den kursen vi måste ta, tvärtom. De nedskärningar
              ni gjorde inom den offentliga sektorn på 90-talet ser vi fortfarande
              efterverkningarna av, och ni gör ingenting.
            </seg>
            <seg xml:id="i-91568e52db358269-0">
              Vad är det ni gör? Ni sänker skatterna för dem som redan har
              mest med tiotals miljarder. Det är inte rätt väg att gå, och det
              är inte att satsa på barn eller på skolan.
            </seg>
          </u>
          <note type="speaker" xml:id="i-3a86ff09b9ca13cf-0">
            Anf. 80 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-9e90ed1dbc1fa406-6">
            <seg xml:id="i-8ab808b4e0dc6456-0">
              Herr talman! Det är nog fler än jag som behöver läsa lite mer
              i papperen. Vi har gjort tre skattesänkningar som procentuellt
              sett har gynnat låg- och medelinkomsttagare allra mest.
            </seg>
            <seg xml:id="i-4e828584f8adc40a-0">
              Det finns kommuner som har varslat lärare. Varför har de gjort
              det? För att elevantalet sjunker. I den bästa av världar hade
              vi haft fler lärare, fler läkare, fler inom vården, bättre vägar,
              och så vidare.
            </seg>
            <seg xml:id="i-925606a63011f051-0">
              Kommuner och landsting, den offentliga sektorn, är som mycket
              annat här i världen. Mer vill alltid ha mer. Och, som sagt, de
              lärare som är
            </seg>
            <seg xml:id="i-8a46196f6bb34e92-0">
              Herr talman! Eftersom Rossana Dinamarca går och sätter sig och
              tydligen inte vill höra vad jag säger avslutar jag.
            </seg>
          </u>
          <note type="speaker" xml:id="i-e3a9ccd683c27bd0-0">
            Anf. 81 FREDRIK MALM (fp):
          </note>
          <u who="unknown" xml:id="i-e2adc4709db3ff2f-7">
            <seg xml:id="i-fa163018ebcd2971-0">
              Herr talman! Mycket klokt har sagts i den här debatten, också
              en del som man inte riktigt håller med om. Men det kan vara klokt
              ändå. Allting är relativt.
            </seg>
            <seg xml:id="i-1d792a2f45f4a904-0">
              Nu har halva mandatperioden gått och ingen kan hävda att alliansregeringen
              har legat på latsidan på utbildningsområdet. Reformagendan är
              mycket omfattande. Vi påbörjade den egentligen redan före valet
              2006 i och med den gemensamma alliansrapporten som presenterades
              i februari 2006. Den påbörjades redan då. 140 punkter var vi överens
              om.
            </seg>
            <seg xml:id="i-123bd2243a283dea-0">
              Hittills vet jag att oppositionen är överens om några mindre
              punkter. Man är överens om att man inte vill ha skriftliga omdömen
              och några saker till. Men i övrigt har vi sett väldigt lite av
              enighet på den sidan.
            </seg>
            <seg xml:id="i-91e18e5d1129f8d6-0">
              Den här reformagendan har ett mycket högt tempo. Den omfattar
              mycket stora resurser.
            </seg>
            <seg xml:id="i-6f08f6e739c1017e-0">
              Våra höga ambitioner följer av två viktiga insikter. Den första
              insikten är hur viktigt det är med kunskap, bildning, förkovran
              och satsningar för att individen ska kunna vara självständig,
              kritiskt tänkande och få ett bra liv, kunna få ett arbete och
              bygga en god framtid.
            </seg>
            <seg xml:id="i-42c60b8de586e79e-0">
              Den andra insikten är att den svenska skolpolitiken under decennier
              av socialdemokratiskt regeringsinnehav har förts på ett sätt som
              har lett till förödande konsekvenser i den svenska skolan.
            </seg>
            <seg xml:id="i-01bc350e750a8deb-0">
              Kunskapsresultaten har sjunkit. Lärarnas situation är i dag för
              dålig. Avhoppen är för många. Ordningsproblemen är för stora.
              Kritiken mot hur den svenska skolan hade fungerat under många,
              många år av socialdemokratiskt regeringsinnehav var massiv, inte
              bara från lärarna utan från blivande lärare. Inte bara från elever
              utan från föräldrar. Inte bara från lärarna själva utan även från
              skolledarna. Det förekom också en kritik inom det socialdemokratiska
              partiet, men det var en kritik som inte kunde artikuleras förrän
              efter att partiet förlorat valet.
            </seg>
            <seg xml:id="i-7ea7ffb3b7bee2e6-0">
              Detta innebär att det vi på den borgerliga sidan säger i debatten
              i dag, det vi röstar för här i kammaren, det vi driver och det
              vi genomför nu, det har ett mycket stort stöd hos svenska folket.
              Vårt mandat att förändra den svenska skolpolitiken är tillsammans
              med mandatet att förändra den svenska jobbpolitiken de starkaste
              mandaten alliansregeringen har fått av väljarkåren i Sverige.
              Det är därför som ni på den andra sidan i debatten försöker tala
              om allting annat än det vi ska diskutera i dag. Det är därför
              ni talar om allting annat och försöker bluddra ut detta och inte
              konkret gå in i vad det här betänkandet och vad regeringens skolpolitik
              faktiskt handlar om. Oppositionen vet nämligen att man här har
              en svag punkt.
            </seg>
            <seg xml:id="i-0330db0109561499-0">
              Herr talman! För det kommande året fortsätter alliansen det mödosamma
              arbetet med att vända den negativa utvecklingen inom skolväsendet.
              Vi genomför stora satsningar för att stärka elevernas färdigheter
              och ge grundläggande kunskaper i att läsa, skriva och räkna. Vi
              skjuter till 250 miljoner kronor för detta. Jag noterar att Vänsterpartiet
              är emot detta. De är också emot de extra 10 miljoner kronor som
              satsas på att implementera stödåtgärder. Det betyder alltså att
              när man har identifierat vissa elever som behöver mer stöd själva
              den identifieringen är Vänsterpartiet emot och skjuter till mer
              resurser för att hjälpa dem, då är Vänsterpartiet i konsekvensens
              namn även emot detta.
            </seg>
            <seg xml:id="i-cf6d7852cf941327-0">
              Alliansen gör också stora satsningar på yrkesutbildningar. Vi
              ser nu hur den ekonomiska krisen och den internationella lågkonjunkturen
              drabbar Sverige hårt. Vi ser varslen komma. Regeringen tar också
              initiativ med olika typer av stödåtgärder och stödpaket.
            </seg>
            <seg xml:id="i-c6e5291a7e662c06-0">
              I den budgetproposition som ligger till grund för det betänkande
              vi debatterar här i kammaren just nu fortsätter vi satsningen
              på lärlingsutbildningar. Vi skapar en ny yrkeshögskola. Vi gör
              satsningar på yrkesvux och så vidare.
            </seg>
            <seg xml:id="i-295e3478ae8b83f1-0">
              Detta har oppositionen skällt ut oss för. Man har sagt att vi
              nedmonterar de teoretiska kunskaperna och så vidare, men vi vet
              att det behövs alternativ till detta. Vi vet att Sverige inte
              klarar sig om alla ska vara akademiker. Sverige kan inte ha en
              ambition att alla ska vara det, utan vi vill ge möjligheter till
              att gå olika vägar i livet. Det tycker vi är viktigt.
            </seg>
            <seg xml:id="i-4469d52269437095-0">
              I finanskrisens spår har det också kommit ett extra stödpaket
              specifikt inriktat på att utöka platserna till yrkeshögskolan
              och till yrkesvux. Antalet helårsplatser inom yrkeshögskolan ökas
              nästa år med 1 000 från vad som tidigare var sagt och ytterligare
              1 000 därutöver för 2010. Sedan trappas det av något 2011 när
              vi enligt prognoserna kan se att konjunkturen sannolikt vänder
              uppåt och arbetsmarknadsläget förbättras.
            </seg>
            <seg xml:id="i-2d67632e76c90376-0">
              Yrkesvuxplatserna föreslås nästa år öka med 3 200. Det är en
              mycket stor ökning. För 2010 har vi ytterligare 700 platser, alltså
              3 900. Därefter trappas detta av något men landar ändå på en högre
              nivå än vad som föreslagits.
            </seg>
            <seg xml:id="i-afaa472b467fdab9-0">
              För att stimulera fler att läsa dessa utbildningar får de också
              erhålla det högre bidraget i studiestödet. Det blir ca 3 500 kronor
              mer i månaden, och då motsvarar bidragsdelen upp till 80 procent
              av studiemedlens totalbelopp.
            </seg>
            <seg xml:id="i-b322f01dad6ca9bb-0">
              Men det är klart att om lågkonjunkturen fördjupas mer och arbetsmarknadsläget
              ytterligare förvärras får man ta nya diskussioner. Det kan behövas
              fler platser och så vidare, men i detta sammanhang, herr talman,
              är det mycket viktigt att notera att den ambition Socialdemokraterna
              har för nya platser i yrkeshögskola och yrkesvux är närmast orealistisk.
              Vi vet ju att man inte kan öka antalet platser på ett sätt som
              går ut över kvaliteten i utbildningarna. Det är klart att om arbetsmarknadsläget
              försämras och det blir svårt att få nya praktiskplatser kan vi
              öka platsantalet hur mycket vi vill på yrkeshögskolan; om inte
              LIA och praktiken fungerar kommer utbildningarnas kvalitet att
              försämras. Det är förvisso en ganska traditionell socialdemokratisk
              politik, men det betyder inte att det leder till de resultat vi
              önskar.
            </seg>
            <seg xml:id="i-b941ba454d6d1d8a-0">
              Vi gör satsningar på att öka och förbättra baskunskaperna hos
              elever i de tidiga åldrarna läsa-skriva-räkna-satsningen som jag
              nämnde. Vi satsar starkt på att stärka yrkeskunskaperna med yrkesvux
              och yrkeshögskola för att få en utbildning med hög kvalitet som
              gör att unga och även lite äldre människor snabbt ska kunna komma
              ut på arbetsmarknaden eller komma tillbaka till arbetsmarknaden
              om de blir arbetslösa.
            </seg>
            <seg xml:id="i-6fe848aba7dcd92a-0">
              Detta, herr talman, är en politik för rättvisa. Det är en politik
              för alla. Det är en politik som skapar jämlikhet och ger lika
              möjligheter även för ungdomar som kommer från hem med en svårare
              socioekonomisk situation.
            </seg>
            <seg xml:id="i-bce0a5f70a6191e3-0">
              Jag vill även säga några ord om Lärarlyftet som Mats Pertoft
              från Miljöpartiet talade om. Miljöpartiet har ett förslag om att
              öka den ersättning som den lärare får som går Lärarlyftet och
              studerar för att kompetensutveckla sig. Ersättningen föreslås
              enligt Miljöpartiet öka från 80 procent till 90 procent.
            </seg>
            <seg xml:id="i-065a26bc6899baa0-0">
              Det intressanta i detta som också är viktigt att påpeka är att
              kompetensutveckling i form av Lärarlyftet i grund och botten är
              en kommunal angelägenhet. Nu har vi i alliansen sagt att när kommunerna
              inte klarar detta, inte har prioriterat detta eller har nonchalerat
              detta väljer vi att ta ett statligt grepp och gå in.
            </seg>
            <seg xml:id="i-6277cacda12a78cb-0">
              Detta betyder att när Mats Pertoft och Miljöpartiet skrev ihop
              sina 15 budgetar tillsammans med Socialdemokraterna och Vänsterpartiet
              var stödet till Lärarlyftet noll, för det fanns inte ens något
              lärarlyft. Nu är stödet från staten 70 procent. Kommunerna går
              in med 30 procent för att läraren totalt ska få 80 procent av
              sin tidigare lön.
            </seg>
            <seg xml:id="i-882a3197181a487c-0">
              Detta är mycket viktigt att betona. Miljöpartiet var för övrigt,
              på den tiden, för kommunalt självstyre. Det är man inte nu, även
              om det är mycket lovvärt att man stöder vårt lärarlyft. Men det
              är viktigt att vi också har dimensionerna och perspektiven på
              detta. Det finns 30 000 platser. Vi satsar i statsbudgeten en
              bra bit över 3 miljarder 3 ½ miljard, tror jag på Lärarlyftet.
              Det är klart att Miljöpartiet vill ha ett ännu större stöd, men
              då ska vi också vara medvetna om att oppositionen aldrig föreslog
              något liknande när de styrde Sverige.
            </seg>
          </u>
          <note xml:id="i-d426f28a98aa2f19-0">
            Herr talman! Med dessa ord yrkar jag bifall till förslaget i
            utbildningsutskottets betänkande UbU1 som rör utgiftsområde 16.
          </note>
          <note type="speaker" xml:id="i-095766f43bca3aca-0">
            Anf. 82 MATS PERTOFT (mp) replik:
          </note>
          <u who="mats_pertoft_740cd3" xml:id="i-55a18b9d8e88f43a-5">
            <seg xml:id="i-df0186a8c046ba23-0">
              Herr talman! Det är lite beklämmande att allianspartierna hela
              tiden jämför bakåt. Det vore intressantare om vi kunde ha en diskussion
              om hur framtiden ska se ut eller om hur den här budgeten ser ut
              i förhållande till verkligheten i dag.
            </seg>
            <seg xml:id="i-54bd6238b7ce9f7a-0">
              Men jag har insett att jag kommer att bli besviken på den punkten.
              Det enda alliansen gör när det gäller de här bitarna är att hela
              tiden jämföra bakåt med ett annat finansiellt läge som fanns på
              den tiden, trots att kommunerna då var betydligt mer nöjda med
              det stöd de fick från staten än de är nu.
            </seg>
            <seg xml:id="i-883eb36f5ffa6b78-0">
              Jag har visserligen tagit upp Lärarlyftet, men min huvudsakliga
              fråga till allianspartierna har gällt vidareutbildningen för obehöriga
              lärare. I budgetpropositionen har jag inte funnit de 60 miljoner
              som varje år behövs för att upprätthålla denna utbildning.
            </seg>
            <seg xml:id="i-fc859abeda4de355-0">
              Jag tycker att dessa lärare behövs i den svenska skolan. Det
              är nämligen lärare som vill bli behöriga, och jag vill ha behöriga
              lärare i den svenska skolan. Jag tror att vi är överens på den
              punkten, men alliansen har inte lyckats skaka fram dessa 60 miljoner.
              De saknas, och min fråga till Fredrik Malm som företräder det
              parti som har hand om Utbildningsdepartementet är: Var finns pengarna
              till vidareutbildningen av obehöriga lärare?
            </seg>
          </u>
          <note type="speaker" xml:id="i-eea3fb936cabb63b-0">
            Anf. 83 FREDRIK MALM (fp) replik:
          </note>
          <u who="unknown" xml:id="i-e2adc4709db3ff2f-8">
            <seg xml:id="i-d2afb81c78a5b8d6-0">
              Herr talman! Det är mycket lovvärt att Miljöpartiet vill blicka
              framåt. Jag förstår också att man vill blicka framåt och inte
              bakåt mot bakgrund av hur tillståndet är i svenskt skolväsende.
              Det måste ändå vara den politik som har förts tidigare som ligger
              till grund för situationen i skolan i dag.
            </seg>
            <seg xml:id="i-a37fd5c2dbd1a801-0">
              Vi måste också blicka bakåt och på så vis utvärdera om eleverna
              har nått målen i skolan, om den skolpolitik som har förts har
              lett till de resultat som vi önskar och så vidare. Utvärdering
              är viktigt både för eleverna och för skolväsendet. Väljarna utvärderar
              ju också en gång vart fjärde år hur politiken har varit. På den
              punkten är vi delvis överens. Jag tycker givetvis precis som Mats
              Pertoft att man ska blicka framåt, men man ska också kunna blicka
              bakåt.
            </seg>
            <seg xml:id="i-e8451bfd24716696-0">
              Mats Pertoft har hävdat att VAL inte finns. Jag har försökt nå
              personer på departementet för att verifiera de uppgifter som Mats
              Pertoft kommer med. Jag har också via Google på mobiltelefonen
              hittat VAL, så det finns visst. Man har en ansökningsomgång för
              våren 2009. Jag tror att det var den 30 november som var den sista
              ansökningsdagen. Lärarlyftet, fortbildningen för lärare, är till
              för att behöriga lärare ska kunna vidareutbilda sig. Det är lite
              oklart vad det är Pertoft egentligen syftar på.
            </seg>
          </u>
          <note type="speaker" xml:id="i-a987920f5ee19dd4-0">
            Anf. 84 MATS PERTOFT (mp) replik:
          </note>
          <u who="mats_pertoft_740cd3" xml:id="i-55a18b9d8e88f43a-6">
            <seg xml:id="i-71a0e19455c7168a-0">
              Herr talman! För att göra en liten grundkurs för Fredrik Malm
              är det så att Lärarlyftet är till för behöriga lärare. VAL är
              till för obehöriga lärare som har fått stöd av sin rektor för
              att gå en kortare utbildning för att bli behöriga lärare. Det
              är det ni har infört. Därför borde ni kunna hålla isär dessa saker.
            </seg>
            <seg xml:id="i-4f09fd9c34c2d1bf-0">
              Jag har aldrig påstått att VAL inte finns. Jag vet att VAL finns.
              Jag har pratat med tjänstemän på departementet och jag har pratat
              med högskolan i Umeå om detta. Problemet är att det inte finns
              några pengar till VAL. Problemet är att man fick ett inofficiellt
              löfte av högskoleminister Leijonborg om att man skulle få pengar
              någon gång. Därför fortsatte man med ansökningsbehandlingen och
              tog in studenter. Men ni har inte anslagit 60 miljoner i budgeten
              till detta. Ni har helt enkelt inte finansierat utbildningen.
            </seg>
            <seg xml:id="i-59e7b71860f82cc7-0">
              Jag undrar: Har ni lurat utbildningen? Har ni lurat studenterna?
              Det är detta det handlar om. Den fråga som jag har ställt till
              parti efter parti är: Var finns de 60 miljoner för vidareutbildning
              av obehöriga lärare som ni har anslagit tidigare år? De finns
              inte i den här budgeten. Jag har till och med fått verifierat
              av ansvarig tjänsteman på departementet att de inte finns och
              att de skulle komma någon gång. Jag tycker att pengarna ska finnas
              i budgeten.
            </seg>
            <seg xml:id="i-0e5b19543021bb1f-0">
              Min fråga är fortfarande: Var finns pengarna? Jag pratar inte
              om Lärarlyftet utan jag pratar om VAL. VAL finns, men ni har inga
              pengar till det. Ni borde ha pengar till det för att hålla era
              löften.
            </seg>
          </u>
          <note type="speaker" xml:id="i-a6634fb4e7cc38ee-0">
            Anf. 85 FREDRIK MALM (fp) replik:
          </note>
          <u who="unknown" xml:id="i-e2adc4709db3ff2f-9">
            <seg xml:id="i-b110fe4542be00b6-0">
              Herr talman! Jag blir ändå lite förbryllad. Om man hävdar att
              det är som Mats Pertoft säger måste man verifiera att det löftet
              finns. Det går inte att säga: Ni har lovat 60 miljoner, för det
              har någon berättat för mig när jag ringde till departementet och
              talade med någon där!
            </seg>
            <seg xml:id="i-40ff7b7b3fde772a-0">
              Vi har lovat att införa ett lärarlyft, och det lärarlyftet införs.
              Det är därför jag blir så förbryllad när Mats Pertoft hävdar andra
              saker. Det blir lite märkligt att vi diskuterar utifrån något
              som jag tycker mer verkar som en fiktiv summa.
            </seg>
          </u>
          <note type="speaker" xml:id="i-938f2a18826c6dcd-0">
            Anf. 86 MARIE GRANLUND (s) replik:
          </note>
          <u who="marie_granlund_2a02ae" xml:id="i-76721f0b4b29a8b0-4">
            <seg xml:id="i-14fbacd460eb0f4c-0">
              Herr talman! Fredrik Malm säger att oppositionen pratar om allt
              annat än det vi ska prata om. Jag blir bestört och även väldigt
              ledsen för att man inte tar del av den verklighet som finns i
              dag. Detta är från början en finansiell kris som sedan har blivit
              en jobbkris. Människor får nu gå från hus och hem. Det påverkar
              hela samhället, och det kommer också att påverka skolan och utbildningen.
            </seg>
            <seg xml:id="i-fcc89a575a1aa9ca-0">
              Fredrik Malm står här precis som om det över huvud taget inte
              berör honom. Gå ut i verkligheten och prata med de människor som
              nu blir avskedade i Olofström, Göteborg och Trollhättan! De som
              inte tillhör a-kassan kommer nu att få en ersättning på 7 040
              kronor före skatt. Det är inte klokt vilken situation vi står
              inför. Kommunerna, som har huvudansvaret för skolan, kommer att
              drabbas. Det säger alla förutom den borgerliga regeringen.
            </seg>
            <seg xml:id="i-c7e6430a77ba9ec6-0">
              Era företrädare i SKL säger att de måste få ett resurstillskott
              annars kommer de att behöva säga upp massor av personal. På detta
              svarar regeringen ungefär med att prata om nationella prov. Nationella
              prov är jätteviktiga; vi är för dem. Men vi står just nu inför
              en situation som är krisartad där det gäller att handla och göra
              saker, inte för att omgivningen trycker på utan för att man tycker
              att det här är viktigt. Det är viktigt att människor kommer i
              arbete, det är viktigt att människor får utbildning och det är
              viktigt att man inte behöver säga upp folk i skolan.
            </seg>
            <seg xml:id="i-b13e8d5057e1a362-0">
              Det är den situationen vi står inför. Ni sitter i regeringen.
              Handla! Och handla inte bara för att medier och alla andra trycker
              på, utan för att det här är så pass viktigt. Jag vill fråga dig,
              Fredrik Malm, om det kommer några ytterligare pengar till kommunerna
              eller inte. Ska de behöva säga upp speciallärare, lärare och kuratorer?
            </seg>
          </u>
          <note type="speaker" xml:id="i-cfe78f81a6b1b6ce-0">
            Anf. 87 FREDRIK MALM (fp) replik:
          </note>
          <u who="unknown" xml:id="i-e2adc4709db3ff2f-10">
            <seg xml:id="i-8202d1c1a0c49bd5-0">
              Herr talman! På den sista frågan kan jag svara att kommunerna
              kommer att få ett tillskott med vår budget som de givetvis inte
              hade fått med Socialdemokraternas budget i och med att vi genomför
              vissa sänkningar av arbetsgivaravgiften och annat.
            </seg>
            <seg xml:id="i-d1e832d956e1540b-0">
              Sverige befinner sig i en ekonomisk kris, och då är det så klart
              mycket lätt att sitta i opposition och säga: Ni gör ingenting!
              Ni satsar ingenting! Sedan kommer det ett stödpaket på 8 miljarder,
              och då låtsas man inte riktigt om det utan säger: Var är stödpaketet?
              När kommer det?
            </seg>
            <seg xml:id="i-d32cb98fbecebdd0-0">
              Låt oss titta lite närmare på vad Socialdemokraterna har föreslagit.
              Vad är det oppositionen har föreslagit? Ni vill ta pensionärernas
              pengar för att köpa upp svenska bilföretag. Det är inte en politik
              vi står för. Tidigare var Socialdemokraterna angelägna om pensionärernas
              pengar. Ni talade om att ni inte ville ha någon pensionärsskatt
              och att det är viktigt att de äldre människorna kan känna en trygghet.
              Vi vet ju alla hur de svenska bilföretagen har det i dag i en
              mycket svår konkurrensutsatt marknadssituation. Det är klart att
              det är så. Detta är inte en bra lösning.
            </seg>
            <seg xml:id="i-359e48b55204ba60-0">
              Vad vi ska göra är givetvis att fatta omdömesfulla beslut och
              inte agera förhastat. Vi ska fundera på vad vi behöver göra. Vilka
              insatser är det som ger bäst resultat? Vilka insatser ger ett
              mindre bra resultat? Vilka åtgärder kan vi genomföra som innebär
              att vi får resultat direkt? Vilka åtgärder kan vi införa som kanske
              inte ger resultat förrän om ett, två eller tre år och så vidare?
              Det finns mycket att begrunda.
            </seg>
            <seg xml:id="i-42779f39c0f33c91-0">
              Regeringen har gjort ett antal mycket viktiga satsningar på vårt
              område. Vi skapar extra platser på yrkeshögskolan 1 000 extra
              i vår och ytterligare 1 000 extra året därpå. Vi satsar på över
              3 000 fler platser på yrkesvux och därutöver ytterligare 700 platser
              året därpå. Det borde väl ändå Socialdemokraterna och Marie Granlund
              välkomna. Hon har ju stått häruppe i talarstolen i dag vid flera
              tillfällen och talat om hur viktigt det är med fler platser. Det
              här är viktiga satsningar.
            </seg>
          </u>
          <note type="speaker" xml:id="i-8a4db3a73ec0963a-0">
            Anf. 88 MARIE GRANLUND (s) replik:
          </note>
          <u who="marie_granlund_2a02ae" xml:id="i-76721f0b4b29a8b0-5">
            <seg xml:id="i-a485c337b2197b50-0">
              Herr talman! Ja, det är viktiga satsningar. Men de är för små
              och de kommer för sent. Det är det som är problemet. Vi har själva
              suttit och hanterat en ekonomisk kris på 90-talet. En av de viktigaste
              åtgärderna då var att satsa på utbildning. Kunskapslyftet var
              en sådan satsning som var otroligt angelägen. Jag vet att din
              partiledare kallade Kunskapslyftet för någon Amsåtgärd trots att
              det gav så många människor möjlighet att välja en annan bana i
              livet. Det är just när det är kris man ska satsa på det här, för
              det är bättre att människor utbildar sig än att de går på socialbidrag
              och inte har någonting att göra.
            </seg>
            <seg xml:id="i-50f0da9f18b37dc1-0">
              Det första ni gjorde när ni kom till makten var att slakta komvux.
              Ni tog bort de statliga pengarna till den kommunala vuxenutbildningen.
              Det här hade behövt vara på plats i dag. Yrkesvux är helt rätt.
              Det hade vi med i vår motion redan för ett år sedan. Det är bra
              att ni följer detta. Men platserna räcker inte. Platserna räcker
              inte heller på den kvalificerade yrkesutbildningen.
            </seg>
            <seg xml:id="i-6900e9f073b515d4-0">
              Jag antar att Fredrik Malm har fått samma brev som vi inom den
              socialdemokratiska gruppen har fått från massor av branschorganisationer.
              De är oroliga för vad som händer med KY. Det är inte bara att
              säga att man inrättar en yrkeshögskola. Det är ett paraply, men
              det ska fyllas av utbildning. Organisationerna skriver att av
              de drygt 21 000 utbildningsplatserna 20082009 kommer bara ca 15
              000 att finnas kvar 20112012 om inte mer pengar skjuts till.
            </seg>
            <seg xml:id="i-2ae88fa2274bfd61-0">
              Fredrik Malm pratar om 1 000 platser. Det är inte vad som behövs.
              Även om det hade varit högkonjunktur hade det behövts fler platser,
              men nu är det extremt viktigt. Fredrik Malm pratar lite föraktfullt
              om att utbildningen då inte kommer att hålla kvaliteten. Det avgör
              väl vi med hur mycket pengar vi sätter av till den. Utbildning
              är viktigt.
            </seg>
          </u>
          <note type="speaker" xml:id="i-9ecc68b2a9e32fb1-0">
            Anf. 89 FREDRIK MALM (fp) replik:
          </note>
          <u who="unknown" xml:id="i-e2adc4709db3ff2f-11">
            <seg xml:id="i-dbd5189388f2dedb-0">
              Herr talman! Jag kan upplysa Marie Granlund om att det aldrig
              har varit så många platser i den kvalificerade yrkesutbildningen
              som nu. Man får mycket stora anslag från staten, och man är nöjd
              med att man har så pass många platser.
            </seg>
            <seg xml:id="i-a0078ad264044cd8-0">
              På det KY-forum där vi båda deltog för några veckor sedan var
              myndighetens företrädare också uppe och sade att det inte finns
              kapacitet att göra så mycket mer i nuläget.
            </seg>
            <seg xml:id="i-6310786156418595-0">
              Sedan kommer den nya yrkeshögskolan, och där kommer kvalitetssäkringen
              och mycket annat att bli starkare. Om man tror att man bara kan
              lägga till en nolla på siffrorna över hur många studenter eller
              elever man har blir världen mycket lättare. Men om man tror att
              det är viktigt att de elever som går yrkeshögskolan, lärlingsutbildningar
              och så vidare, får praktik, att det finns företag som är beredda
              att ta emot praktikanterna, att det ska finnas ett intresse från
              och en viktig roll för näringslivet att spela i hur utbildningarna
              planeras och läggs upp, vilka elever som antas, att de kan fungera
              i branschen, utvärdering och så vidare, om man vill att näringslivet
              och branschen ska spela en betydande roll inom ramen för yrkesutbildningarna,
              kan man inte bara öka platsantalet hur mycket som helst om man
              inte vet att de klarar att möta kapaciteten. Om detta görs i en
              lågkonjunktur enligt de volymer Socialdemokraterna föreslår tror
              jag att kvaliteten kommer att ta skada.
            </seg>
            <seg xml:id="i-b56b2ec319bf895b-0">
              I en lågkonjunktur blir företagen mindre benägna att ta emot
              praktikanter, praktikstudenter och så vidare, än vad de är i en
              högkonjunktur. Därför är det viktigt att vi balanserar detta genom
              att föra en ansvarsfull politik. Regeringen gör satsningar, men
              det ska inte vara förhastade satsningar, vilket Socialdemokraterna
              har föreslagit.
            </seg>
            <seg xml:id="i-4ffaae1a5b272001-0">
              Med Marie Granlunds politik hade Volvo redan varit uppköpt med
              pensionärernas pengar. Det hade varit ert resoluta tidiga agerande.
              Då tycker jag att Anders Borg, Fredrik Reinfeldt, Jan Björklund
              och de andra i regeringen är mer omdömesfulla, agerar mer långsiktigt
              och fattar välgrundade beslut.
            </seg>
          </u>
          <note type="speaker" xml:id="i-140ea4efa7c0e5e9-0">
            Anf. 90 GUNILLA TJERNBERG (kd):
          </note>
          <u who="gunilla_tjernberg_73f27e" xml:id="i-953e026b9c695fa2-0">
            <seg xml:id="i-64bb6d1904c90c15-0">
              Herr talman! I dag debatterar vi UbU1, utbildningsutskottets
              budgetbetänkande. Mina allianskamrater har på ett förtjänstfullt
              sätt lyft fram många viktiga områden i betänkandet. Jag vill bara
              instämma i allt vad mina allianskamrater har sagt.
            </seg>
            <seg xml:id="i-aca6e15660b8d5ec-0">
              Det är ganska häpnadsväckande att Socialdemokraternas talesperson
              i dag, Marie Granlund, inte vill debattera skolfrågor, utbildningspolitik,
              budget. Hon vill inte debattera de satsningar som alliansregeringen
              gör. Jag kanske ändå måste tvingas konstatera att skälet är att
              när alliansregeringen fick väljarnas förtroende 2006, när skolpolitiken
              helt hade havererat, fanns ett ointresse för frågan. I dag tvingas
              jag konstatera att Socialdemokraterna inte är tillräckligt intresserade
              av utbildningsfrågorna. Dagens debatt gör att jag fortfarande
              ställer frågan. Marie Granlund väljer hela tiden att inte diskutera
              utbildningsfrågorna. Det gäller allt det som sker inom skolan,
              från förskolan och upp till vuxenvärldens behov av yrkesutbildning,
              högskola, forskning och universitet.
            </seg>
            <seg xml:id="i-33e3aadf42ddc4f2-0">
              Herr talman! Jag måste, som siste talare i debatten, få understryka
              detta.
            </seg>
            <seg xml:id="i-dbc429a06fb1cccb-0">
              Det är oerhört tydligt att oppositionens politik klart avviker
              från alliansregeringens politik. De partier, Socialdemokraterna,
              Miljöpartiet och Vänsterpartiet, som tidigare har varit regeringsbärande
              vill alltså ha mer av det som inte har fungerat. Oppositionen
              har inte kommit med några egna förslag på hur man vill hjälpa
              och stödja de elever som i dag inte klarar att gå ut grundskolan
              eller gymnasiet med tillräckligt goda kunskaper som de har rätt
              till när de senare ska ut i livet.
            </seg>
            <seg xml:id="i-1c5249f3b1548aa6-0">
              Många har tidigare varit inne på Timssrapporten. Den visar tydligt
              att något har gått fel. Målet måste vara för alla oss som har
              ansvar för utbildningsfrågorna att ta fram en politik med grundläggande
              kunskaper där man ser elevernas olika förutsättningar, men vi
              måste också skapa en varm och positiv lärande miljö både i och
              utanför klassrummet. Det är kanske därför den svenska skolan inte
              ligger i topp i dag när det gäller kunskapskraven.
            </seg>
            <seg xml:id="i-1e58e2379778e7b6-0">
              Vi vet, herr talman, att det finns lärare som gör ett fantastiskt
              arbete. Det finns nyfikna barn som måste gå till skolan. Det finns
              en skollag som talar om vad de har rätt till. Men vi måste våga
              fokusera på det som inte fungerar i skolan och där sätta in krafter
              och politiska muskler men också avsätta medel till detta.
            </seg>
            <seg xml:id="i-8db7bfca215a950e-0">
              Vi kristdemokrater vill ha en skola där ingen hålls tillbaka
              eller lämnas efter, en utbildning som ser den enskilde och den
              enskildes rätt att få de kunskaper som man bör få bära med sig
              resten av livet. Vi anser att det regeringen gör nu är bra, till
              exempel läsa-skriva-räkna-satsningen, nationellt prov i svenska
              i årskurs 3 och stödinsatser så att ingen ska lämnas efter. Det
              ska vara tidigare betyg, ny lärarutbildning, rektorsutbildning
              och så vidare. Listan kan göras lång. Mina allianskamrater har
              på ett bra sätt utvecklat dessa frågor.
            </seg>
            <seg xml:id="i-9147fbdc1e1c17b8-0">
              Herr talman! Jag roade mig före debatten med att titta på den
              socialdemokratiska budgetpropositionen för 2006, valåret. Här
              kan vi se att anslagen mellan 2004 och 2008 ökar med ca 2 miljarder
              kronor, från strax över 40 miljarder på ett utfall för 2004 till
              ett beräknat utfall på 42 miljarder kronor. Det kan tyckas kraftfullt
              agerat av den förra socialdemokratiska regeringen. Men om vi tittar
              i den nu aktuella budgetpropositionen, som vi debatterar i dag,
              där alliansregeringen har lagt fram ett förslag till Sveriges
              riksdag, beräknas en satsning på 45 miljarder kronor på hela utbildningsområdet
              för 2008.
            </seg>
            <seg xml:id="i-40eddb1d8ec888c2-0">
              Allians för Sverige står för en utbildningspolitik där man har
              lyckats höja den förra regeringens ambitioner med ytterligare
              3 miljarder. Vad är Socialdemokraternas svar på detta? Om jag
              ska lyssna på dagens debatt handlar det om att man satsar i opposition
              men inte i regeringsställning.
            </seg>
            <seg xml:id="i-0e20adaa081e2c4a-0">
              Pengarna är inte allt, herr talman. Så kan det vara, men de är
              oerhört viktiga. Det är fråga om en viljeinriktning och att visa
              vad man prioriterar. Det är en tydlig ambition. Den tydliga ambitionen
              visar vi kristdemokrater tillsammans med våra kamrater i alliansregeringen.
            </seg>
            <seg xml:id="i-fed08042c3add2e2-0">
              Jag vill också lyfta fram Lärarlyftet för förskolan, grundskolan
              och gymnasiet. Det är en satsning som saknar motstycke i svensk
              historia. Vi vet att det pedagogiska ledarskapet är oerhört centralt
              för skolans framgång. Vi behöver fler lärare med varmt hjärta
              och pedagogisk kompetens som ser till att våra barn och unga får
              de kunskaper de har rätt till. Här vet vi också att myndighetsstrukturen
              är oerhört viktig med ett trimmat skolverk och en trimmad skolinspektion
              som klarar av sina viktiga uppdrag.
            </seg>
            <seg xml:id="i-4d1762c818e741a0-0">
              Herr talman! Alliansregeringen gör satsningar från det enskilda
              barnet i förskolan och hela vägen upp till vuxenlivet. Vad satsar
              då den samlade oppositionen? Det första man kan konstatera är
              att det inte finns någon samlad opposition. Delar av oppositionen
              har i dag uttryckt en hel del frustration över att vi, alliansregeringens
              företrädare i riksdagen, fokuserar på att vi vill ha ett svar
              från en samlad opposition. Men det är väl självklart att vi frågar
              efter en samlad politik. Hela oppositionen vet att det är ett
              krav att gå hem och göra den läxan. Så fungerar det. Vi vill veta
              vad ni tycker. I dag har vi inte fått något svar alls.
            </seg>
            <seg xml:id="i-d7133abd61fc85f5-0">
              Ni tragglade er igenom de tolv åren med budgetmanglingar, och
              i dag står ni för helt olika budskap. Vänsterpartiet har en intressant
              retorik. Man säger vad man vill göra, men när vi tittar på siffrorna
              ser det helt annorlunda ut. Vänsterpartiet tar alltså bort pengar
              till myndigheterna för kvalitetsuppföljningar. Pengar som ska
              gå till kvalitetsuppföljningar tar Vänsterpartiet bort.
            </seg>
            <seg xml:id="i-58a9dd9e528e2b9d-0">
              Man tar bort allt stöd till basfärdigheter, trots att vi tillsammans
              i utskottet har fått ta del av Timssrapporten, som verkligen pekar
              på vilken ödesdiger politik Vänsterpartiet står för. Feministiskt
              självförsvar och gratis frukost är Vänsterpartiets satsningar.
            </seg>
            <seg xml:id="i-4183592e831f41d4-0">
              Kommer även Miljöpartiet att prioritera de här två frågorna i
              sin framtida utbildningspolitik?
            </seg>
            <seg xml:id="i-beeaafab0f5eea90-0">
              Socialdemokraterna accepterar i ökande takt alliansregeringens
              utbildningspolitik. Jag välkomnar det och tycker att det är bra.
            </seg>
            <seg xml:id="i-3eeb01f00760d18b-0">
              Om vi jämför höstens budgetmotion från Socialdemokraterna med
              vårens kan vi se flera förändringar. Socialdemokraterna lägger
              inte längre separata pengar på utökade platser i gymnasial lärlingsutbildning.
              Man är alltså nöjd med regeringens politik. Man säger ja till
              fortbildning av lärare och förskollärare, och man säger också
              muntligt att man är för betyg tidigare.
            </seg>
            <seg xml:id="i-b2fb36c84474ed86-0">
              Herr talman! Alliansregeringens vallöfte att ge våra barn och
              unga en helt ny möjlighet genom att ta tag i utbildningsfrågorna
              från grunden, att gå igenom område för område, att prioritera
              i budget och skollag allt det gör vi, det som vänsterkartellen
              inte mäktade med.
            </seg>
            <seg xml:id="i-11401d8452eb00b2-0">
              Jag kan förstå och föreställa mig att det ibland måste kännas
              frustrerande att tvingas konstatera denna oförmåga. Vi är många
              som ställer oss frågan hur en vänsterinriktad utbildningspolitik
              kommer att se ut framöver, och något svar har den här debatten
              tyvärr inte levererat.
            </seg>
            <seg xml:id="i-a2a3dcc95e5bd53a-0">
              Avslutningsvis, herr talman, kommer Kristdemokraterna med sina
              kamrater i alliansregeringen att fortsätta arbetet med att skapa
              förutsättningar för våra barn och våra unga att få de kunskaper
              de har rätt till hela vägen för att sedan kunna gå rustade ut
              i livet och möta de utmaningar som där väntar.
            </seg>
          </u>
          <note xml:id="i-482966c0597257c6-0">
            Jag yrkar bifall till förslaget i betänkandet i dess helhet.
          </note>
          <note xml:id="i-7dd6fc3ea03e229a-0">
            Överläggningen var härmed avslutad.
          </note>
          <note xml:id="i-bd5872c37648b72d-0">
            5 § Arbetsmarknad och arbetsliv
          </note>
          <note xml:id="i-bfa80cc2c8256088-1">
            Föredrogs
          </note>
          <note type="speaker" xml:id="i-c0bfc405fa127a93-0">
            Anf. 91 BERIT HÖGMAN (s):
          </note>
          <u who="berit_hogman_c9949e" xml:id="i-67a8e857cabd2b3d-0">
            <seg xml:id="i-02fb2ed590080f43-0">
              Herr talman! Det är mörkt i Sverige. Det är finanskris, och det
              är den näst största jobbkrisen sedan andra världskriget, än så
              länge. De som är unga i dag har aldrig upplevt det vi nu upplever
              i form av massvarsel och uppsägningar. Det är oroligt i Sverige.
            </seg>
            <seg xml:id="i-d2a8a58b5edd5c69-0">
              Erik, David och de andra hantverkarna som bygger en radhuslänga
              intill vår frågar mig: Varför gör inte regeringen någonting för
              att stimulera byggandet? Vad ska vi ta oss till efter jul?
            </seg>
            <seg xml:id="i-fee62be20172bb0b-0">
              I förra veckan fick 450 av 500 varslade på Volvo Lastvagnar i
              Arvika beskedet att nu är det slut. Många är unga. Många har nyss
              bildat familj och köpt hus. Roger är en av dem som blir av med
              jobbet hos en av Volvos underleverantörer i samma stad. Han är
              inte med i a-kassan. Han hoppas på ett tillfälligt jobb i Norge.
              Men nu strömmar Norgearbetarna också hem.
            </seg>
            <seg xml:id="i-0cb0341135cb8fe2-0">
              Det är mörkt i Värmland, men långt ifrån mörkast. Nu har mörkaste
              Småland fått en helt annan innebörd. Dagsnoteringen i dag är kanske
              400 varslade på Green Cargo, och det kommer att slå hårt exempelvis
              mot Örebro län.
            </seg>
            <seg xml:id="i-963e2880cd770a9d-0">
              Hemma vid vårt köksbord samlas ofta ungdomar. Alla talar nu om
              mörkret på arbetsmarknaden, den oro och den vilsenhet de känner
              inför framtiden. Vad är det som är värt att satsa på? Det som
              kändes som ett stensäkert jobb i maj finns inte längre.
            </seg>
            <seg xml:id="i-aa636e74f1f8d063-0">
              När till och med butiksbiträdet i stadens lilla modebutik tar
              mig åt sidan bakom ett klädställ och uttrycker sin oro över bristande
              kundtillströmning och det faktum att hennes arbetskamrater ställs
              på bar backe om de tvingas sluta därför att de inte får någon
              a-kassa som det går att leva på, ja, då är jobbkrisen i nästan
              varje människas medvetande.
            </seg>
            <seg xml:id="i-c499b1202f896af4-0">
              Det är väl regeringen och dess kolleger i riksdagen som har haft
              svårast att ta till sig det budskap som vi från Socialdemokraterna
              lämnade tidigt i höst redan i samband med höstbudgeten: Vi måste
              förbereda Sverige för en lågkonjunktur. Nej, det är bara varsel,
              försökte arbetsmarknadsminister Littorin och hans megafoner i
              riksdagen säga. Varsel är rakt inte detsamma som arbetslöshet.
            </seg>
            <seg xml:id="i-eac4083fed81a343-0">
              450 av 500 varslade bara i lilla Arvika, och så kan vi lägga
              till Olofström, Umeå, Trollhättan och Eskilstuna. På Torslanda
              fick 1 500 gå hem förra veckan med julhälsningen: Ni behöver inte
              komma tillbaka. Vecka för vecka är det 5 000 personer i snitt
              i två månaders tid.
            </seg>
            <seg xml:id="i-04d9df6911a986d0-0">
              Det är inte bara varsel. Inom exempelvis skogs- och träindustrin,
              en bransch som nästa år beräknar ha 20 procents arbetslöshet,
              märks inte varslen. Jobben tar bara slut. Människor får gå hem.
              Redan märks arbetslösheten i servicesektorn och i tjänstesektorn
              hos såväl välutbildad arbetskraft som andra som går rakt ut i
              arbetslöshet när konkursen i småföretagen hos underleverantörerna
              är ett faktum.
            </seg>
            <seg xml:id="i-f06eafa0b7bfdd1b-0">
              Vi varnade tidigt för vad som skulle ske. Vi skrev i höstens
              budgetmotion om det ekonomiska ramverk som vi socialdemokrater
              tog ansvar för efter 90-talskrisen, även då med en gigantisk arbetslöshet,
              även då med en borgerlig regering. Vi har haft tio år med reallöneökning,
              låg inflation, hög tillväxt och stora investeringar i människors
              vilja att lära om och lära nytt.
            </seg>
            <seg xml:id="i-bb30f9f6491c40e0-0">
              Vi skrev också i motionen:
            </seg>
            <seg xml:id="i-2473cfadfa1d79c3-0">
              Men nu när ekonomin kraftigt mattas av räcker det inte med att
              luta sig mot tidigare vunna framgångar. Det behövs investeringar
              för att dra nytta av Sveriges styrkor och skapa ökad trygghet
              för att pressa tillbaka pessimism, växande arbetslöshet och sjunkande
              tillväxt. Möjligheter för Sverige riskerar att gå förlorade.
            </seg>
            <seg xml:id="i-8fc0a291a047a9c8-0">
              Men ej heller då märkte vi någon regering som lyssnade. I stället
              hörde vi mantrat om de nya jobben som hade skapats, att marknaden
              ska sköta sitt och att samhället och politiken inte ska lägga
              sig i.
            </seg>
            <seg xml:id="i-afa0ebacc8fa6dfd-0">
              Larmrapporterna kom på rad. En halv miljon människor står utan
              a-kassa. Var tredje person som är anmäld hos Arbetsförmedlingen
              saknar arbetslöshetsförsäkring. Hälften av ungdomarna gör det.
              Men regeringen och utskottsmajoriteten sitter lugnt och säger:
              Låt oss vänta det är nog inte så farligt. Regeringen vägrade att
              se att den politik man gick till val på över huvud taget inte
              fungerar.
            </seg>
            <seg xml:id="i-edaa603b789ec7eb-0">
              Klyftorna ökar, och otryggheten ökar. Ingenting leder framåt.
              Det blir återvändsgränder för Erik och väldigt många tusen andra
              människor i vårt land.
            </seg>
            <seg xml:id="i-e3198348e3301622-0">
              Arbetsförmedlingen uttryckte oro. Svenskt Näringsliv kom med
              förslag. Företagarna kom med förslag till åtgärder. Fackliga organisationer
              knackade på. Statsministern gav sig inte tid att lyssna på vad
              LO:s ordförande hade att säga om det som nu är verklighet. Hon
              framförde det i stället ute på Mynttorget den 18 november.
            </seg>
            <seg xml:id="i-d6734e54c6f5492c-0">
              Regeringen tillsatte samordningsmän ett dussin hantverkare utan
              verktyg. Nu vet vi vad samordningsmännens önskelista inför jul
              innehåller.
            </seg>
            <seg xml:id="i-567ee63c03197d4b-0">
              Såväl landshövdingar som politiskt tillsatta företrädare har
              mycket konkreta förslag till åtgärder. Men de viktigaste kraven
              i det som skulle leda framåt till nya jobb förbigås av regeringen
              med tystnad.
            </seg>
            <seg xml:id="i-163db26733586631-0">
              Det råder ingen tvekan om att försörjning under utbildning är
              en oerhört viktig olöst pusselbit liksom antalet KY-platser eller
              andra utbildningsplatser. Här är regeringsinitiativen en fingertutt
              jämfört med vad de borde vara.
            </seg>
            <seg xml:id="i-10d0a8c67789c2e7-0">
              Köpkraften borde stimuleras. Men regeringens svar är ökade orättvisor,
              ökade klyftor och mer åt den som redan har. Medan jag får en skattelättnad
              på en tusenlapp får den arbetslöse ingenting och till och med
              mindre än tidigare.
            </seg>
            <seg xml:id="i-e8605df0e82ebbf7-0">
              Ett ROT-avdrag har visserligen införts och bakats ihop med ett
              pigavdrag och ger en oerhört generös skattelättnad för dem som
              redan har, för dem som äger sin bostad och har förmåga och möjlighet
              att köpa sina tjänster. Men för dem som bor i miljonprogramområden,
              i hyresrätter, lyser förslagen med sin frånvaro, såväl på nationell
              nivå som på individnivå.
            </seg>
            <seg xml:id="i-fa159cbf9c6b82cc-0">
              Nu har regeringen kommit med sin egen prognos som visar på 150
              000 färre jobb. Regeringens tal om den politik som har gett 180
              000 nya jobb tycks i slutändan bli ett nollsummespel. Det är ingenting
              annat än en konsekvens av regeringens oförmåga att hantera den
              situation som vi nu har hamnat i.
            </seg>
            <seg xml:id="i-2ba6d907a7a14f89-0">
              Så kom det till slut ett krispaket. Paket och paket låt oss kalla
              det för en liten försändelse som ingen egentligen var nöjd med.
              Vad denna försändelse egentligen innehåller är i realiteten höljt
              i dunkel. Kanske klarnar det något i morgon när regleringsbrevet
              blir känt. Men kanske ni borgerliga ledamöter redan i dag kan
              berätta vad praktisk kompetensutveckling är? Och kanske ni redan
              i dag kan ge landets utbildningsanordnare besked om hur det blir
              med fler platser i kvalificerad yrkesutbildning och hur det blir
              med försörjningen för dem som både kan och vill starta en utbildning
              redan i morgon eller nästa vecka.
            </seg>
            <seg xml:id="i-f28124da716d8d16-0">
              I kommuner och landsting finns 155 000 tillfälliga anställningar.
              I Sverige finns en miljon deltidsarbetande. 220 000 jobb har högst
              19 timmar i veckan. Ta möjligheten här i dag och berätta hur er
              jobblinje är förenlig med det faktum att många deltidsarbetande
              nu måste säga upp sig för att klara sin ekonomiska situation.
              Tala om hur a-kasseregelverket har bidragit till fler jobb i dagens
              Sverige.
            </seg>
            <seg xml:id="i-260ceb339b6a418d-0">
              Inom kort införs också tredje steget i jobb- och utvecklingsgarantin.
              Även hur detta ska fungera är en väl förborgad hemlighet. Runt
              om i landet börjar arbetsförmedlingar ta kontakt med kommunerna.
              Nu börjar kommunerna bli intressanta igen. Det verkar som om det
              kommer att bli kommunernas ansvar att ta hand om regeringens misslyckade
              politik.
            </seg>
            <seg xml:id="i-78adf3ca2ccd034a-0">
              Vilka resurser har Arbetsförmedlingen att ställa upp med nu när
              kommunerna ska ta ansvar för en arbets- och utbildningslinje som
              regeringen har abdikerat från? Har Arbetsförmedlingen resurser
              till tredje steget i jobb- och utvecklingsgarantin? Varje månad
              ska 2 500 människor ut i arbete. Var finns dessa resurser? Detta
              handlar om människor som inte ska behöva råka ut för fler misslyckanden.
              De behöver ett arbete, och de behöver en utbildning.
            </seg>
            <seg xml:id="i-28a664c27d0cf05e-0">
              Det finns frågetecken när det gäller de arbetsmarknadspolitiska
              programmen. Vad räcker de till? Nästa år finns det 3 000 fler
              platser i program, men arbetslösheten beräknas stiga med ungefär
              60 000. År 2010 finns det 7 000 fler platser i program, medan
              arbetslösheten stiger med 55 000. 3 miljarder till coacher. Mot
              vad ska de coacha? Det finns många frågor som kräver svar.
            </seg>
            <seg xml:id="i-285ebee5f7567b59-0">
              Vi socialdemokrater har lagt fram en mängd förslag under hösten
              som hade inneburit att tusentals människor hade känt större framtidstro
              än vad som är fallet i dag. Vi är övertygade om att människor
              både kan och vill arbeta och utbilda sig. Vi har lagt fram förslagen,
              och flexibiliteten i dem är stor. Vad tänker riksdagsmajoriteten
              göra?
            </seg>
            <seg xml:id="i-9aafd1b8e9756365-0">
              Vad finns det egentligen för värde i att en ung människa ska
              gå arbetslös i över ett halvår innan han eller hon erbjuds utbildning,
              praktikplats eller anställning? Vilken signal ger det till en
              ung människa?
            </seg>
            <seg xml:id="i-d8f8716e98deeb2c-0">
              Vi har lagt fram förslag om första-jobbet-avdrag, traineeprogram,
              jobbutbildning, yrkesplatser, komvux, KY, högskola, karriärcoachning
              och praktik. Det är en rad konkreta åtgärder som det hade varit
              enkelt för den borgerliga majoriteten att anta.
            </seg>
            <seg xml:id="i-0dc76fb8c134f143-0">
              Herr talman! Det är mörkt i Sverige. Politikens uppgift är att
              ge människor framtidstro, att se varje människa och varje människas
              möjlighet att utvecklas, att utbilda sig, att arbeta och att bidra
              till det gemensamma i vårt samhälle.
            </seg>
            <seg xml:id="i-a898c6ffe2073a2b-0">
              Vi ser att den borgerliga regeringen har misslyckats totalt med
              att bedriva en politik som stöder den jobblinje som man själv
              har sagt sig värna om.
            </seg>
            <seg xml:id="i-69787f94dabfeb21-0">
              Dagens betänkande är ännu ett bevis på att den borgerliga majoriteten
              i riksdagens arbetsmarknadsutskott väljer att blunda för den verklighet
              som vi befinner oss i.
            </seg>
            <seg xml:id="i-1525deaed9f9a702-0">
              Människor runt om i landet behöver framtidstro. De behöver lugnande
              besked, och de behöver broar till framtiden. Då vänder regeringen
              och utskottets borgerliga majoritet dessa människor ryggen. Det
              är ansvarslöst, det är orättvist, och det skapar oro och otrygghet
              raka motsatsen till det som alla arbetslösa, som Erik, David och
              de andra, behöver för framtiden.
            </seg>
            <seg xml:id="i-8241bca2ef785c38-0">
              Herr talman! Vi socialdemokrater står naturligtvis bakom alla
              våra reservationer, men för tids vinnande yrkar jag bifall till
              reservationerna 1, 13 och 18.
            </seg>
          </u>
          <note type="speaker" xml:id="i-02404fc3187cbdd5-0">
            Anf. 92 JOSEFIN BRINK (v):
          </note>
          <u who="josefin_brink_fef83c" xml:id="i-7f9c4df10f6785e7-0">
            <seg xml:id="i-44d49227b8d42098-0">
              Herr talman! Det budgetförslag som vi debatterar i dag är i stora
              delar redan inaktuellt. Det har till och med finansministern själv
              sagt. Både regeringens förslag och de motförslag som vi i oppositionen
              har lagt fram blir snabbt vecka för vecka alltmer otillräckliga
              för att möta den galopperande utveckling med varsel och uppsägningar
              som vi ser.
            </seg>
            <seg xml:id="i-d64c1d410e4214b5-0">
              Det är därför inte beräkningar och siffror som står i centrum
              för dagens debatt. De kommer nog dessvärre att behöva förändras
              många gånger om under det kommande året. Men skillnaden i inriktning
              på politiken och i synen på arbetslöshetens orsaker och samhällets
              skyldigheter mot dem som drabbas av den är minst lika tydliga
              i dag som när vi fick regeringens budgetförslag på vårt bord.
            </seg>
            <seg xml:id="i-c7898a7e8f353836-0">
              Det som var en otillräcklig och missriktad arbetsmarknadspolitik
              i september är i dag en tickande bomb efter en höst med rekordstora
              varsel som bara fortsätter. Det som var en osolidarisk och destruktiv
              utformning av arbetslöshetsförsäkringen är i dag ett akut hot
              mot enskilda människors tillvaro och mot hela samhällsekonomin.
              Den populistiska skattesänkningspolitik som i högkonjunkturen
              framställdes som en evig vinnvinn-affär kommer nu att brisera
              i en otrygghetschock där de ökande klyftorna kommer att bli påtaglig
              verklighet för sjuka, för arbetslösa och för alla som har behov
              av den gemensamma välfärden.
            </seg>
            <seg xml:id="i-655f3cb8d1327c40-0">
              Det är nu när vi drabbas av en kris med hög arbetslöshet som
              konturerna av högerns orättvisa samhälle kommer att bli skarpa.
              Det är nu priset för omfördelningen, från gemensam trygghet och
              välfärd till ökad privatkonsumtion för de redan privilegierade,
              kommer att få betalas.
            </seg>
            <seg xml:id="i-38511e6598b7a34f-0">
              Herr talman! De starka statsfinanserna nu framhålls ofta som
              en stor fördel för Sverige jämfört med situationen inför 1990-talskrisen.
              Det stämmer förstås. Men vad ska vi ha de starka finanserna till
              om regeringen sitter där och är dumsnål och vägrar att göra de
              satsningar och investeringar som krävs för att rädda jobben?
            </seg>
            <seg xml:id="i-35de06f007402fef-0">
              Det är dessutom så, vilket Handelsanställdas förbund påpekar
              i det förslag till krispaket som de i morse presenterade, att
              vi i dag har två stora nackdelar jämfört med hur det var i samband
              med 1990-talskrisen.
            </seg>
            <seg xml:id="i-f72a219ecdef5f22-0">
              För det första: I början av 1990-talet låg arbetslösheten på
              ungefär 1 ½ procent. I dag ligger arbetslösheten på över 6 procent,
              alltså redan innan varslen har börjat träda i kraft.
            </seg>
            <seg xml:id="i-d5c0d90671b2f793-0">
              För det andra: Regeringen har saboterat arbetslöshetsförsäkringen
              så till den grad att en halv miljon färre nu omfattas av försäkringen
              detta samtidigt som knappt 40 procent av de försäkrade får ut
              80 procent av sin tidigare lön.
            </seg>
            <seg xml:id="i-fa61d328618ebd50-0">
              Man kan också lägga till att antalet otrygga anställningar dramatiskt
              har ökat sedan 1990-talet, vilket betyder att framför allt ungdomar
              nu förlorar sina jobb utan att det ens märks i varselstatistiken.
            </seg>
            <seg xml:id="i-cdf90d670f4c6f41-0">
              Den globala finanskraschen kan vi naturligtvis inte i särskilt
              hög grad påverka här hemma. Men vi kan faktiskt göra en hel del
              när det gäller effekterna för vanliga människor och för det samhälle
              som vi lever i.
            </seg>
            <seg xml:id="i-5d97be1cebfff701-0">
              Först och främst måste Arbetsförmedlingen självklart få mer resurser
              och bättre verktyg för att kunna erbjuda alla som nu drabbas av
              arbetslöshet rätt slags hjälp. Jag kan konstatera att vi i den
              röd-gröna oppositionen har ett väldigt starkt stöd från ekonomer,
              forskare och fackliga organisationer när vi framhåller utbildning
              som den kanske allra viktigaste insatsen.
            </seg>
            <seg xml:id="i-65d741b649e86d20-0">
              Arbetsmarknadsutbildningar riktade mot bristyrken, specialiserade
              jobb inom industrin och annat som kommer att efterfrågas när konjunkturen
              vänder är en god investering både för individen och för samhället.
              Möjligheten att fortbilda sig som ett alternativ till att bli
              uppsagd är en annan investering.
            </seg>
            <seg xml:id="i-f967cbbd92e78a47-0">
              Vi har föreslagit ett stöd till de anställda i industrin som
              beviljas tjänstledighet för fortbildning. Vi har också föreslagit
              ett kunskapslyft för unga som saknar gymnasiekompetens eftersom
              de löper den största risken att aldrig komma in på arbetsmarknaden
              med mindre än att de får ökade kunskaper. Vidare har vi föreslagit
              fler platser i KY, på komvux och i högskolan.
            </seg>
            <seg xml:id="i-c8241d1486635fc6-0">
              Vänsterpartiet har också föreslagit en utbildningssatsning för
              de anställda i äldreomsorgen, något som samtidigt ger arbetslösa
              en möjlighet att under den tiden få utbildningsvikariat.
            </seg>
            <seg xml:id="i-df5cea4363a48ae9-0">
              I stället för den uppsjö av sänkningar av arbetsgivaravgifter,
              som såväl av Riksrevisionen som av regeringens egen favoritekonom
              Lars Calmfors dömts ut som dyra och i stort sett fullkomligt ineffektiva
              för att skapa jobb, vill vi ge anställningsstöd riktade till dem
              som verkligen behöver dessa för att få en chans till jobb.
            </seg>
            <seg xml:id="i-e38cc1a9cd4d56a8-0">
              Den dystra sanningen är ju att när arbetslösheten stiger hamnar
              de som aldrig fick chansen att få jobb under högkonjunkturen ännu
              längre bak i kön. Inte minst gäller det människor med olika slags
              funktionshinder. Min kollega Torbjörn Björlund kommer senare här
              i debatten att prata mer om det.
            </seg>
            <seg xml:id="i-0166349bae191836-0">
              Sammantaget vill vi satsa på arbetsmarknadspolitiska insatser
              som är sådana att människor rustas för att bättre kunna hävda
              sig på arbetsmarknaden, både på kort sikt och på lite längre sikt
              när konjunkturen vänder. Det är vad en klok regering, som inte
              bitit sig fast i vanföreställningen att arbetslöshet beror på
              en bristande vilja att jobba, också borde göra.
            </seg>
            <seg xml:id="i-cb99aadf0e746875-0">
              Herr talman! I dagens betänkande skriver den borgerliga majoriteten
              att det ännu är för tidigt att bedöma de samlade effekterna av
              förändringarna i arbetslöshetsförsäkringen. För en gångs skull
              är jag helt och hållet benägen att hålla med.
            </seg>
            <seg xml:id="i-3fab4026a962f1ac-0">
              Jag tror tyvärr att vi ännu inte fullt ut kan fatta vilka förödande
              konsekvenser som sabotaget mot a-kassan kommer att få. Det vi
              redan nu vet är tillräckligt för att kalla regeringens a-kassepolitik
              för en katastrof. 500 000 färre är nu medlemmar i försäkringen
              än år 2006. Det är inte alls, som majoriteten påstår i betänkandet,
              mest äldre och andra som inte riskerar arbetslöshet som har lämnat
              försäkringen.
            </seg>
            <seg xml:id="i-96b73d2951045747-0">
              A-kassornas samorganisation har inför arbetsmarknadsutskottet
              i en färsk rapport visat att en majoritet av dem som lämnat försäkringen
              är i åldern 1554 år, alltså människor som är precis i början av
              eller mitt uppe i sitt yrkesliv som inte längre har någon försäkring.
            </seg>
            <seg xml:id="i-9663c7b0994e1b4d-0">
              Arbetsförmedlingen, som också helt nyligen besökt oss i utskottet,
              berättade häromveckan att redan nu, innan varslen har börjat träda
              i kraft, står var tredje arbetslös helt utan ersättning från a-kassan.
              Det är en dubbelt så stor andel som år 2006 innan regeringen påbörjade
              sabotaget mot arbetslöshetsförsäkringen.
            </seg>
            <seg xml:id="i-73693c50f3a1c934-0">
              Dessutom kommer åtskilliga av dem som är medlemmar i a-kassan
              att upptäcka att de inte klarar av det nya hårda arbetsvillkoret
              och att de går miste om hela, eller stora delar av, sin ersättning.
              Det kommer framför allt att vara kvinnor med redan låga inkomster,
              av vilka många har jobbat deltid. Det kommer också att vara ungdomar,
              av vilka många haft kortvariga anställningar som gör att de inte
              klarar av att tjäna ihop till arbetsvillkoret.
            </seg>
            <seg xml:id="i-4ff0f44d434c8650-0">
              Av dem som ändå kvalificerar sig för full ersättning kommer endast
              var fjärde att få ut 80 procent av sin tidigare lön eftersom taket
              i försäkringen är så lågt. Det betyder att en genomsnittlig Volvoanställd
              som förlorar jobbet kommer att få sin inkomst i stort sett halverad
              om han eller hon blir arbetslös.
            </seg>
            <seg xml:id="i-5d1ac23f25ca2b34-0">
              Arbetsmarknadsministern har käckt hänvisat till att de flesta
              löntagare har en tilläggsförsäkring som kommer att täcka upp den
              här urholkningen av a-kassan. Men inte heller det stämmer.
            </seg>
            <seg xml:id="i-2c2c40e4761bd163-0">
              TCO har i en färsk rapport visat att det i praktiken är mindre
              än 40 procent av alla yrkesverksamma som har tillgång till en
              tilläggsförsäkring. För de arbetare som i dagsläget är allra värst
              drabbade av varsel, nämligen metallarbetare, har det inte varit
              möjligt att teckna en tilläggsförsäkring eftersom det skulle bli
              alldeles för dyrt. Det är så den privata försäkringsmarknaden
              fungerar. Den som har största behovet av försäkringsskydd är den
              som har svårast att få tillgång till det eftersom premien blir
              alldeles för hög.
            </seg>
            <seg xml:id="i-66941b2cef02d6b7-0">
              Det är just denna osolidariska eller, ska jag kanske säga, marknadsmässiga
              modell som regeringen haft för ögonen när den har utformat det
              nya a-kassesystemet. Ju högre arbetslöshet i en kassa, desto högre
              avgift för medlemmarna.
            </seg>
            <seg xml:id="i-4e4bb32c11ad3009-0">
              Det är viktigt att kostnaderna för arbetslösheten blir tydligare
              och mer synliga, som majoriteten skriver i betänkandet. Ja, är
              det någonting jag kan lova så är det att de kostnaderna kommer
              att bli väldigt tydliga och synliga i många svenska hem under
              det år som kommer. Men det är kanske inte riktigt så utskottsmajoriteten
              menar.
            </seg>
            <seg xml:id="i-69f054be96ad55f8-0">
              Regeringen är nu inte helt omedveten om att höjningen av a-kasseavgiften
              på uppemot 200300 procent kanske ändå haft viss betydelse för
              att så många har valt att gå ur försäkringen. Man aviserar därför
              en avgiftssänkning med 50 kronor nästa år som lite plåster på
              såren. Men eftersom systemet är utformat så att avgiften automatiskt
              stiger när arbetslösheten stiger kommer den där 50-lappen inte
              att räcka särskilt långt.
            </seg>
            <seg xml:id="i-7cf58e7db50d90a2-0">
              Även här har TCO gjort en uträkning som visar att om arbetslösheten
              stiger i enlighet med regeringens egen prognos kommer avgiften
              till a-kassan, inklusive 50-lappen, i själva verket att höjas
              för nästan hälften av kassornas medlemmar.
            </seg>
            <seg xml:id="i-89496f709b19a0af-0">
              Om arbetslösheten däremot stiger till de nivåer som Arbetsförmedlingen
              spår kommer hela 63 procent av kassamedlemmarna att få avgiften
              höjd med minst 30 kronor i månaden.
            </seg>
            <seg xml:id="i-e8bc179424468e13-0">
              Herr talman! Schackrandet med arbetslöshetsförsäkringen måste
              få ett slut. Hotet om att bli arbetslös är alltid för alla en
              källa till oro och ångest. När det hotet dessutom är förknippat
              med akut ekonomisk nöd växer oron och ångesten ännu mer. Jag har
              träffat många människor som nu oroar sig för om de kommer att
              kunna bo kvar i sina hem, om de kan ha kvar bilen, om barnen kan
              vara kvar i idrottsklubben eller vad man annars ska spara in på.
            </seg>
            <seg xml:id="i-cbc83100bb252c12-0">
              Den samlade effekten av all denna oro och den kraftiga inkomstsänkning
              som kommer att drabba allt fler innebär i sig en risk för ytterligare
              fördjupad kris och ännu fler uppsägningar.
            </seg>
            <seg xml:id="i-768e51bac93590cb-0">
              I dag är det industrin och byggsektorn som varslar mest. Men
              vad händer med handeln, restaurangbranschen, taxinäringen och
              annan tjänstesektor när privatkonsumtionen bromsar in? Vad händer
              med barnomsorgen, sjukvården och äldreomsorgen när kommunernas
              skatteintäkter börjar sjunka samtidigt som kostnaderna för försörjningsstöd
              ökar?
            </seg>
            <seg xml:id="i-0bed84b6fc4a9006-0">
              Varningssignalerna ljuder redan. Timvikarier, behovsanställda
              och andra med otrygga anställningar har redan börjat få gå i både
              privat och offentlig sektor. Sveriges Kommuner och Landsting kallar
              det för tysta varsel.
            </seg>
            <seg xml:id="i-98d49c64bab4c97b-0">
              En generös arbetslöshetsförsäkring är både en trygghet för den
              enskilde och ett av de mest effektiva sätten att dämpa effekterna
              av en lågkonjunktur. Vänsterpartiet ser det därför både som en
              nödvändig rättvisefråga och som en klok ekonomisk politik att
              snabbt återupprätta arbetslöshetsförsäkringen. Vi vill återinföra
              den solidariska riskspridningen och sänka avgiften till 6070 kronor
              i månaden så att alla människor har råd att vara med. Vi vill
              ändra arbetsvillkoret så att också deltidsanställda ska ha möjlighet
              att få ersättning. Vi vill höja taket så att metallarbetare, byggnadsarbetare,
              sjuksköterskor och kontorister kan få ut 80 procent utan att behöva
              förlita sig på privata försäkringsbolag. Vi vill höja den lägsta
              ersättningen så att ingen ska behöva söka hjälp på socialkontoret
              för att klara sig.
            </seg>
            <seg xml:id="i-0a3762db29e99b77-0">
              Herr talman! Sven Otto Littorin visade prov på en oanad poetisk
              begåvning när han nyligen förutspådde att vi har att se fram emot
              ett par riktiga skitår. Jag kan förstå att det inte är lika festligt
              att vara arbetsmarknadsminister när konjunkturen kraschlandar
              och arbetslösheten ökar. Men det saknas varken idéer, resurser
              eller verktyg för att göra något åt situationen. Det är bara det
              att regeringen inte verkar ett dugg intresserad av det.
            </seg>
            <seg xml:id="i-a7454d85d5cd047f-0">
              För min del förutspår jag att det här ointresset och den här
              passiviteten kommer att göra valdagen 2010 till en riktig skitdag
              för Sven Otto Littorin och hans kamrater i den borgerliga alliansen.
              Det är naturligtvis ingenting jag beklagar, men jag beklagar att
              priset kommer att bli förtvivlat högt för väldigt många människor.
            </seg>
            <seg xml:id="i-110a53a6d601f09e-0">
              Herr talman! Jag står självklart bakom alla de förslag och reservationer
              som Vänsterpartiet har lagt fram, men för tids vinnande nöjer
              jag mig med att yrka bifall till reservationerna 15 och 18.
            </seg>
          </u>
          <note xml:id="i-d087fbb58e08ec88-0">
            I detta anförande instämde Torbjörn Björlund (v).
          </note>
          <note type="speaker" xml:id="i-819334504c5f87e3-0">
            Anf. 93 ULF HOLM (mp):
          </note>
          <u who="ulf_holm_0cd69a" xml:id="i-479decbf7298a843-0">
            <seg xml:id="i-dfd0666a80c29914-0">
              Herr talman! Vi diskuterar nu regeringens förslag till statsbudget
              inom arbetsmarknad för nästa år. Tyvärr är det förslag vi har
              fått redan passé. Vi har fått några små stimulanspaket, men mycket
              mer har det inte blivit.
            </seg>
            <seg xml:id="i-2c74fdba17bfe8f3-0">
              I går kunde vi se finansminister Anders Borg i tv-rutan. Han
              såg ganska bekymrad ut, och det har han nog anledning att vara
              också. Alla de siffror som tidigare presenterats har i ett nafs
              förändrats och blivit svarta siffror. Inte minst gäller det arbetslöshetssiffrorna,
              som regeringen själv nu förutspår ska stiga upp till 7,7 procent.
              Svenskt Näringsliv presenterade i dag en rapport där de menar
              på att den kommer att stiga upp till 10 procent. Därmed är hundratusentals
              svenska människor utan arbete, utkastade i otrygghet och ovisshet
              där de inte vet vad de ska göra och dessutom har det svårt att
              få pengarna att räcka till.
            </seg>
            <seg xml:id="i-54aa9dcfe4acee33-0">
              Det är Nya moderaternas politik som nu får genomslag i praktiken.
            </seg>
            <seg xml:id="i-5c3314d981d2fb5e-0">
              Antalet lediga platser till Arbetsförmedlingen minskar mycket
              kraftigt. Ungdomsarbetslösheten ökar. Redan nu vet vi, herr talman,
              att Moderaterna i replikskiften kommer att säga att de sänker
              arbetsgivaravgifterna för ungdomar. Vad hjälper det de ungdomar
              som är arbetslösa? Det gynnar enbart de företag som redan i dag
              har ungdomar anställda. Problemet i dag är att företag inte vågar
              anställa. Det är det stora problemet. De pengar som staten har
              måste gå till de grupper som bäst behöver dem. Det kanske inte
              är de ungdomar som redan har ett jobb, utan det handlar om de
              ungdomar som inte har något jobb alls.
            </seg>
            <seg xml:id="i-d6873cd862c9d879-0">
              Finanskrisen leder till arbetslöshet, som sagt. Vad värre är,
              är att det inte bara handlar om arbetslöshet, utan om att de som
              drabbas av arbetslöshet kommer att kastas in i en mycket osäkrare
              period än tidigare detta beroende på det borgerliga fullskaleexperimentet
              med a-kassan som nu totalt har havererat. Det är ett experiment
              som i alla fall Anders Borg äntligen har sagt var ett misstag.
              Frågan är när den borgerliga majoriteten i arbetsmarknadsutskottet
              ska inse att det var felaktig politik. Möjligtvis har den insikten
              inte riktigt kommit till arbetsmarknadsutskottets borgerliga majoritet.
            </seg>
            <seg xml:id="i-9e9619525c7f8f3c-0">
              Bara i oktober var det nästan 20 000 som blev varslade, i november
              var det nästan lika många, och nu i december har siffrorna tyvärr
              gått i samma takt. Det är bara det vi ser i statistiken. Vi ser
              inte varselstatistiken för alla visstidsanställda, dem med projektanställningar
              och dem, främst ungdomar, som inte kommer ut på arbetsmarknaden.
              De siffrorna ser vi inte i statistiken, de göms. Vi inser att
              det kommer att bli mycket tufft när vi får se de siffrorna.
            </seg>
            <seg xml:id="i-3aa535586d98c4bf-0">
              Vad gör då regeringen? Inte mycket. Arbetsmarknadsministern har
              som en envis papegoja i den här talarstolen upprepat: Vi har lagt
              fram en superbudget. Den måste börja verka. Nu äntligen har man
              insett att det kanske inte var en så bra budget. De siffror som
              den budgeten baserades på är passé sedan länge. Det kom ett litet
              stimulanspaket häromveckan. Vi säger bara: Det räcker inte. Inte
              minst har den borgerliga majoriteten glömt så viktiga beståndsdelar
              som att vi behöver pengar till kommuner och landsting för att
              de inte ska säga upp en massa personer som jobbar inom de viktiga
              områdena vård, skola och omsorg.
            </seg>
            <seg xml:id="i-1ef62cb7ce7c8dea-0">
              Vi saknar stimulanspaket när det gäller reparationer av miljonprogrammets
              bostäder. Om det finns en stor arbetslöshet inom byggsektorn,
              som ser ut att öka, varför kan vi då inte göra det gemensamma
              att både utmana de klimatmål som vi har satt upp och samtidigt
              anställa personer inom byggsektorn och se till att rusta upp miljonprogrammets
              bostäder? Var för tar vi inte denna chans? Varför ska vi vänta?
              Det kan bli en dyr väntan.
            </seg>
            <seg xml:id="i-1e9100b47dacbd10-0">
              Som jag sade tidigare har Anders Borg äntligen begripit att fullskaleexperimentet
              med a-kassan var ett misslyckande. Vi ledamöter i arbetsmarknadsutskottet
              fick i går en rapport från TCO A-kassan, en försäkring i fritt
              fall . Det hemska med denna rapport, för den är ganska hemsk,
              är att den visar att 30 procent av dem som nu är arbetslösa är
              oförsäkrade och får leva på grundbidraget 7 000 kronor i månaden
              före skatt. Det är inte lätt att leva på en sådan summa pengar
              när man sitter med en lägenhet eller en villa och har ansvar för
              barn. Det är inte en lätt uppgift.
            </seg>
            <seg xml:id="i-fbeb6d8892cfddb1-0">
              Skillnaden mellan fattiga och rika kommer att öka i Sverige,
              den saken är helt klar.
            </seg>
            <seg xml:id="i-e4a9ba9439823da4-0">
              Det finns en mycket allvarlig baksida som jag tror att den borgerliga
              majoriteten inte tänkte på när de satte i gång det fullskaliga
              experimentet med a-kassan. Det är den stora skillnaden mot varslen
              på 90-talet, för när vi fick en massa varsel och arbetslöshet
              på 90-talet hade vi åtminstone en a-kassa som fungerade. Människor
              kunde känna en viss trygghet: Okej, jag har förlorat jobbet, och
              det kommer säkert att startas nya företag. Men jag har åtminstone
              en inkomst som jag kan leva på ett tag.
            </seg>
            <seg xml:id="i-dde941345a362bc7-0">
              Omställningar i samhället och bland företag kommer alltid att
              ske, och vi ska se det positivt. Vissa företag måste läggas ned
              och vissa företag kommer att startas. Jag tror att den stora omställningen
              nu kommer att handla om klimat- och energifrågor. Det är inom
              dessa områden som vi kommer att se den stora skillnaden. Vissa
              företag måste lägga ned därför att de inte klarar de klimatkrav
              som vi måste ställa, men det kommer också nya företag som kommer
              att se en ny marknad ljusna. Därför är omställning av samhället
              inget negativt i sig. Problemet nu är att alla de som är arbetslösa
              går ut i en arbetslöshet utan någon ersättning från samhället.
              Det skapar en otrygghet i samhället, också bland oss som har anställning
              eller förtroendeuppdrag och har en inkomst. Det kommer att leda
              till att hundratusentals eller kanske en miljon människor i det
              här landet inte kommer att spendera någonting utan i rädsla för
              att bli arbetslösa kommer att sluta konsumera, sluta göra det
              lilla extra som behövs för att hjulen ska rulla. Det kommer att
              bli en dyrköpt erfarenhet för den borgerliga majoriteten att det
              var så ert experiment med a-kassan föll ut.
            </seg>
            <seg xml:id="i-5c3f39c70bb077b7-0">
              TCO avslutar sin rapport med att hela a-kassesystemet är i gungning,
              och det är sant. Från Miljöpartiets sida har vi föreslagit att
              hela a-kassesystemet ska ses över och att något som vi kallar
              arbetslivstrygghet införs. Jag inser att det inte i dagsläget
              är möjligt att införa det med tanke på osäkerheten. Men jag tror
              att det för framtiden är väldigt viktigt att försöka få ett system
              som hänger ihop och som ger trygghet för människor, ett system
              som inte gör skillnad på dem som är sjuka och arbetslösa, som
              är enkelt att begripa och där ingen ramlar mellan stolarna. Ersättningsnivåerna
              ska också ligga på en sådan nivå att människor inte känner otrygghet
              utan kan känna trygghet i att veta att om de skulle bli sjuka
              eller arbetslösa ställer samhället upp med en viss grundersättning
              så att de inte behöver flytta från hus och hem. Tyvärr har den
              borgerliga majoriteten inte varit så intresserad av ett sådant
              system utan fortsätter med sitt system där det är piskan och inte
              morötter som gäller för människor.
            </seg>
            <seg xml:id="i-dae2d16fa64577d6-0">
              Innan vi har nått Miljöpartiets arbetslivstrygghet måste vi naturligtvis
              lappa och laga i det system vi har i dag. Det gäller studerandevillkoret
              som måste återinföras. Det gäller ersättningsdagarna som är så
              få numera. Det gäller ersättningen för dem som deltar i jobb-
              och utvecklingsgarantin. I dag får de en lägre ersättning än vid
              arbetslöshet. Den måste därför höjas.
            </seg>
            <seg xml:id="i-a0eb6f15e9aefa7a-0">
              Dessa återställare måste genomföras. Vårt mål är att 80 procent
              av löntagarna ska få 80 procent i a-kassa. Jag inser att det inte
              kommer att vara möjligt de närmaste ett och ett halvt åren. Vi
              måste avvakta valdagen. Men därefter är det detta som gäller.
              Då hoppas jag verkligen att människor ska känna att de får trygghet
              från samhällets sida, att de ska våga ta chanser och våga se på
              framtiden med tillförsikt, till skillnad från i dag när människor
              är oroliga och otrygga.
            </seg>
            <seg xml:id="i-f52eab9b7369b709-0">
              Herr talman! Jag nämnde tidigare att det pågår både en finans-
              och lågkonjunkturkris. Men det pågår också en annan kris, klimatkrisen.
              Jag tror att det är väldigt viktigt att vi nu tar chansen att
              göra de nödvändiga omställningarna. Nu finns det arbetskraft att
              tillgå. Det finns också, vilket flera har nämnt här innan, en
              mycket stark statskassa. Vi borde kunna använda detta för till
              exempel renovering av miljonprogrammen för att få en bättre energieffektivitet.
              Vi borde bygga ut kollektivtrafiken. Vi borde kunna göra de satsningar
              som behövs för framtiden. Det är de här stegen som måste tas i
              dag, inte i morgon då kan det vara för sent.
            </seg>
            <seg xml:id="i-cd49e84c305e5977-0">
              Det behövs också vanliga arbetsmarknadspolitiska åtgärder, inte
              minst gäller det yrkesutbildning för att människor ska kunna ta
              jobb när de väl kommer. Men när de nya företagen kommer kanske
              man inte har exakt den kompetens som behövs. Därför måste vi från
              statens sida se till att det finns ordentligt med platser i komvux
              och andra yrkesinriktade arbetsmarknadsutbildningar. Vi har föreslagit
              att de ska få ordentligt mycket mer pengar, så att vi verkligen
              kan sätta i gång med detta och framför allt skapa kvalitet i de
              utbildningar som finns så att det inte blir att sätta sig i ett
              tomt klassrum. Det hjälper inte någonting.
            </seg>
            <seg xml:id="i-adb0417086a12021-0">
              Vi måste också ha andra arbetsmarknadspolitiska åtgärder, som
              projektet gröna jobb som den borgerliga majoriteten lade ned.
              Vi måste ha mer pengar till Arbetsförmedlingen för att de på ett
              personligare sätt ska kunna hjälpa till att coacha. Det kräver
              att Arbetsförmedlingen får fler resurser och inte färre.
            </seg>
            <seg xml:id="i-002b873142d22fa9-0">
              Det är också helt obegripligt, herr talman, varför den borgerliga
              majoriteten har tagit bort starta-eget-bidraget inte tagit bort
              men sänkt det väldigt kraft. Det är ett av de få projekt som Riksrevisionen
              tycker är ett bra projekt som leder till arbete. Dessutom innebär
              att starta eget att man får leva, att man får känna hur det är
              att ha ett eget företag. Det är en härlig känsla. Den måste uppmuntras.
              Vi har avsatt mer pengar i vårt budgetalternativ till detta, därför
              att det är en av de mest träffsäkra åtgärderna för att kunna få
              ett jobb. Framför allt gäller det personer som i dag blir arbetslösa
              som har en yrkesbakgrund. Men det gäller också dem som står långt
              borta från arbetsmarknaden, de som redan under 90-talets kris
              inte fick något jobb och som också har svårt att få det i dag.
            </seg>
            <seg xml:id="i-d55c66e58686f9ed-0">
              Vi tror att sociala företag är väldigt viktigt. Sociala företag
              är en av de bättre åtgärderna. För att personer som står väldigt
              långt från arbetsmarknaden, och som har stått utanför arbetsmarknaden
              i kanske tio år, ska komma in på arbetsmarknaden behöver de hjälp.
              De behöver inte bestraffningar från samhället, utan de behöver
              hjälp. Och sociala företag har här varit en viktig funktion för
              dessa.
            </seg>
            <seg xml:id="i-9b5fc49dacb8417f-0">
              Från Miljöpartiets sida tycker vi att det borde vara en del av
              arbetsmarknadspolitiken att stötta sociala företag på ett bättre
              sätt än vad man gjort hittills. Det kräver inte bara pengar utan
              också en del lagändringar för att möjliggöra för kommuner att
              stödja sociala företag.
            </seg>
            <seg xml:id="i-e770baf47155874d-0">
              Herr talman! Jag vill också ta upp något som vi brukar kalla
              en paus från arbetslivet, det som vi också benämner friår. Många
              som jobbar i dag alla är inte arbetslösa, tack och lov känner
              ett visst behov av att pröva något nytt. Det kan vara en ny utbildning,
              ett nytt arbete eller helt enkelt bara en paus för att ladda batterierna.
              Vi tycker att det är väldigt bra, inte minst för att motverka
              utbrändhet.
            </seg>
            <seg xml:id="i-d904cc1cac059322-0">
              Arbetslivsinstitutets utvärdering av friåret visar också att
              den reformen har lett till en ökad rörlighet på arbetsplatserna
              och på arbetsmarknaden i stort. IFAU har också visat att arbetslösheten
              bland friårsvikarier minskade efter vikariaten. Friåret har alltså
              varit positivt både för dem som tog vikariatet och för friårstagarna.
              Vi borde satsa mer på detta för framtiden.
            </seg>
            <seg xml:id="i-60cf05bc4cc421c9-0">
              Herr talman! Arbetsmiljöfrågorna är viktiga. Friåret är ett av
              de sätt som vi tror på. Det behövs naturligtvis åtgärder på fler
              områden. Den borgerliga majoriteten har misslyckats totalt med
              detta när man bara på de två första åren har dragit ned med 160
              miljoner kronor. Det leder givetvis till att inspektionerna på
              arbetsplatserna blir färre.
            </seg>
            <seg xml:id="i-ee52d36fc04a0977-0">
              Ett exempel är den nu bristande inspektionen på skolorna, en
              av Sveriges största arbetsplatser med lärare och elever. Inspektionerna
              från Arbetsmiljöverket har minskat drastiskt därför att de inte
              har tillräckligt med inspektörer, eftersom de inte får pengar
              från den borgerliga majoriteten.
            </seg>
            <seg xml:id="i-5fbc7d8a8bc3f5d0-0">
              Jag tror att det är väldigt viktigt att vi inte försummar en
              bra arbetsmiljö. Jag tror att det är väldigt viktigt att vi försöker
              motverka de dödsolyckor som nu ökar alltmer. Vi kan inte förhindra
              alla dödsolyckor, men vi måste göra allt för att försöka undvika
              dem. Jag tror att det systematiska arbetsmiljöarbetet på arbetsplatserna
              är A och O för att förhindra detta. Då behöver Arbetsmiljöverket
              betydligt mer pengar än vad man har fått.
            </seg>
            <seg xml:id="i-e1bd7a3622b9a6e7-0">
              I denna debatt behandlar vi också Riksrevisionens styrelses framställning
              angående lönebidrag till funktionshindrade med nedsatt arbetsförmåga.
              Vi får inte glömma denna grupp som fått det allt svårare på arbetsmarknaden.
              Riksrevisionen framhåller i rapporten att regeringen inte lever
              upp till målet att funktionshindrade ska ha samma möjligheter
              som övriga i samhället att delta i arbetslivet och att statens
              arbetsmarknadspolitiska insatser inte varit tillräckliga.
            </seg>
            <seg xml:id="i-5c0c858237db1580-0">
              Jag hoppas att regeringen läser rapporten ordentligt och ser
              till att det kommer initiativ på detta område. Vi kan inte ha
              en situation där funktionshindrade diskrimineras på detta sätt.
              Vi måste satsa och se alla som en resurs. Alla ska en möjlighet
              att delta på arbetsmarknaden oavsett om vi har funktionshinder
              eller inte.
            </seg>
            <seg xml:id="i-6add8d1a9e47c67c-0">
              Herr talman! Vårt förslag till budget har tidigare avslagits,
              så vi har inte deltagit i beslutet som gäller arbetsmarknadsutskottets
              utgiftsområde 14. Jag står givetvis bakom alla reservationer i
              betänkandet, men för tids vinnande yrkar jag bifall bara till
              reservation 16 om studerandevillkoret i a-kassan och till den
              gemensamma reservationen 18 som vi har tillsammans med Socialdemokraterna
              och Vänstern om förtroendevalda i a-kassan. Vi ser det som en
              viktig markering. Samhället får inte sätta upp hinder för förtroendevalda
              att ta uppdrag.
            </seg>
          </u>
          <note type="speaker" xml:id="i-7bb53a13e6b8b222-0">
            Anf. 94 HILLEVI ENGSTRÖM (m):
          </note>
          <u who="hillevi_engstrom_c4534d" xml:id="i-06dbe00dc360b840-0">
            <seg xml:id="i-e4add8f03d92817d-0">
              Herr talman och kolleger! Dagens debatt behandlar regeringens
              budgetproposition för 2009 med förslag på anslag till området
              Arbetsliv och arbetsmarknad. Det rör sig om 55,9 miljarder kronor.
              Jag vill börja med att yrka bifall till förslaget i betänkandet
              och avslag på reservationerna.
            </seg>
            <seg xml:id="i-9554398d06fd6c2e-0">
              Efter en stabil och stark högkonjunktur har vi nu en betydande
              lågkonjunktur och en kraftig internationell finanskris framför
              oss. Vi har en importerad kris som inte kan jämställas med den
              kris vi hade på 90-talet då mer än 500 000 arbeten försvann.
            </seg>
            <seg xml:id="i-b3113ee848ada23b-0">
              Nu är Arbetsförmedlingens prognos för arbetslösheten lägre, om
              än oroande hög. Arbetsförmedlingen beräknar att ca 145 000 jobb
              riskerar att försvinna men att det så småningom kommer att vända
              när 40-talisterna går i pension. Framåt 20112012 blir det snarare
              arbetskraftsbrist. Efter regn kommer solsken, men det finns några
              stora utmaningar framför oss. Det är några tuffa år som vi behöver
              möta med kraftfulla åtgärder.
            </seg>
            <seg xml:id="i-437822766b00da43-0">
              Det är dock viktigt att visa på att antalet nyanmälda platser
              till Arbetsförmedlingen i november var drygt 30 000. Det är i
              och för sig färre än för ett år sedan i november men fler än varslade
              personer. Antalet nyanmälda platser är nu totalt ca 600 000. Glädjande
              är också att långtidsarbetslösheten sjönk i november med 12 procent
              jämfört med samma månad förra året.
            </seg>
            <seg xml:id="i-146ebf6eadc56f15-0">
              Deltidsarbetslösheten har minskat med drygt 23 procent. Det visar
              att det var rätt åtgärd av regeringen att minska antalet dagar
              för deltidsstämplingen även om det möttes av stark kritik. I dag
              väljer Socialdemokraterna att hålla med oss även om de på marginalen
              ökar antalet dagar med 25, till 100.
            </seg>
            <seg xml:id="i-0965a362f1d8734f-0">
              På samma sätt som arbetsmarknadsåtgärder och program behöver
              minskas i goda tider under högkonjunktur behöver de nu ökas för
              att möta varsel och ökad arbetslöshet alltså precis det som regeringen
              föreslår. Däremot hade det varit direkt fel att sätta folk i åtgärder
              under en högkonjunktur.
            </seg>
            <seg xml:id="i-38637424a4f48d1c-0">
              Antalet sysselsatta personer uppgick i november till 4 559 000
              personer, vilket är en hög siffra. Minskningen i november förra
              året var 16 000 personer. Trots att sysselsättningen minskat en
              aning är de fasta anställningarna 93 000 fler och de tidsbegränsade
              anställningarna 95 000 färre i dag än för ett år sedan.
            </seg>
            <seg xml:id="i-028b2933068e45b9-0">
              Tyvärr märker vi att varslen har ökat kraftigt. Prognosläget
              är osäkert. I regeringens senaste prognos från den 16 december
              beräknas arbetslösheten stiga till 7,7 procent nästa år. Alla
              delar av Sverige påverkas vissa län och städer förstås mer än
              andra.
            </seg>
            <seg xml:id="i-d4ebbbd7d93be802-0">
              För ungdomar är läget extra känsligt. De som precis har kommit
              in på arbetsmarknaden riskerar att bli arbetslösa, och många får
              inte ens en chans att komma in. Ungdomarna som är vår nutid och
              framtid drabbas av lägre sysselsättning och högre arbetslöshet.
              Då är det viktigt att inga unga lämnar skolan utan godkända betyg
              eftersom grunden för arbete är en bra skolutbildning. Det är något
              som är högt prioriterat av regeringen.
            </seg>
            <seg xml:id="i-936fba4064c0f31f-0">
              Just frågan om att hamna utanför, att inte vara behövd, att inte
              känna sammanhang och att vara beroende tror jag avgjorde valet
              2006. Då befann sig många människor utanför arbetsmarknaden trots
              att vi hade en stark högkonjunktur. Alldeles för många var långtidssjukskrivna,
              förtidspensionerade, sjuka, arbetslösa eller i olika program och
              åtgärder. En del satt i skolbänken fast de ville arbeta. En del
              arbetade deltid fast de ville och kunde arbeta mer. Många människor
              som både ville och kunde fick inte chansen att bidra.
            </seg>
            <seg xml:id="i-28c347eb8c729864-0">
              Sedan valet 2006 har drygt 172 000 personer lämnat detta utanförskap.
              Det är otvetydigt så att regeringens jobbpolitik har gjort och
              gör skillnad. Många känner i dag glädje över ökad trygghet, arbetsgemenskap,
              lön och semester. Fler som arbetar och en god ekonomi innebär
              att vi i Sverige har en betydligt bättre situation än i många
              andra länder som också drabbats av krisen.
            </seg>
            <seg xml:id="i-fe85e438e526bd68-0">
              Jag menar, herr talman, att regeringens politik för att det ska
              löna sig bättre att arbeta och vara billigare och enklare att
              anställa fungerar. Alla som arbetar har fått mer pengar i plånboken,
              ökad frihet och större handlingsutrymme. Möjligheten att konsumera
              och stimulera ekonomin är viktig.
            </seg>
            <seg xml:id="i-54f47ef0545c7e75-0">
              När vi nu har en allvarlig situation framför oss, vad är det
              då som krävs? Vi moderater är övertygade om att det krävs handlingskraft
              och ledarskap. Särskilt i kriser prövas ledarskapet. Det krävs
              en ansvarsfull ekonomisk politik och ett förtroende för regeringen
              och dess förda konsekventa politik. Vi behöver känna trygghet
              och tillit, tillförsikt och framtidstro. Det krävs noga övervägda
              åtgärder av regeringen. Det duger inte att ägna sig åt retorik
              och politiska slagord. Vem som visste bäst och vem som hade rätt
              är svårt att säga innan vi ser slutet på krisen.
            </seg>
            <seg xml:id="i-9b2aa4f298c687b1-0">
              Låt oss därför vara lite ödmjuka. Rätt hantering av krisen är
              avgörande för alla medborgare i Sverige. Det handlar ytterst om
              förtroende, tillit och förståelse för att den ekonomiska politik
              som förts i Sverige sedan 2006 också fortsättningsvis kommer att
              lyckas.
            </seg>
            <seg xml:id="i-176f63cd941cef7f-0">
              Ordning och reda i de ekonomiska finanserna har gjort att Sveriges
              regering kunnat lägga fram den mest expansiva budgeten bland EU:s
              27 medlemsstater. När det verkligen behövs satsningar görs de
              också.
            </seg>
            <seg xml:id="i-ee0a99c251aff4c8-0">
              Tack vare att så många i Sverige har fått ett arbete sedan valet
              2006 har skatteintäkterna ökat och utbetalningar av bidrag och
              ersättningar minskat. Det innebär att alliansregeringen har kunnat
              satsa 32 miljarder kronor extra i budgeten kommande år på forskning,
              infrastruktursatsningar och utbildning utöver de mer än 22 miljarder
              kronor som under tre år satsas i ett krispaket för att motverka
              effekterna av lagda varsel. Det innehåller bland annat ett förstärkt
              stöd för alla nya arbetslösa och korttidsarbetslösa, förstärkning
              av yrkesvux och yrkeshögskola, satsningar på infrastruktur som
              ger många nya jobb och ROT-avdrag. ROT-avdraget är viktigt eftersom
              det stimulerar byggsektorn och alla de hantverkare som är anställda
              eller driver eget där. Utöver detta tillkommer andra krisåtgärder
              till bland annat bilindustrin.
            </seg>
            <seg xml:id="i-7a28d263df2dc946-0">
              Arbetsförmedlingen får 3 ½ miljard extra nästa år till fler coachningsåtgärder
              och aktiveringsåtgärder. Arbetspraktiken och den praktiska kompetensutvecklingen
              utökas.
            </seg>
            <seg xml:id="i-d8b4e27a01030c6a-0">
              Dessutom har Arbetsförmedlingen fått en helt ny och mer ändamålsenlig
              organisation med en sammanhållen myndighet och ett tydligare uppdrag.
              Arbetsförmedlingen beräknar att de nästa år kommer att förmedla
              1 miljon arbeten.
            </seg>
            <seg xml:id="i-b997607901b0e826-0">
              En glädjande rubrik mötte mig på förstasidan av dagens tidning.
              Det stod att Västerås vill värva välutbildade. Man kunde läsa
              att målet är att tillsätta 1 000 nya tjänster nästa år inom tekniska
              yrken, varav 300 tjänster omgående. Man kunde också läsa att tågtillverkaren
              Bombardier redan har intervjuat 150 personer i Göteborg och att
              alla som de har intervjuat har fått erbjudande att komma och provbo
              i Västerås.
            </seg>
            <seg xml:id="i-e190f526b7d64362-0">
              Det finns också positiva exempel. Allt är inte nattsvart på den
              svenska arbetsmarknaden.
            </seg>
            <seg xml:id="i-376b957923043aee-0">
              Generaldirektören för Arbetsförmedlingen besökte nyligen vårt
              utskott. Hon redovisade att det finns goda möjligheter att hjälpa
              många arbetslösa tillbaka till ett nytt arbete.
            </seg>
            <seg xml:id="i-a12648fb5f583a9a-0">
              Inom Arbetsförmedlingen har man bildat en krisorganisation som
              snabbt och flexibelt sätts in där behoven är som störst. Hennes
              arbete tillsammans med all den samlade kompetens som finns inom
              Arbetsförmedlingen inger förhoppningar och goda förutsättningar.
              De både vill, kan och har möjlighet att hjälpa dem som nu ställs
              utanför. Arbetsförmedlingen kompletteras också med andra aktörer
              på arbetsmarknaden.
            </seg>
            <seg xml:id="i-88606f60f11358b5-0">
              Arbetsförmedlingen har i sin budget 38 miljarder kronor för 2009
              utöver de extra satsningar som kommer. Man kommer att anställa
              fler för att hjälpa ännu fler arbetslösa. 38 miljarder är mycket
              pengar. Om man vill jämföra med någon annan verksamhet i Sverige
              kan man till exempel jämföra med polisen. All polisverksamhet
              i Sverige under ett år kostar ungefär 15 miljarder. Tänk er dubbelt
              så många poliser, polisstationer och polisbilar så har ni proportionerna
              38 miljarder. Det är inte ingenting.
            </seg>
            <seg xml:id="i-665c4d06b1c4f817-0">
              Stödet till långtidsarbetslösa förstärks ytterligare när det
              blir ännu lägre kostnader för arbetsgivare att anställa. För nystartsjobben
              sänks arbetsgivaravgifterna ytterligare, och det blir en permanent
              dubbel nedsättning av arbetsgivaravgifterna.
            </seg>
            <seg xml:id="i-cdf26ff7ac86bae7-0">
              Herr talman! Varje enskild person måste få tydliga besked om
              vad som ska gälla när man blir uppsagd. Det är viktigt att ingen
              känner att de blir lämnade efter. Därför är det väldigt viktigt
              att man får hjälp och coachning och att skyddsnätet fungerar.
            </seg>
            <seg xml:id="i-2e6cbba88f76d7c9-0">
              Först vill jag peka på företagens ansvar. En stor andel anställda
              på arbetsmarknaden omfattas av så kallade omställningsavtal som
              betyder mycket. Där kan de som drabbats av arbetslöshet få både
              ekonomisk hjälp, praktisk coachning, matchning och utbildningsinsatser.
              Erfarenheterna av dessa åtgärder är mycket goda eftersom kompetensen
              och erfarenheten oftast är mycket hög bland dem som arbetar. Det
              beror ju inte på de personerna att de har blivit arbetslösa. De
              på Volvo har ju en god utbildning och är i hög grad anställningsbara.
              Trygghetssystem och omställningsförsäkring brukar lyckas med att
              så många som åtta av tio kommer i nytt jobb innan uppsägningstiden
              har tagit slut.
            </seg>
            <seg xml:id="i-19f490393e1d58dd-0">
              Arbetsförmedlingens insatser är också viktiga. Därutöver är det
              viktigt med en arbetslöshetsförsäkring som ger ett ekonomiskt
              stöd under en omställningsperiod.
            </seg>
            <seg xml:id="i-da297bf247569c34-0">
              Det är viktigt att vara med i en a-kassa på samma sätt som det
              är viktigt att ha en hemförsäkring eller en bilförsäkring. Det
              är väldigt få människor som struntar i sin hemförsäkring eller
              bilförsäkring.
            </seg>
            <seg xml:id="i-7c29d7c94e00d72c-0">
              Med alliansens jobbskatteavdrag har alla fått mer pengar kvar.
              Höjningen i a-kassan är i genomsnitt 120 kronor i månaden, alltså
              mycket mindre än den inkomstökning som jobbskatteavdraget har
              gett där 97 procent av alla anställda i Sverige har fått mer än
              1 000 kronor mer i månaden.
            </seg>
            <seg xml:id="i-e263c208f2638801-0">
              Vi vet att många som lämnat a-kassan är äldre och löper en ganska
              låg arbetslöshetsrisk, i alla fall enligt dem själva. Det är till
              exempel personer i kvalifikationsyrken. Ca 300 000 personer är
              över 55 år och känner troligen att de ligger ganska högt upp på
              LAS-listan. Redan vid valet 2006 var det 700 000 anställda som
              stod utanför a-kassan. Tyvärr har det blivit fler av olika skäl.
              Men att man inte har råd, stämmer sällan eftersom jobbskatteavdraget
              har givit mer pengar i plånboken.
            </seg>
            <seg xml:id="i-9cafadc38b4b530d-0">
              Däremot finns det en grupp underförsäkrade. Det tar vi på allvar,
              och därför gör vi det nu lättare att gå med i a-kassan och omfattas
              av försäkringen. Vi kan ha, och vi har, olika uppfattningar om
              hur hög ersättningen ska vara i a-kassan, men vi borde vara överens
              om att tala väl om a-kassan och om vikten av att vara medlem.
            </seg>
            <seg xml:id="i-226288deed8cb2b5-0">
              Jag är tveksam, ja direkt kritisk, till den retorik som har förts,
              när man talar om a-kassan som saboterad, nedmonterad, i förfall
              eller i fritt fall. Om man gör det tillräckligt mycket tror jag
              att det påverkar människors benägenhet att vara med i försäkringen
              och att fler kan välja att stå utanför.
            </seg>
            <seg xml:id="i-c888d82c66af8c75-0">
              Fackliga företrädare, arbetsgivare, vi politiker och medierna
              har här ett ansvar. Det är en god idé att ha en kampanj för att
              få fler att gå med i a-kassan. Man kan ha kritik mot den svenska
              a-kassan, men den är fortfarande ett av världens mest generösa
              system.
            </seg>
            <seg xml:id="i-abaae2e86543def1-0">
              Regeringen föreslår sänkning i avgiften och sänker trösklarna
              för att få ut ersättning. Ambitionen är att fler ska ansluta sig
              till en a-kassa.
            </seg>
            <seg xml:id="i-53f59180700a7581-0">
              Beräkningar från IFAU menar att höjda ersättningar skulle späda
              på arbetslösheten ytterligare, men visst har jag förståelse för
              de ekonomiska bekymmer som drabbar arbetslösa.
            </seg>
            <seg xml:id="i-e1080c31f198c51e-0">
              Däremot menar jag att det är extra viktigt att intensifiera matchningen
              mellan lediga arbeten och ledig arbetskraft. Företag måste våga
              och vilja anställa, och där behöver mycket göras. De kompletterande
              försäkringarna är också viktiga i arbetslöshetssituationer. De
              ger väldigt många anställda fackliga medlemmar 80 procent av den
              tidigare lönen, antingen som en förmån i det fackliga medlemskapet
              eller i form av tilläggsförsäkringar.
            </seg>
            <seg xml:id="i-f7489e5b5dd6bb2b-0">
              Jag ska också gå in på ungdomarnas situation på arbetsmarknaden,
              som är besvärlig eftersom risken för dem att stanna kvar i arbetslöshet
              är stor. När de saknar arbetslivserfarenhet har de också svårt
              att konkurrera om jobben med mer erfarna. Då är det viktigt att
              arbetsgivarna får en subvention för att anställa ungdomar. Kraftigt
              sänkta arbetsgivaravgifter tror vi är ett komplement och ett viktigt
              sätt att möta ungdomarnas svaga förankring på arbetsmarknaden.
            </seg>
            <seg xml:id="i-71032e75c9665f84-0">
              Där finns det olika uppfattning, men vi har svårt att se hur
              det ska bli lättare för ungdomar att få och behålla ett arbete
              om arbetsgivarnas lönekostnader chockhöjs. Om det blir billigare
              att anställa ungdomar kommer fler att få ett jobb, jämfört med
              motsatsen.
            </seg>
            <seg xml:id="i-025b34e953915450-0">
              Betänkandet behandlar många viktiga och angelägna bekymmer. Jag
              vill särskilt nämna en grupp som berör mig starkt. Det har också
              Ulf Holm tagit upp. Det gäller de funktionshindrade. Det är ungefär
              en miljon människor i Sverige som har ett funktionshinder, och
              ungefär hälften av dem har en arbetsnedsättning. Det är betydelsefullt
              att det finns lönebidrag, trygghetsanställningar och jobb inom
              Samhall.
            </seg>
            <seg xml:id="i-6848c0dd0c795bf9-0">
              Personer med funktionshinder har samma rätt som alla andra att
              delta i arbetslivet. Därför är det glädjande att 20 procent av
              nystartsjobben har förmedlats till denna grupp, och jag hoppas
              att det kan bli ännu fler när vi nu ytterligare sänker kostnaderna.
            </seg>
            <seg xml:id="i-37e1e0fc22e6e8cc-0">
              Regeringen föreslår att stödet till personligt biträde för funktionshindrade
              ska höjas och att stödet till hjälpmedel för att arbetsgivare
              ska kunna anpassa arbetsplatserna ska bli större.
            </seg>
            <seg xml:id="i-c3d04798724b5891-0">
              I tider av nedgång är det viktigt att stimulera ekonomin och
              hushållens köpkraft. Det sker nu genom ytterligare jobbskatteavdrag.
            </seg>
            <seg xml:id="i-7611425be885c5c6-0">
              Nystartsjobb, nyfriskjobb, instegsjobb och ytterligare subventioner
              är till för att säkerställa unga alla dessa åtgärder som tillsammans
              gör skillnad för väldigt många människor.
            </seg>
            <seg xml:id="i-95bf65c3a507be2c-0">
              Visst skulle tomtens säck kunna vara fylld med ännu fler julklappar.
              Men för oss moderater har det högsta prioritet att vara ansvarsfulla
              och föra en politik som leder till fler och bättre jobb.
            </seg>
            <seg xml:id="i-78d087aaed9c7f70-0">
              Regeringens fokus är att stimulera efterfrågan på arbetskraft.
            </seg>
            <seg xml:id="i-2954298b69c8738a-0">
              Eftersom resurserna är begränsade och en ansvarsfull ekonomi
              är A och O för att Sverige ska lyckas väl och klara av den bistra
              vinter som väntar är det viktigt att ha ordning och reda på ekonomin.
              Det kan behövas mer, och då finns det möjlighet för regeringen
              att ingripa.
            </seg>
            <seg xml:id="i-077c85fc113bee34-0">
              Med en ekonomi i balans och goda, trygga statsfinanser kan ekonomin
              stimuleras och medborgarna slippa höjda skatter och besparingar.
              Det ökar förutsättningarna för ännu fler att få arbete.
            </seg>
            <seg xml:id="i-8b89e9a69ef9f327-0">
              Jag önskar alla i utskottet en välbehövlig paus.
            </seg>
          </u>
          <note type="speaker" xml:id="i-31daf850a5e52024-0">
            Anf. 95 BERIT HÖGMAN (s) replik:
          </note>
          <u who="berit_hogman_c9949e" xml:id="i-67a8e857cabd2b3d-1">
            <seg xml:id="i-9fa86f5b19565654-0">
              Herr talman! På en punkt håller jag helt och hållet med Hillevi
              Engström. Visst har regeringens jobbpolitik gjort skillnad.
            </seg>
            <seg xml:id="i-35fb178badf7fc76-0">
              Det har blivit jättestor skillnad mellan dem som har ett jobb
              och dem som inte har ett jobb. Det har blivit mycket större skillnad
              mellan dem som har en fast anställning och dem som inte får ett
              fotfäste på arbetsmarknaden. Det har blivit en väldig skillnad
              mellan unga utan arbete och vuxna med arbete.
            </seg>
            <seg xml:id="i-8f2f0164b07e411b-0">
              I sju av tio kommuner ökar socialbidragen, och det har också
              blivit skillnad mellan dem som lyckats kvalificera sig för a-kassa
              och de som inte lyckats, trots att de gett sig råd att betala
              sin avgift.
            </seg>
            <seg xml:id="i-aa7ec4a66affe83e-0">
              Vidare talar Hillevi Engström sig varm för de människor som har
              det svårt på arbetsmarknaden. I januari beräknas 75 000 människor
              bli utförsäkrade från Försäkringskassan. Regeringen har tecknat
              ett avtal om rehabilitering för ett antal grupper, men dessa 75
              000 kommer inte i åtnjutande av det trots talet om en jobblinje
              för alla.
            </seg>
            <seg xml:id="i-6e9c5886f34edd18-0">
              Det vore logiskt om regeringen såg att det är en grupp människor
              som behöver mycket stöd på sitt jobb, men regeringen satsar inga
              nya pengar på förebyggande åtgärder, arbetsmiljöarbete, företagshälsovård
              eller någonting annat som de facto skulle hjälpa denna grupp i
              arbetslivet. Tvärtom är Arbetslivsinstitutet nedlagt, vilket dessutom
              skedde på ett sådant sätt att regeringen drog på sig stark kritik
              från Riksrevisionsverket.
            </seg>
            <seg xml:id="i-6ae5d96bb5763ab4-0">
              Det är kvinnor i privat sektor som far mest illa när det gäller
              arbetsmiljön, och det är den sektor regeringen tycker ska växa.
            </seg>
            <seg xml:id="i-6e3f83a270570840-0">
              Var finns anslagen? Var finns resurserna? Var finns den tänkta
              jobblinjen för de 75 000 människorna och för dem med funktionshinder?
            </seg>
          </u>
          <note type="speaker" xml:id="i-30be2c8e72078bac-0">
            Anf. 96 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-06dbe00dc360b840-1">
            <seg xml:id="i-6ae3f4c471ba1224-0">
              Herr talman! Det var svårt att hänga med i alla svängarna; det
              var nästan en fortsättning på anförandet. Jag får väl svara på
              ungefär samma sätt.
            </seg>
            <seg xml:id="i-56c818fec625feda-0">
              Berit Högman började med att prata om alla saker som blivit sämre,
              och det var så mycket att man nästan inte kan räkna upp allt.
              Jag tycker att man ska säga så här: För väldigt många har det
              blivit mycket bättre. Om man pratar med en av de 172 000 personerna
              tror jag att det för den personen gjort stor skillnad att ha fått
              ett jobb, att ha kommit tillbaka i arbete.
            </seg>
            <seg xml:id="i-ce33035fb5059b18-0">
              En viktig insats nu är att förmå arbetsgivare att våga anställa.
              Vi satsar på nystartsjobben, som även omfattar den gruppen. Att
              människor ska kunna komma in och få en provanställning eller visstidsanställning,
              att våga komma tillbaka, tror jag kommer att vara avgörande för
              deras möjligheter.
            </seg>
            <seg xml:id="i-fb159c0c9559202d-0">
              En viktig reform som regeringen också beslutar om gäller möjligheten
              för sjukskrivna att kunna prova ett annat jobb liksom möjligheten
              för förtidspensionärer att kunna prova att arbeta utan att riskera
              att bli av med sin förtidspension. Det är ganska konkreta åtgärder
              för den gruppen.
            </seg>
          </u>
          <note type="speaker" xml:id="i-08e29d089f97c44d-0">
            Anf. 97 BERIT HÖGMAN (s) replik:
          </note>
          <u who="berit_hogman_c9949e" xml:id="i-67a8e857cabd2b3d-2">
            <seg xml:id="i-04caade0dc4a5dfd-0">
              Herr talman! Av alla de miljarder som Hillevi Engström nämnde
              i sitt anförande går bara 6 miljarder till åtgärder. Resten går
              till passivitet. I mitt anförande beskrev jag att de åtgärder
              som regeringen vidtagit enbart täcker en bråkdel av den prognostiserade
              tillströmningen till Arbetsförmedlingen. En stark tillströmning
              till Arbetsförmedlingen i januari består av de 75 000 människor
              som blir utförsäkrade. I det läget gör regeringen inte några ytterligare
              insatser som skulle täcka det behovet. Det är tydligt att glappet
              mellan behovet och de resurser som regeringen satt in är oerhört
              stort, detta sagt apropå skillnader. Där kvarstår alltså kraven.
            </seg>
            <seg xml:id="i-3aea3fb1182b81e8-0">
              Vi kan också anta att det är från den gemensamma sektorn som
              många av dessa personer tros komma, och då kommer vi osökt in
              på frågan om resurser till kommuner och landsting. En miljon deltidsarbetande
              finns i vårt land. 155 000 sitter löst i kommuner och landsting
              enligt SKL:s egna beräkningar.
            </seg>
            <seg xml:id="i-8104156fda183229-0">
              Är Hillevi Engström beredd att ge besked till sin partikamrat
              Anders Knape om att det blir mer resurser till Sveriges Kommuner
              och Landsting?
            </seg>
          </u>
          <note type="speaker" xml:id="i-cb5d193d85d5abc4-0">
            Anf. 98 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-06dbe00dc360b840-2">
            <seg xml:id="i-10d8743b3a9690cc-0">
              Fru talman! När det gäller Arbetsförmedlingens resurser, om de
              är tillräckliga eller inte, tycker jag att man får lyssna på vad
              Arbetsförmedlingens chef har för uppfattning. Hon besökte oss
              i utskottet nyligen, och hennes uppfattning är: Låt oss jobba.
              Vi behöver arbetsro och resurser. Jag är alldeles övertygad om
              att hon kommer att ge signaler till regeringen om det fattas resurser,
              om det behövs mer. Det får sedan bli en fråga för regeringen att
              bedöma om det finns resurser att skjuta till.
            </seg>
            <seg xml:id="i-5a7ea78f1b7c343e-0">
              Jag är inte beredd att i dag säga att det kommer att bli si eller
              så mycket mer, men det är mycket angeläget att hjälpa den grupp
              människor som Berit Högman tar upp. Där delar jag helt Berit Högmans
              uppfattning. De som blir utförsäkrade från Försäkringskassan behöver
              mycket stöd. Jag kan tänka mig att det är en viktig målgrupp för
              nystartsjobben vad gäller att komma tillbaka i arbete.
            </seg>
            <seg xml:id="i-0851a472727aa6e4-0">
              Mer besked än så kan jag inte ge just nu.
            </seg>
          </u>
          <note type="speaker" xml:id="i-4ac543892f9764b5-0">
            Anf. 99 JOSEFIN BRINK (v) replik:
          </note>
          <u who="josefin_brink_fef83c" xml:id="i-7f9c4df10f6785e7-1">
            <seg xml:id="i-3adfb60557fed65f-0">
              Fru talman! Hillevi Engström pratade en del om a-kassan. Om man
              tänker sig att man höjer priset på en vara med 200300 procent
              samtidigt som man drar ned på kartongen så att den blir mindre
              visar ganska enkel vanlig marknadslogik att efterfrågan på den
              varan garanterat kommer att sjunka. Men när regeringen gör just
              det med a-kassan, det vill säga höjer priset med 200300 procent
              för dem som drabbas allra värst, sänker ersättningen och gör det
              svårare att kvalificera sig, finns det inga sådana samband över
              huvud taget. Då beror det tydligen på helt andra saker. Samtidigt
              som dessa försämringar sker har folk plötsligt, händelsevis, tappat
              förståndet och går ur a-kassan för att de gått på något slags
              propaganda från oppositionen och facket. Det var så det lät här.
            </seg>
            <seg xml:id="i-bb686f032de4eee4-0">
              Menar Hillevi Engström verkligen att om vi alla slutar prata
              illa om a-kassan som den nu har blivit skulle den höjda avgiften,
              de hårdare kvalifikationsvillkoren, de sänkta ersättningsnivåerna
              och alla de andra försämringarna inte längre betyda någonting?
              Är det verkligen så, Hillevi Engström, att anledningen till att
              500 000 människor lämnat arbetslöshetsförsäkringen och var tredje
              arbetslös i dag är oförsäkrad enbart är den att folk lurats av
              facket och oppositionen? Hänger det verkligen ihop på det sättet?
            </seg>
          </u>
          <note type="speaker" xml:id="i-2961ea78850c160f-0">
            Anf. 100 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-06dbe00dc360b840-3">
            <seg xml:id="i-cb2011cafaa5af81-0">
              Fru talman! Josefin Brink både ställer frågor och ger svar samtidigt,
              men jag kunde ändå urskilja en fråga.
            </seg>
            <seg xml:id="i-4b354db8cdc11aae-0">
              När det gäller kostnaden för a-kassan rör det sig om i genomsnitt
              120 kronor mer i månaden. Som jag nämnde i mitt anförande har
              97 procent av alla anställda fått mer än 1 000 kronor kvar i plånboken
              med jobbskatteavdraget.
            </seg>
            <seg xml:id="i-082e5dff0e536cdd-0">
              Det finns många skäl till att man lämnar a-kassan. Jag nämnde
              några i mitt anförande. Jag vill därför fråga Josefin Brink om
              det är viktigt att vara med i en a-kassa även om den blivit sämre,
              vilket Josefin Brink och en del andra hävdar, eller om rådet man
              bör ge är att den är så dålig och nedmonterad att det är bättre
              att gå ur. Det är ganska avgörande, tycker jag. Vi har stor möjlighet
              att påverka.
            </seg>
            <seg xml:id="i-ce5d97e291fdb7da-0">
              Vi kan diskutera nivåerna, och jag har respekt för att det finns
              olika uppfattningar om hur den borde vara konstruerad. Jag tycker
              dock att det är viktigt att förklara för människorna att även
              om de kanske tycker att a-kassan blivit sämre och dyrare är det
              ändå avgörande att man är med i den. Därför sänker vi trösklarna.
              Det är lättare att kvalificera sig för att få a-kasseersättning,
              sex månader mot tidigare tolv.
            </seg>
            <seg xml:id="i-690c1d94362a01eb-0">
              I år är rådet verkligen att man ska gå med i a-kassan. Sedan
              är det inte hugget i sten, för evinnerlig tid, vilka nivåer det
              ska vara. Men det är i dag regeringens förslag som vi kommer att
              fatta beslut om i morgon.
            </seg>
          </u>
          <note type="speaker" xml:id="i-18c5935d9f9af6bc-0">
            Anf. 101 JOSEFIN BRINK (v) replik:
          </note>
          <u who="josefin_brink_fef83c" xml:id="i-7f9c4df10f6785e7-2">
            <seg xml:id="i-d49ff38c1d5e6a9a-0">
              Fru talman! Min poäng är att det är viktigt att människor är
              med i a-kassan. Jag förstår att det inte är så enkelt, att människor
              är så dumma att de går på en massa struntprat. Människor gör rationella
              val. För många har det blivit för dyrt att vara med i a-kassan,
              och det har blivit omöjligt att kvalificera sig för att få ersättning.
              Det är ett stort problem. Om oppositionen plötsligt sade att a-kassan
              visserligen är dålig men ändå på något sätt bra och värd att vara
              med i, alltså slutade kritisera regeringens politik, tror jag
              inte att det skulle förändra situationen.
            </seg>
            <seg xml:id="i-66ef3effc49853b7-0">
              Arbetsförmedlingen förutspår att 145 000 jobb kommer att försvinna
              under de närmaste två åren och arbetslösheten stiga till någonstans
              mellan 8 och 10 procent, beroende på vem man lyssnar på. Redan
              saknar var tredje arbetslös rätt till ersättning och är hänvisad
              till att leva på 7 040 kronor vilket efter skatt betyder att man
              hamnar under socialbidragsnormen, alltså på existensminimum. Det
              är väl ändå något som regeringen borde ta ansvar för och inte
              vältra över på oss i oppositionen. Vi vill ha en a-kassa som är
              billig, ger de flesta löntagare 80 procent i ersättning och gör
              det möjligt för människor att kvalificera sig även om man inte
              haft förmånen att få jobba heltid.
            </seg>
            <seg xml:id="i-54ace0cac5981a8f-0">
              Min fråga bollas därför tillbaka: På vilket sätt är det rimligt
              att regeringen håller fast vid att a-kassan är så dyr och så svår
              att få ersättning från att människor riskerar att hamna på existensminimum
              mitt i en brinnande lågkonjunktur?
            </seg>
          </u>
          <note type="speaker" xml:id="i-b2b8c9f31abca81f-0">
            Anf. 102 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-06dbe00dc360b840-4">
            <seg xml:id="i-df2d978c38b747b5-0">
              Fru talman! Låt mig först påminna Josefin Brink om att hela sju
              av tio fackliga medlemmar har en inkomstförstärkning genom sitt
              medlemskap i sin fackliga organisation eller till tilläggsförsäkring
              så att de kommer upp i 80 procent av lönen i vart fall under de
              första 100 dagarna.
            </seg>
            <seg xml:id="i-e9bcaf700907fd24-0">
              Jag menar inte att vi ska vältra över något ansvar på någon.
              Den a-kassa som finns är viktig att tillhöra. Det är på samma
              sätt viktigt att försöka ha någon form av buffert. Väldigt många
              människor har inte det i dag. Det är bekymmersamt.
            </seg>
            <seg xml:id="i-064d46794766ddbf-0">
              Jag har full respekt och förståelse för de personer som kommer
              i stora ekonomiska problem när de blir arbetslösa. Men låt mig
              påminna om att det var 700 000 personer som var utanför a-kassan
              redan år 2006 när vi tillträdde. Situationen är att det sker en
              tillströmning till a-kassan, och det tycker jag är bra.
            </seg>
            <seg xml:id="i-e78cd525f4b2b513-0">
              Den viktigaste åtgärden för regeringen nu att satsa pengar på
              och som man måste prioritera är att göra det enklare, billigare
              och mer attraktivt att anställa. Det är att stimulera efterfrågan
              på arbetskraft. Det är A och O, och man måste välja.
            </seg>
            <seg xml:id="i-a328c6ace7155640-0">
              Det läggs ganska många miljarder på att höja a-kasseavgiften.
              I valet just nu kan vi inte höja för dem som ändå tjänar lite
              mer. Utan resurserna måste läggas på åtgärder så att lediga arbeten
              ska matchas mot lediga personer.
            </seg>
          </u>
          <note type="speaker" xml:id="i-fb40172062075320-0">
            Anf. 103 ULF HOLM (mp) replik:
          </note>
          <u who="ulf_holm_0cd69a" xml:id="i-479decbf7298a843-1">
            <seg xml:id="i-33e78cfdcf27cc23-0">
              Fru talman! Hillevi Engström säger att 700 000 var utanför a-kassan
              före valet 2006, och sedan har ytterligare 500 000 försvunnit.
              Det betecknar Hillevi Engström som att det tyvärr har blivit fler.
            </seg>
            <seg xml:id="i-c279c854272bd97a-0">
              Vad trodde egentligen ni borgare skulle hända om man höjde a-kasseavgiften
              och försämrade villkoren? Ni kan väl inte ha trott att de 700
              000 som stod utanför tidigare skulle gå in i en försäkring?
            </seg>
            <seg xml:id="i-d73180de58c5238b-0">
              Sveriges finansminister Anders Borg har erkänt att det var ett
              misstag. Det var kanske inte så smart att göra det. Men jag hör
              ingenting från Hillevi Engström som ordförande i arbetsmarknadsutskottet
              från den borgerliga majoriteten. Det finns inte någon insikt,
              och ni tycker inte att ni har gjort någonting fel. Ni håller fast
              vid att människor inte begriper sitt eget bästa.
            </seg>
            <seg xml:id="i-e231054806d35be0-0">
              Det är klart att man har en bil så ska man ha en bilförsäkring.
              Har man ett hem ska man ha en hemförsäkring. Men det är inte så
              människor har upplevt det. Det må vara så att Hillevi Engström
              tycker att vi kritiserar a-kassan. Men vi kritiserar a-kassan
              för att vi inte tycker att den är tillräcklig.
            </seg>
            <seg xml:id="i-eb54ee314743d2fe-0">
              Vi vill att vi ska ha en a-kassa som människor ska känna trygghet
              i när och om de drabbas av arbetslöshet. Vi i oppositionen förstår
              att samhället ständigt kommer att förändras. Vissa företag kommer
              att slå igen och andra företag kommer att skapas. Människor ska
              känna trygghet i den omställningen.
            </seg>
            <seg xml:id="i-5c519c5a45c609c6-0">
              Ni har sett till att människor känner otrygghet. Det är vad ni
              har lyckats med på två och ett halvt år.
            </seg>
          </u>
          <note type="speaker" xml:id="i-52555c22d4858b36-0">
            Anf. 104 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-06dbe00dc360b840-5">
            <seg xml:id="i-e13f687fac388cab-0">
              Fru talman! Jag kan hålla med Ulf Holm om en sak. Det är olyckligt
              att människor har lämnat a-kassan. Jag tror att vi har misslyckats
              att kommunicera att människor har fått mer pengar i plånboken.
              Det är 1 000 kronor mer i plånboken, och det täcker mycket väl
              upp den förhöjda avgiften.
            </seg>
            <seg xml:id="i-6a4bbfd581b282a1-0">
              Det finns också många som har lämnat försäkringen. Studier visar
              också att människor inte har känt att de har löpt någon arbetslöshetsrisk.
              De har inte varit kvalificerade för a-kassan. Det har varit studerande
              som av naturliga skäl har lämnat a-kassan på grund av det.
            </seg>
            <seg xml:id="i-b5ea27b0239fe3d8-0">
              Det finns en underförsäkrad grupp. Hur stor den gruppen är som
              nu akut kommer att omfattas kommer att visa sig. Som jag sade
              tidigare är ingenting hugget i sten. Det kommer inte alltid att
              vara som det är i dag.
            </seg>
            <seg xml:id="i-09220622376da5a2-0">
              När det gäller att välja vad man ska satsa pengar på är det viktigt
              att göra valet att satsa på jobben så att människor kommer tillbaka
              till arbete.
            </seg>
            <seg xml:id="i-5ed521b055e1db5c-0">
              Vi var också tydliga inför valet att det skulle löna sig mer
              att arbeta. Det skulle bli större skillnader att gå från utanförskap
              till arbete, och arbetslöshetskassan skulle bli mer försäkringsmässig.
            </seg>
            <seg xml:id="i-d38ba1bd2c00425d-0">
              Var den rätta nivån och brytpunkten ligger och hur stor ersättningen
              ska vara kan man tvista om. Jag känner för de människor som står
              utanför a-kassan i dag men tanke på deras möjligheter att försörja
              sig.
            </seg>
          </u>
          <note type="speaker" xml:id="i-ac67c1b498647885-0">
            Anf. 105 ULF HOLM (mp) replik:
          </note>
          <u who="ulf_holm_0cd69a" xml:id="i-479decbf7298a843-2">
            <seg xml:id="i-5a1df3f78d8cc259-0">
              Fru talman! På en punkt har Hillevi Engström helt rätt. Allt
              kommer inte att vara som i dag. Nej, vi har tack och lov ett val
              år 2010 där vi kommer att byta ut nuvarande regering mot en rödgrön
              regering.
            </seg>
            <seg xml:id="i-b9095e02813cacfa-0">
              Då kommer vi att sträva efter att se till att vi får en a-kassa
              som erbjuder trygghet för människor. Målet är att 80 procent ska
              ha ungefär 80 procent i ersättning. Det är vår målsättning att
              ta den dit.
            </seg>
            <seg xml:id="i-7bd690f56345f9bf-0">
              Vi inser och förstår att om människor ska känna en trygghet i
              samhället måste vi också ha ett trygghetssystem som fungerar.
              Ni har lyckats förstöra den trygghet som människor behöver i svårare
              tider.
            </seg>
            <seg xml:id="i-8ac73cd082ed578e-0">
              Vem som helst kan räkna ut att om man har en högkonjunktur kommer
              det förr eller senare en lågkonjunktur, och den kommer nu.
            </seg>
            <seg xml:id="i-c72c92ae97d3105f-0">
              Jag hoppas att det är Anders Borg som kommer att vinna den interna
              diskussionen bland Moderaterna. Ni måste förändra synen på a-kassan
              och hur omställningsförsäkringen ska se ut. Vi måste få en a-kassa
              som erbjuder trygghet och som inte är som i dag.
            </seg>
            <seg xml:id="i-2f1ba539e7cd28ae-0">
              Det stora bekymret i dag förutom a-kassan är situationen att
              det inte kommer några nya jobb. Det är lätt att gå och säga: Har
              människor för hög a-kassa kommer de inte att söka några jobb.
              Det finns i dag inga jobb att söka. Det finns några. Men de räcker
              inte på långa vägar att möta upp antalet varslade som nu kommer.
            </seg>
            <seg xml:id="i-7e04af759f8e6239-0">
              Småföretag och andra företag vågar inte expandera. De känner
              en rädsla för detta och vågar inte ta steget. Där har den borgerliga
              majoriteten dessutom lyckats förstöra småföretagarnas förutsättningar
              genom att ta bort den lägre arbetsgivaravgiften. Det gör att de
              känner ännu större tveksamhet inför att anställa.
            </seg>
            <seg xml:id="i-a7dc76ef9ae942c7-0">
              På två viktiga områden har den borgerliga majoriteten försummat
              sina möjligheter.
            </seg>
          </u>
          <note type="speaker" xml:id="i-f6cf5e61bbd8a1f2-0">
            Anf. 106 HILLEVI ENGSTRÖM (m) replik:
          </note>
          <u who="hillevi_engstrom_c4534d" xml:id="i-06dbe00dc360b840-6">
            <seg xml:id="i-142cd569f337fa60-0">
              Fru talman! Att säga att Miljöpartiet kommer att byta ut regeringen
              är väl ändå att ta i lite väl mycket, Ulf Holm. Var väljarna lägger
              sina valsedlar får vi se år 2010 på valdagen. Jag hoppas inte
              att Miljöpartiet kommer att göra någon form av revolution. Det
              skulle vara lite väl starkt. Vi får väl se vad som händer. Där
              tycker jag att vi ska vara lite ödmjuka.
            </seg>
            <seg xml:id="i-131d1e962ada6e96-0">
              Jag sade i mitt anförande att det finns 600 000 lediga platser
              på Arbetsförmedlingen, och de finns de som vågar och vill anställa.
              Det behöver vi stimulera. Vi behöver stimulera efterfrågan på
              arbetskraft.
            </seg>
            <seg xml:id="i-4b827f2153d54c4f-0">
              För oss är det viktigt att satsa på jobben. En full sysselsättning
              är vårt mål. Det handlar inte om att uteslutande satsa på att
              människor ska leva på en försäkring, även om den ska vara vettigt
              anpassad.
            </seg>
            <seg xml:id="i-743e1651be0143a3-0">
              Vi måste få en tilltro till att allt inte är nattsvart. Jag nämnde
              i mitt anförande att man i Västerås ska anställa 1 000 personer.
              Det beror också på vilken bild vi målar upp.
            </seg>
            <seg xml:id="i-90e3b8a597b6d731-0">
              Vi kan välja att måla tillvaron i kolsvart. Vi kan också välja
              att säga: Visst, det är tuffa år, men det finns också saker som
              är lite av guldkorn och som vi ska lyfta fram.
            </seg>
            <seg xml:id="i-200981a242f90d2a-0">
              Vi opinionsbildare på alla håll har en viktig roll. Säger vi
              att glaset är halvtomt, eller säger vi att glaset är halvfullt?
              Sedan ska vi vara realistiska. Men vi får aldrig ge upp om att
              människor ska känna framtidstro.
            </seg>
            <seg xml:id="i-7f6a038678f0a1d5-0">
              Det är trots allt fyra och en halv miljon människor som i dag
              har ett arbete på arbetsmarknaden, och långtidsarbetslösheten
              har minskat. Men jag är också oroad och tar läget på allvar.
            </seg>
            <seg xml:id="i-f6f71e775e63a587-0">
              När det gäller a-kassan kommer vi att återkomma till den i fler
              debatter här i kammaren.
            </seg>
          </u>
          <note type="speaker" xml:id="i-805db237f35eadb7-0">
            Anf. 107 ANNIKA QARLSSON (c):
          </note>
          <u who="annika_qarlsson_20ca89" next="cont" xml:id="i-ae0a339387b385d7-0">
            <seg xml:id="i-980f230c85e124b8-0">
              Fru talman! Decembermörkret vilar tungt över Sverige. Det är
              också en mörk tid på svensk arbetsmarknad. Tusentals människor
              har fått dystra besked om varsel eller uppsägning denna höst.
              För många familjer kommer julhelgen att präglas av oro inför framtiden.
            </seg>
            <seg xml:id="i-d4ecee7bba082441-0">
              Den svarta statistiken från Arbetsförmedlingen förra veckan talar
              sitt tydliga språk. Under perioden september till november har
              över 47 000 människor varslats om uppsägning. Med prognoser om
              en sysselsättningsminskning på 145 000 personer på två år och
              en arbetslöshet som stiger till 9 procent år 2010 finns all anledning
              att se mycket allvarligt på utvecklingen på arbetsmarknaden. Förutom
              för de som varslats i höst är jag mycket orolig för att de grupper
              som i dag har svårt att komma in på arbetsmarknaden ungdomar,
              invandrare och långtidsarbetslösa riskerar att hamna längre bak
              i kön.
            </seg>
            <seg xml:id="i-73802d23e0724e2a-0">
              Men visst finns det också ljuspunkter. Många av de personer som
              i dag varslas har färsk arbetslivserfarenhet, utbildning och ofta
              kompetens som är eftertraktad på arbetsmarknaden. Det som behövs
              är snabba matchningsinsatser, kraftsamling och koordinering av
              åtgärder för att människor snabbt ska hitta ett nytt jobb. Företag
              som flaggat för att de inte kan få tag på rätt kompetens anställer
              nu. Företag som haft mycket hårt tryck och höga kostnadsökningar
              ser nu att man kan jobba i kapp, dessutom till lägre priser och
              därmed bättre marginaler.
            </seg>
            <seg xml:id="i-4a03656fb64015c2-0">
              Vi ser också att det är en stor generationsväxling på gång på
              arbetsmarknaden. Även med en dyster prognos och lågkonjunktur
              räknar Arbetsförmedlingen med att över en miljon rekryteringar
              kommer att ske under nästa år.
            </seg>
            <seg xml:id="i-b64fe2b72566f004-0">
              Vi ska heller inte glömma bort att Arbetsförmedlingen fortfarande
              har nya jobb att förmedla. I november fanns det 57 513 lediga
              jobb att söka, varav 31 260 var nyanmälda under november.
            </seg>
          </u>
          <note xml:id="i-a05e32590c1e6a71-0">
            Under 2007 uppnådde vi dessutom det gamla socialdemokratiska
            målet om 80 procents sysselsättning. I november var det 4 559
            000 personer som faktiskt jobbade.
          </note>
          <u who="annika_qarlsson_20ca89" prev="cont" xml:id="i-ce59d7113ef79f07-0">
            <seg xml:id="i-4730f031aab6d1ef-0">
              Fru talman! Redan den budget som lades fram på riksdagens bord
              i september var fylld med åtgärder som ska rusta Sverige för sämre
              tider. Sunda statsfinanser och insatser för att minska utanförskapet
              ska möta de utmaningar som en lågkonjunktur innebär. Det är Europas
              mest expansiva budget.
            </seg>
            <seg xml:id="i-ad3fbdae2c3e6060-0">
              Vad är det då vi gör 2009?
            </seg>
            <seg xml:id="i-72a35ac6ec8ff986-0">
              Det är många åtgärder. Vi gör det billigare att anställa. Vi
              halverar arbetsgivaravgifterna för alla ungdomar under 26 år.
              Vi genomför en generell sänkning av arbetsgivaravgifterna med
              1 procentenhet. Med instegsjobb, nyfriskjobb och nystartsjobb
              reducerar vi kostnaden kraftigt för de arbetsgivare som anställer
              personer som av olika anledningar har varit utan jobb en längre
              tid. Vi genomför tredje steget i jobbskatteavdraget för att stärka
              hushållens utrymme. Vi utökar lönebidragen och Samhalls resurser.
              Vi ser till att det inte bara blir fler jobb utan även bättre
              jobb. Vi gör satsningar på Arbetsmiljöverket som också får ett
              tilläggsuppdrag som handlar om att preventivt och hälsofrämjande
              vara med och informera och satsa på arbetsmiljön ute på företagen.
            </seg>
            <seg xml:id="i-552dd96a8cc0a57e-0">
              Tillsammans med fordonsindustrin satsar vi på forskning för en
              omställning av transportsystemet. Vi skapar utrymme för fler högskoleplatser.
              Vi utökar antalet platser i yrkesutbildningen. Vi startar en yrkeshögskola.
              Vi gör historiskt stora satsningar på infrastruktur samt på forskning
              och utveckling.
            </seg>
            <seg xml:id="i-74218a13868a62c2-0">
              I november kompletterade vi med en proposition som ska trygga
              krediterna för små och stora exportföretag. Vi tillför totalt
              5 miljarder kronor till Svensk Exportkredit och Almi. Genom beslutet
              ökar vi utlåningskapaciteten där med minst 75 miljarder kronor
              för att få i gång likviditeten på marknaden så att fler företag
              kan exportera. Vi stärker därmed Sveriges konkurrenskraft.
            </seg>
            <seg xml:id="i-f90b0b0243ee81c1-0">
              Om vi ska lyckas ta till vara de unika förutsättningar som människor
              har behöver vi framför allt arbeta på lokal och regional nivå.
              Regeringens samordningsfunktion med centrala personer runt om
              i landet har visat sig vara en bra modell för hur staten kan samarbeta
              med dem som känner de lokala arbetsmarknaderna och förutsättningarna
              bäst. De blir spindlar i nätet som ser till att alla aktörer möts,
              fokuserar och kraftsamlar för att effektivt kunna hjälpa dem som
              varslats.
            </seg>
            <seg xml:id="i-a0a5ff2a40d2db1f-0">
              Fru talman! Det finns en avgörande skillnad mellan allianspartierna
              och vänsterkartellen. Medan ni i oppositionen får backa från tidigare
              framlagda förslag om höjda skatter och bygga om er egen budgetpolitik
              ser vi att den grund som vi lade i höstas håller och ytterligare
              byggs på och förstärks.
            </seg>
            <seg xml:id="i-d8f4aa311d6f248b-0">
              Ingenting, säger oppositionen att vi gör. 55 945 miljoner är
              det vi debatterar i det här betänkandet i dag. Det kallar inte
              jag för ingenting.
            </seg>
            <seg xml:id="i-4ad98b8de9176dad-0">
              På grund av det extraordinära läget på arbetsmarknaden valde
              vi att den 5 december presentera ytterligare budgetförstärkningar,
              utöver de 55 945 miljonerna. Vi gör insatser motsvarande 8,3 miljarder
              för 2009 och totalt över 22 miljarder, 22 000 miljoner, fram till
              2011. I förra veckan kompletterade vi detta med ytterligare 28
              miljarder, 28 000 miljoner, för att med satsningar på forskning,
              statliga kreditgarantier och undsättningslån till företag i kris
              möta utmaningarna som det svenska fordonsklustret står inför.
            </seg>
            <seg xml:id="i-870b6519a7af6092-0">
              I budgeten finns redan ca 38 aktiva miljarder avsatta för Arbetsförmedlingens
              verksamhet under 2009. Det är 15 000 platser i arbetsmarknadspolitiska
              program, 57 000 platser inom jobb- och utvecklingsgarantin och
              20 000 platser i jobbgarantin för unga. Vi kompletterar nu trygghetsråden
              och Trygghetsstiftelsens arbete och förstärker Arbetsförmedlingen
              genom att satsa ytterligare drygt 3 miljarder på matchning under
              20092011.
            </seg>
            <seg xml:id="i-0e4691037c908c65-0">
              Vi uppmanar också Arbetsförmedlingen att öka volymerna med arbetspraktik,
              totalt 3,3 miljarder 20092011. Vi inför kort och intensiv praktisk
              kompetensutveckling för människor med tidigare arbetslivserfarenhet,
              totalt 3,3 miljarder 20092011. Vi fördubblar nedsättningen av
              arbetsgivaravgifterna i nystartsjobben.
            </seg>
            <seg xml:id="i-33e3887fad3ac6e3-0">
              Vi skapar utrymme för fler platser på yrkeshögskolan för dem
              som inte vill söka sig till högskolestudier, totalt 400 miljoner
              20092011. Vi ökar statsbidraget till yrkesvux för att nå dem som
              saknar gymnasiekompetens, totalt 900 miljoner kronor 20092011.
            </seg>
            <seg xml:id="i-69004f687cd856fa-0">
              Vi inför ROT-avdrag. Här kunde vi tidigare höra hur Berit Högman
              ser på alla dem som städar och tvättar runt om på Sveriges arbetsplatser,
              att det inte är några riktiga jobb de utför en mycket märklig
              kommentar. Vi inför ROT-avdrag utöver vårt RUT-avdrag och ytterligare
              1 miljard för drift och underhåll av vägar och järnvägar som båda
              kommer att ge ytterligare stimulans och en viktig vitamininjektion
              till ekonomi och arbetsmarknad.
            </seg>
            <seg xml:id="i-edd53c89da7c3fbb-0">
              Fru talman! Förra veckan presenterade vänsterkartellen ett gemensamt
              ungdomsprogram med traineeprogram, jobbutbildning till unga, fler
              utbildningsplatser på komvux, kvalificerad yrkesutbildning samt
              högskola, karriärcoachning och praktik. Men då måste jag ställa
              frågan: Vad är det som är nytt i detta? Det är en kopia av den
              politik som vi redan för. Det är möjligtvis en nyhet för er. Vi
              kanske har bifall att vänta under voteringen i dag.
            </seg>
            <seg xml:id="i-f46a54f943da6c19-0">
              Förklara i stället för mig hur det blir med ungdomsskatten. Socialdemokraterna
              vill ju skattechocka alla arbetsgivare som anställt unga under
              26 år. Vänsterpartiet verkar ha backat från sina skattehöjningar,
              eller? Miljöpartiet accepterade jobbskatteavdraget redan under
              sitt budgetarbete i höstas. Jag kan bara konstatera att det spretar
              mellan vänsterkartellens tre partier när det gäller skatterna.
            </seg>
            <seg xml:id="i-800839570a48ed56-0">
              Vad är då minsta gemensamma nämnare i er arbetsmarknadspolitik,
              mer än att bara vara emot alliansen? Jag kunde i alla fall inte
              hitta den. Är det kanske att anställa 150 000 personer i offentlig
              sektor, som Vänsterpartiet vill? Är det att återinföra friåret,
              som Miljöpartiet vill? Eller är det kanske att införa den här
              speciella ungdomsskatten som Socialdemokraterna vill ha?
            </seg>
            <seg xml:id="i-513e350b00710a5f-0">
              När det gäller ersättningarna i a-kassan hittar jag tre olika
              förslag, och som extra krydda i vänsterröran vill Miljöpartiet
              föra samman a-kassan, sjukersättningen och försörjningsstödet
              i en ersättningsform. Det är ett intressant förslag i sig, men
              det är totalt olika ingångar från samarbetskamraterna på vänsterkanten.
            </seg>
            <seg xml:id="i-1739c52946b5c57c-0">
              Att vänsterkartellen säger att de vill prata jobb men trots det
              ändå alltid pratar ersättningar är mycket oroande. Vi har kunnat
              höra det även i debatten här i dag. Det kommer att bli mycket
              hårda påfrestningar på statens ekonomi framöver. Där måste jobben
              vara i fokus. Vi går in i en dramatisk lågkonjunktur med stor
              oro på arbetsmarknaden. Med fel åtgärder kan det budgetöverskott
              som alliansen byggt upp mycket snabbt vändas till ett budgetunderskott.
            </seg>
            <seg xml:id="i-a245d3bfd633ae91-0">
              Alliansens yttersta mål är att alla människor ska få möjlighet
              att försörja sig själva. Höjd a-kassa ökar den ekonomiska tryggheten
              men bara på kort sikt. Med det begränsade budgetutrymme som finns
              behöver vi verkligen tänka både en och två gånger innan vi sjösätter
              dyra reformer. Jag är övertygad om att de resurser som finns ska
              satsas på att få människor i arbete. A-kassan är och ska även
              fortsättningsvis vara en omställningsförsäkring.
            </seg>
            <seg xml:id="i-c1183d607de703ee-0">
              Det finns flera problem med att höja a-kassan och taket. Forskning
              har visat på tydliga samband mellan ersättningsnivåns storlek
              och arbetslöshetens nivå, det vill säga att en stramare ersättning
              ökar sökbenägenheten och innebär att personer är kortare tid i
              arbetslöshet.
            </seg>
            <seg xml:id="i-325143126565ef70-0">
              Det kanske viktigaste argumentet i dessa tider är dock att våra
              begränsade resurser måste användas till att skapa arbeten. Med
              vänsterkartellen blir det en ond cirkel där deras samlade politik
              leder till färre jobb, som leder till högre kostnader för arbetslösheten,
              som leder till minskade möjligheter att satsa på nya jobb, som
              leder till Ja, ni kan fortsätta själva.
            </seg>
            <seg xml:id="i-445132c7a0a6dd2e-0">
              En studie från IFAU visar också att regeringens politik varaktigt
              lyckats sänka arbetslöshetens nivå med 12 procentenheter, något
              som inte hade skett om oppositionens budget fått råda och som
              riskerar att raderas ut om, hemska tanke, oppositionens förslag
              skulle få gehör i denna kammare. En återställare på området kommer
              att ge 50 000100 000 fler personer i arbetslöshet. Varje procentenhet
              sysselsättning utgör 54 214 personer. Vi har inte råd att missa
              en enda.
            </seg>
            <seg xml:id="i-91e38073fbad522f-0">
              Fru talman! I dag är ungdomsarbetslösheten 20 ½ procent. Sveriges
              ungdomar har svårt att komma in på arbetsmarknaden, och i tider
              av varsel och lågkonjunktur är de extra utsatta.
            </seg>
            <seg xml:id="i-ce27cc47f6d48310-0">
              Arbetsförmedlingens prognos visar att stora ungdomskullar nu
              är på väg in i arbetskraften. Under 2009 och 2010 beräknas 240
              000 personer träda in i arbetslivet för första gången. Det är
              40 000 fler än normalt. Många unga riskerar att hamna i arbetslöshet.
              Det är unga människor som först får lämna anställningar enligt
              principen sist in först ut. De är i högre grad visstidsanställda,
              vikarier eller jobbar deltid. Centerpartiet har länge drivit frågan,
              och alliansregeringen har kavlat upp ärmarna för att värna ungdomars
              möjligheter på arbetsmarknaden genom att sänka trösklarna in.
            </seg>
            <seg xml:id="i-381169c23a26c81d-0">
              Socialdemokraterna har dock visat att deras ambition är en annan.
              De vill både stänga dörren, låsa den och kasta bort nyckeln. Socialdemokraterna
              vill nämligen slopa den halverade arbetsgivaravgift för ungdomar
              under 26 år som alliansregeringen infört.
            </seg>
            <seg xml:id="i-6211c9ac1254006a-0">
              Centerpartiet har med hjälp av statistikuppgifter från Sveriges
              Kommuner och Landsting granskat hur Socialdemokraternas förslag
              skulle kunna slå mot ungdomars sysselsättning i Sveriges kommuner
              och vad förslaget skulle innebära för kommunernas ekonomi eftersom
              det är över 63 000 ungdomar som berörs i den sektorn. Enligt granskningen
              skulle resultatet av Socialdemokraternas förslag om att slopa
              den halverade arbetsgivaravgiften för ungdomar leda till en total
              kostnadsökning bara för landets kommuner med 2 ½ miljard kronor.
              Därutöver får även näringslivet ökade kostnader med Socialdemokraternas
              höjda ungdomsskatt.
            </seg>
            <seg xml:id="i-68250dddc7b8af12-0">
              Ungdomsarbetslösheten är vår tids största misslyckande. När Allians
              för Sverige tog över på hösten 2006 hade den dåvarande regeringen
              med samarbetspartier lämnat efter sig närmare 100 000 unga som
              antingen var öppet arbetslösa eller i olika åtgärder. Det gjorde
              Sverige till ett av Europas tre sämsta länder när det gäller ungdomsarbetslöshet.
              Att slopa halveringen av arbetsgivaravgiften är ett hårt slag
              mot ungdomars arbetsmarknad. I ett läge med finansiell oro och
              när konjunkturen viker och varslen duggar tätare vill Socialdemokraterna
              göra det dyrare att ha kvar och anställa unga människor. Vi ställer
              oss frågan hur kraftigt höjda skatter och arbetsgivaravgifter
              skapar fler jobb för unga i Sverige.
            </seg>
            <seg xml:id="i-5d550a33a48fc4c3-0">
              Fru talman! När det är som mörkast nu i december vet vi att det
              vänder och ljuset kommer åter. Med de insatser som regeringen
              nu vidtar i budgeten för 2009 och med de extra insatser som är
              aviserade gör vi det som krävs både på kort och på lång sikt.
              Vi ser till att ladda och stå väl rustade inför nästa högkonjunktur.
            </seg>
            <seg xml:id="i-fccdf361d870c10e-0">
              Jag vill informera er som sitter här i kammaren om att voteringen
              kl. 16.00 är inställd på grund av att det inte fanns några reservationer
              i utbildningsutskottet.
            </seg>
          </u>
          <note xml:id="i-186e9c1c49819239-0">
            Jag yrkar bifall till förslaget i betänkandet.
          </note>
          <note xml:id="i-f535f3c7da55777d-0">
            Meddelande om inställd votering
          </note>
          <note xml:id="i-bca1674bed460a8f-0">
            Anf. 108 ANDRE VICE TALMANNEN:
          </note>
          <note type="speaker" xml:id="i-f9acfc9d9d66ca89-0">
            Anf. 109 BERIT HÖGMAN (s) replik:
          </note>
          <u who="berit_hogman_c9949e" xml:id="i-67a8e857cabd2b3d-3">
            <seg xml:id="i-95d74a36e6301018-0">
              Fru talman! Alla, och då menar jag verkligen alla förutom den
              borgerliga majoriteten i riksdagen och regeringen, är tydliga
              med att det som regeringen gör och har gjort kommer alldeles för
              sent, och det är för lite. Genom att rabbla siffror försöker Centerpartiets
              representant få det att framstå som om det vore mycket mer.
            </seg>
            <seg xml:id="i-ca2f8b6a54a763b2-0">
              Jag tänker kommentera tre av Annikas bluffpåståenden. Hon säger
              att regeringens agerande skulle vara Europas mest expansiva. Det
              finns i alla fall tre länder i Europa som satsar mer i relation
              till bnp än vad Sverige gör. Det gör Spanien, Tyskland och Nederländerna.
              Det var det första sakfelet.
            </seg>
            <seg xml:id="i-a153e88f1086c1df-0">
              Det andra sakfelet och den andra bluffen är talet om arbetsmiljön.
              Här har man skurit ned med 160 miljoner, och sedan satsar man
              drygt 30 och får det att låta som om det vore en satsning. Det
              är en liten återställare på ett oerhört viktigt område som var
              ett av de första som den borgerliga regeringen raserade, nämligen
              arbetsmiljön. Det handlar i stor utsträckning om kvinnors arbetsmarknad.
            </seg>
            <seg xml:id="i-b768ade9e60b12e1-0">
              Den tredje bluffen är de 28 miljarderna. Jag tror att alla, utom
              möjligtvis Annika Qarlsson själv, har genomskådat att dessa 28
              miljarder är en bluff. Det kommer också att debatteras i kammaren
              vid ett senare tillfälle under veckan.
            </seg>
            <seg xml:id="i-0759dc0b8d83ad04-0">
              Centerpartiet talar mycket om ungdomarna och den ungdomsgaranti
              som är införd. Min fråga är: Vad är det egentligen en garanti
              för? Är det en garanti för total passivitet i minst sex månader?
              Vad är den garantin värd?
            </seg>
          </u>
          <note type="speaker" xml:id="i-437185bb884d2582-0">
            Anf. 110 ANNIKA QARLSSON (c) replik:
          </note>
          <u who="annika_qarlsson_20ca89" xml:id="i-09d7065bb31dd044-0">
            <seg xml:id="i-8a9b63ab096424c1-0">
              Fru talman! Berit Högman påstår att det är en bluff. Jag ska
              återupprepa det som jag sade i mitt anförande och som inte är
              en bluff.
            </seg>
            <seg xml:id="i-a21de3d3f5f6fcdd-0">
              Jag börjar bakifrån med Arbetsmiljöverket. Vi drog ned den budgeten
              när vi tillträdde. Då hade vi en mängd kontrollanter som åkte
              runt för att se vad man gjorde och inte gjorde. Vi påbörjade en
              ändrad inriktning. Det vi gör nu, och som Arbetsmiljöverket har
              med sig i sitt direktiv inför nästa år, handlar om att jobba preventivt,
              visa vilka effekter och vilka möjligheter som företagen har att
              vinna på att ha en god arbetsmiljö. Det är alltså ett helt annat
              förhållningssätt än den förra majoritetens, som gärna åkte ut
              och kontrollerade och i efterskott talade om vad man hade gjort
              fel. Nu handlar det om ett förebyggande och preventivt arbete.
              Vi tillför nya pengar, nya resurser och ett helt annat tänkande
              som jag tror kommer att få en helt annan effekt. Det är inte alltid
              mängden pengar det handlar om, utan det handlar också om på vilket
              sätt pengarna ska användas. Det var den första syningen av bluff
              som jag inte håller med om.
            </seg>
            <seg xml:id="i-5b013620a1bb11ef-0">
              När det gäller en expansiv budget vill jag säga att EU-kommissionen
              för ett litet tag sedan tog upp vilka förslag man tyckte att Europas
              länder skulle lägga fram. Där följde de den budget som alliansregeringen
              hade presenterat. Där gör vi både kortsiktiga och långsiktiga
              satsningar som låg helt i linje med vad man rekommenderade övriga
              Europa att göra. Man visade också i vilken omfattning som man
              skulle prestera nya reformer för att ytterligare främja ekonomin.
              Jag håller inte med om det är en bluff.
            </seg>
          </u>
          <note type="speaker" xml:id="i-b56f82ff6dc8aea2-0">
            Anf. 111 BERIT HÖGMAN (s) replik:
          </note>
          <u who="berit_hogman_c9949e" xml:id="i-67a8e857cabd2b3d-4">
            <seg xml:id="i-17c5600e33823674-0">
              Fru talman! Återgärderna är fullt tillräckliga på kort och lång
              sikt, säger Annika Qarlsson. När Arbetsförmedlingens generaldirektör
              besökte utskottet var den sista hälsningen att det kommer att
              behövas mer resurser till Arbetsförmedlingen just för ungdomarna.
              Ungdomsarbetslösheten har ökat med 29 000 på ett år. Det finns
              endast 20 000 platser till de unga. Det finns inga aviserade förändringar
              av regelverk. De unga ska sitta i karens, i passivitet, i minst
              sex månader innan det över huvud taget händer något. Ungefär 2
              procent av de ungdomar som i dag är inne i ungdomsgarantin kommer
              i åtnjutande av utbildning.
            </seg>
            <seg xml:id="i-91fb4def47b838b2-0">
              Det är alldeles uppenbart att de åtgärder som regeringen har
              vidtagit när det gäller ungdomsarbetslösheten är helt otillräckliga.
              När nu Annika Qarlsson ger signalen att det är fullt tillräckligt
              på kort och lång sikt konstaterar jag att det är ungdomarna som
              kommer att vara de riktigt stora förlorarna på den borgerliga
              politiken.
            </seg>
          </u>
          <note type="speaker" xml:id="i-d9c7a4582377b844-0">
            Anf. 112 ANNIKA QARLSSON (c) replik:
          </note>
          <u who="annika_qarlsson_20ca89" xml:id="i-09d7065bb31dd044-1">
            <seg xml:id="i-dda5e465a35ac696-0">
              Fru talman! Jag kommenterade det som Berit Högman sade inledningsvis
              där hon påstod att vi gör ingenting. Jag hävdar bestämt att 55
              945 miljoner inte är ingenting för mig. Det är tvärtom stora satsningar.
              Om de kommer att vara fullt tillräckliga eller inte är varken
              Berit Högman eller jag rätt person att bedöma i dag. Jag tror
              inte att det finns någon som kan göra den bedömningen eftersom
              vi inte vet vart finansläge eller lågkonjunktur tar vägen.
            </seg>
            <seg xml:id="i-8d8ac6977821595b-0">
              Men det finns resurser och det är även Arbetsförmedlingens generaldirektör
              tydlig med. I det här läget handlar det inte om mer resurser.
              Det finns gott om resurser. Hon ser att det finns möjligheter.
              Det handlar mer om hur vi ska arbeta med de här sakerna. Jag är
              också helt övertygad om att vi kommer att behöva göra ytterligare
              kompletteringar innan vi är färdiga med det här.
            </seg>
            <seg xml:id="i-6551ffc79f42207a-0">
              När det gäller ungdomars arbetslöshet är det rätt intressant,
              det här. Vi tog över efter en regering som under många år lät
              en stor del av varje årskull gå ut skolan utan tillräckliga betyg
              en stor cynism, tycker jag, mot nästa generation, som man nu försöker
              stå här och spela att man faktiskt bryr sig om.
            </seg>
            <seg xml:id="i-3c3f8131ddd89b29-0">
              Vi gör stora satsningar på utbildningssystemet för att möta ungdomar
              och ge dem en bra utbildning som de har till grund när de går
              ut.
            </seg>
            <seg xml:id="i-b0c47ad0c62ffd4f-0">
              När det gäller att man får vänta sex månader innan man kommer
              in i åtgärder är ju tanken också att man har ett eget ansvar att
              söka arbete. Men jag vet att det är en av de saker som vi får
              mycket signaler om, så där återstår att fundera på om sex månader
              är rätt eller inte. Men i dagsläget är det den gräns vi har.
            </seg>
            <seg xml:id="i-9f3d8501c59a5f02-0">
              Jag noterar också att Berit Högman, trots fyra minuters tid att
              svara på de frågor som jag ställde i mitt anförande vad gäller
              ungdomsskattehöjningen, inte med ett ord nämner den höjning som
              skulle innebära 2 ½ miljard högre kostnader för kommuner och landsting
              för de 63 000 ungdomar som jobbar där i dag.
            </seg>
          </u>
          <note type="speaker" xml:id="i-440db3af2f96fd08-0">
            Anf. 113 ULF HOLM (mp) replik:
          </note>
          <u who="ulf_holm_0cd69a" xml:id="i-479decbf7298a843-3">
            <seg xml:id="i-5df18e176532d877-0">
              Fru talman! Annika Qarlsson rabblade siffror så snabbt att jag
              inte hann med alla. Men det jag såg och hörde på ansiktsuttryck
              och tonfall var att Annika Qarlsson snart bör vara en av de sista
              i det här landet som inser att Sverige står i en väldigt allvarlig
              situation med en lågkonjunktur.
            </seg>
            <seg xml:id="i-0d5fe4c975e0a9c9-0">
              Finansministern har faktiskt, som jag nämnde tidigare, erkänt
              att a-kasseexperimentet kanske inte var det mest lyckade och att
              han inte insåg de konsekvenser av lagändringarna som det faktiskt
              har blivit. Jag märker inget av den tveksamheten i Annika Qarlssons
              inlägg här, utan hon är stolt och glad och säger, som jag skrev
              ned här: Nu håller budgeten.
            </seg>
            <seg xml:id="i-0a11f1db79bf1c68-0">
              Sedan säger hon att ungdomarna måste ta eget ansvar för att fixa
              jobb. Hur enkelt är det, Annika Qarlsson, att i dag ta ett eget
              ansvar och fixa jobb när antalet nyanmälda arbeten sjunker och
              är nere på alarmerande låga siffror, när företagen inte vågar
              anställa därför att de känner osäkerhet inför framtiden och när
              ni har tagit bort studerandevillkoret till exempel för dem som
              lämnar högskolan och står där barskrapade? Det kanske inte är
              riktigt det man vill höra från en politiker: Ni ska ta ert ansvar!
            </seg>
            <seg xml:id="i-df3686ffc9f1b5e4-0">
              Är det inte bättre, Annika Qarlsson, att säga: Vi från samhället
              vill stödja. Vi ser över a-kassan och vi vill höja den. Vi ser
              till att det finns yrkesutbildning. Vi ser till att stödja småföretagen
              genom att sänka arbetsgivaravgifterna för småföretagen för att
              de ska våga anställa. Vi ser till att stat och kommuner får extra
              bidrag så att de inte behöver säga upp anställda inom skola, vård
              och omsorg.
            </seg>
            <seg xml:id="i-651e59bebd30e1e9-0">
              Det är den situationen vi står inför i dag. Vad vill Annika Qarlsson
              göra åt detta?
            </seg>
          </u>
          <note type="speaker" xml:id="i-10073f5d79317bd4-0">
            Anf. 114 ANNIKA QARLSSON (c) replik:
          </note>
          <u who="annika_qarlsson_20ca89" xml:id="i-09d7065bb31dd044-2">
            <seg xml:id="i-60696f23a151065d-0">
              Fru talman! Jag noterar att jag tydligen komplicerade mitt anförande
              med för mycket siffror för Ulf Holm. Jag ska därför komplettera
              med de insatser vi gör utan siffror.
            </seg>
            <seg xml:id="i-cfc6cac1c61a0ca3-0">
              Vi halverar arbetsgivaravgifter för ungdomar. Vi genomför en
              generell sänkning av arbetsgivaravgifter. Vi har instegsjobb,
              nyfriskjobb och nystartsjobb. Vi genomför tredje steget i jobbskatteavdraget.
              Vi satsar på forskning för omställning av tranportsystemet och
              på högskoleplatser. Vi ökar antalet platser i yrkesutbildningen.
              Vi startar yrkeshögskola. Vi gör historiskt stora satsningar på
              infrastruktur, forskning och utveckling.
            </seg>
            <seg xml:id="i-ae2b7059a3f380c7-0">
              Vi har stora aktiva pengar jag ska inte säga någon summa med
              vilka Arbetsförmedlingen tillsammans med kompletterande aktörer
              har i uppdrag att möta dem som står långt ifrån arbetsmarknaden,
              som den här regeringen har prioriterat och jobbat väldigt kraftfullt
              med. Men parallellt måste vi också möta dem som varslas nu, och
              det kräver helt andra insatser. Och de här uppdragen måste vi
              klara av samtidigt.
            </seg>
            <seg xml:id="i-c2d4630084951bfe-0">
              Ulf Holm står och raljerar över att jag inte skulle inse allvaret.
              Jag kan tala om för Ulf Holm att där jag bor, i Sollebrunn, har
              vi två mil till Autoliv, vi har tre mil till Saab och vi har sex
              mil till Torslandaverken. Det är en realitet att väldigt många
              jobbar i de branscher och i de företag som i dag varslar men också
              har en tuff situation. Så i allra högsta grad är jag väldigt medveten
              om hur det ser ut. Därför är jag också väldigt tacksam över att
              vi har en regering som har insett vad som krävs och också är beredd
              att skjuta till resurser.
            </seg>
            <seg xml:id="i-e51f370b19c6221c-0">
              När det gäller a-kassan och a-kasseexperimentet, som Ulf Holm
              beskriver det, kan jag säga att vi har Europas och kanske världens
              mest generösa a-kassa. Det som beskrivs som ett experiment som
              totalt fallerar är världens mest generösa a-kassesystem. Vi prioriterar
              nya jobb i stället för höjda bidrag.
            </seg>
          </u>
          <note type="speaker" xml:id="i-5dd132f614e6f67c-0">
            Anf. 115 ULF HOLM (mp) replik:
          </note>
          <u who="ulf_holm_0cd69a" xml:id="i-479decbf7298a843-4">
            <seg xml:id="i-94cfd4644f6bb91d-0">
              Fru talman! Det är helt uppenbart att Annika Qarlsson inte håller
              med finansminister Anders Borg när han nu säger att effekterna
              av de förändringar som den borgerliga regeringen gjorde av a-kassan
              inte riktigt skulle bli dem som man nu ser i verkligheten. Han
              uteslöt inte att det skulle bli förändringar av detta tillbaka
              till det bättre. Jag inser att Annika Qarlsson står långt ifrån
              Anders Borg i den frågan.
            </seg>
            <seg xml:id="i-15a745cc4dd573d8-0">
              Det verkar inte heller som om Annika Qarlsson håller med arbetsmarknadsminister
              Sven Otto Littorin om att det är två skitår som väntar framför
              oss. Tvärtom verkar det som om hur mycket satsningar som helst
              ska göras.
            </seg>
            <seg xml:id="i-964c006ae50907a9-0">
              Men en enig opposition, eniga nationalekonomer, fackföreningar
              och så vidare menar att dels kommer åtgärderna för sent, dels
              är för små för att kunna möta den lågkonjunktur som vi nu står
              inför, för den kommer med sådan kraft och slår så hårt. Mot bakgrund
              av att exporten är så stor och viktig i Sverige slår den kanske
              hårdare här än i andra delar av världen.
            </seg>
            <seg xml:id="i-155e25f6f3edb816-0">
              Detta är förändringar som gör att man menar att vi borde vidta
              flera åtgärder. Vi har från Miljöpartiets sida lagt fram förslag
              om att stat och kommuner bör få mer pengar. Vi bör satsa på att
              också göra någonting med anledning av klimatkrisen för att till
              exempel se till att energieffektivisera miljonprogrammet, vilket
              ändå måste göras snart. Det är de förslagen som saknas i regeringens
              budget.
            </seg>
          </u>
          <note type="speaker" xml:id="i-f3dea5f8373e3630-0">
            Anf. 116 ANNIKA QARLSSON (c) replik:
          </note>
          <u who="annika_qarlsson_20ca89" xml:id="i-09d7065bb31dd044-3">
            <seg xml:id="i-98fa1b4cb7ce757e-0">
              Fru talman! Det har varit mycket intressant att följa oppositionens
              skrivande av önskelistor. Jag har förstått att det är närheten
              till jul som gör att man kanske tror att det finns obegränsade
              resurser och möjligheter att få allt man önskar.
            </seg>
            <seg xml:id="i-120ab1aa2eaca50d-0">
              Jag börjar återigen med det du säger sist. Vi införde ROT-avdrag
              just för enskilda husägare i stället för att rikta in oss på fastighetsbolagen.
              Fastighetsbolagen har ju ett uppdrag och en uppgift att hela tiden
              investera och se till att hålla sina bostäder både renoverade
              och effektiviserade när det gäller energi.
            </seg>
            <seg xml:id="i-a04e06c16923f406-0">
              Som boende i Alingsås kommun nu kommer det väldigt mycket historier
              hemifrån mina trakter här känner jag till ett mycket intressant
              projekt där man gör just en energieffektivisering av vårt lilla
              miljonprogram, som vi har där. Det här är insatser som sänker
              kostnaden så drastiskt att det på ett fåtal år går att räkna hem
              de här investeringarna. Att i det läget, som Miljöpartiet hävdar
              att vi ska göra, gå in med skattemedel för att subventionera fastighetsägare
              som gör investeringar som på bara några års sikt går att räkna
              hem är för mig dålig ekonomi och dålig hushållning med skattebetalarnas
              pengar.
            </seg>
            <seg xml:id="i-6bafcdd4aec38ddc-0">
              Uttrycket skitår i sig kanske jag inte skulle vilja använda i
              en debatt, men meningen bakom det och insikterna kring det delar
              vi självklart. Vi har sett en drastisk förändring av läget i Sverige
              men framför allt globalt som vi aldrig någonsin har varit med
              om på det här viset. Det är klart att det är skrämmande.
            </seg>
            <seg xml:id="i-7efebf2473f8cd78-0">
              Det som ändå måste ses är att vi nationellt gör de insatser som
              vi så här långt bedömer är rimliga och väl balanserade.
            </seg>
          </u>
          <note type="speaker" xml:id="i-015b0d982d873d07-0">
            Anf. 117 JOSEFIN BRINK (v) replik:
          </note>
          <u who="josefin_brink_fef83c" xml:id="i-7f9c4df10f6785e7-3">
            <seg xml:id="i-9f9a12f53524b707-0">
              Fru talman! Annika Qarlsson försöker framställa det som att vi
              i oppositionen bara pratar om ersättningsnivåer och att det finns
              en motsättning mellan det och att satsa på att skapa jobb. Nu
              kan jag lugna Annika Qarlsson med att det i Vänsterpartiets budget
              och i de tilläggsförslag som vi har lagt med anledning av den
              ekonomiska krisen finns ett helt batteri av åtgärder som faktiskt
              syftar till att skapa jobb. Det handlar om satsningar på miljövänliga
              järnvägstransporter, om renovering, energieffektivisering och
              om nybyggnation av hyreslägenheter. Det handlar om satsning på
              forskning och utveckling av energiteknik, ökat exportstöd för
              mindre företag, slopad sjuklöneperiod i små företag och förstärkningar
              av den gemensamma välfärden med både ökade statsbidrag och riktade
              anställningsstöd. Detta är bara av de förslag som vi har och som
              faktiskt skapar arbetstillfällen på både kort och lång sikt.
            </seg>
            <seg xml:id="i-2e78c52aaff00c2d-0">
              Vi vill dessutom att de som faktiskt blir arbetslösa framöver
              ska ha en inkomsttrygghet. Det är en mycket klok politik i en
              lågkonjunktur. Om detta är de allra flesta överens. Vad Annika
              Qarlsson behöver ge svar på är på vilket sätt det faktum att redan
              i dag var tredje arbetslös tvingas leva på existensminimum bidrar
              till att motverka nedgången i ekonomin och skapa nya arbetstillfällen.
            </seg>
          </u>
          <note type="speaker" xml:id="i-c4f199355ce76d55-0">
            Anf. 118 ANNIKA QARLSSON (c) replik:
          </note>
          <u who="annika_qarlsson_20ca89" xml:id="i-09d7065bb31dd044-4">
            <seg xml:id="i-fd00fa116afa7175-0">
              Fru talman! Tack, Josefin Brink, för uppräkningen av alla förslagen!
              Jag måste erkänna att jag inte har hört dem i debatten. Det jag
              har hört pratas om är ersättningsnivåerna.
            </seg>
            <seg xml:id="i-5b959ef24c9f2e8b-0">
              Batteriet av åtgärder kom lite vid sidan om. Till viss del kan
              jag se att de har betydelse för hur många jobb det blir, men det
              är inte riktigt alla som jag kan se skapar nya jobb. När det gäller
              till exempel energieffektiviseringen gav jag tidigare ett svar
              till Ulf Holm, och jag kan ge samma svar här. Det är märkligt
              att man på vänstersidan är väldigt mån om att sätta in skattemedel
              i bolag som rimligen borde ha ett ansvar för att effektivisera,
              modernisera och renovera sitt lägenhetsbestånd, speciellt när
              vi ser att energieffektivisering går att räkna hem på ett fåtal
              år framöver. Det är en mycket märklig prioritering.
            </seg>
            <seg xml:id="i-ae2059c3a7b545a4-0">
              Prioritering är just vad det handlar om när vi sedan kommer in
              på ersättningssystemen. Någonstans handlar det om att inte kunna
              göra allt. En del bygger vår a-kassenivå och ersättning på, nämligen
              på den forskning som visar att det faktiskt skapar fler jobb.
              Det är bland andra IFAU som har tittat på detta och kommit fram
              till att om man skulle göra återställare när det gäller arbetslöshetsförsäkringen
              och jobbavdraget, som ju hänger ihop, skulle man sänka jämviktsarbetslösheten
              med 12 procentenheter. Jag får be Ulf Holm om ursäkt, men nu tar
              jag en siffra igen: Varje procentenhet av detta handlar om 54
              214 personer i jobb. I den delen tycker vi att det är viktigare
              att det faktiskt blir fler jobb.
            </seg>
            <seg xml:id="i-b0f1985cf36916b0-0">
              Sett till läget i dag handlar det också om vad man prioriterar.
              Är det fler jobb eller att få högre bidrag?
            </seg>
          </u>
          <note type="speaker" xml:id="i-35484475615c53b4-0">
            Anf. 119 JOSEFIN BRINK (v) replik:
          </note>
          <u who="josefin_brink_fef83c" xml:id="i-7f9c4df10f6785e7-4">
            <seg xml:id="i-d580cf7df5d86928-0">
              Fru talman! Återigen kommer vi till det gamla missförståndet
              att det skulle finnas en motsättning mellan att ha en generös
              ersättning från arbetslöshetsförsäkringen och att rädda jobb i
              en lågkonjunktur. Som Ulf Holm försökte säga här tidigare: Enligt
              en samlad ekonomkår, från höger till vänster, gynnas både den
              privata konsumtionen och välfärdssystemen, alltså ekonomin i kommunerna,
              där man tar in skatteintäkter, av att människor har en hög ersättning
              från a-kassan och av att så många som möjligt omfattas av den
              ersättningen just när det är lågkonjunktur och många samtidigt
              är arbetslösa.
            </seg>
            <seg xml:id="i-dc6f49e4c20c3e23-0">
              En fungerande a-kassa bidrar på så sätt till att rädda jobb i
              handeln, på kaféer och restauranger och inte minst i den kommunala
              välfärden. Det är pengar som människor använder till konsumtion
              och till skatteinbetalningar. En väldigt lång rad av ekonomer
              och organisationer långt utanför Vänsterpartiet är helt överens
              om detta samband. Jag undrar vad det är Annika Qarlsson vet som
              alla de har missat. Betyder det ingenting med det stora inkomstbortfall
              som inträffar när nu så många står utanför a-kassan?
            </seg>
            <seg xml:id="i-daee2619f70ee651-0">
              På vilket sätt menar Annika Qarlsson att det kommer att sakna
              betydelse framöver? Alla andra hävdar att det betyder jättemycket
              och att nästa våg av varsel kommer att drabba både den privata
              tjänstesektorn och kommunerna och landstingen, mycket till följd
              av att människor kommer att hålla mycket hårt i sin plånbok när
              man är orolig för att kanske få sin inkomst halverad eller minskad
              med ännu mer.
            </seg>
          </u>
          <note type="speaker" xml:id="i-a69a2c78a866e547-0">
            Anf. 120 ANNIKA QARLSSON (c) replik:
          </note>
          <u who="annika_qarlsson_20ca89" xml:id="i-09d7065bb31dd044-5">
            <seg xml:id="i-40a83baa58ebfba9-0">
              Fru talman! I en lågkonjunktur kan man se fyra olika faser. Vi
              har kanske kommit in i fas två, där de som är underleverantörer
              och råvaruleverantörer just nu drabbas. Vi ser att fas tre och
              fas fyra är precis som Josefin beskriver: Det handlar om tjänstesektorn
              och om kommuner och landsting. Den biten vet vi kommer, men exakt
              hur den kommer att se ut och vilken omfattning den får är inte
              alltid helt enkelt att bedöma.
            </seg>
            <seg xml:id="i-914a42663e962c55-0">
              Men det handlar också om vilken del man prioriterar. Är det att
              låsa in sig i att sätta de pengar och resurser som finns i att
              höja ersättningarna, eller ska man sätta in resurserna på åtgärder
              som faktiskt bidrar till att det blir fler jobb? Vi tittar till
              exempel på sänkningar av arbetsgivaravgifter. Vi tittar på exportkrediter,
              ROT och RUT och på andra delar av paketet som är med och bidrar
              till att faktiskt skapa fler jobb. Vi har valt att prioritera
              den delen. Det är också kopplat till forskning som visar att det
              faktiskt har betydelse för sysselsättningen vilka prioriteringar
              man väljer att göra.
            </seg>
            <seg xml:id="i-17697842cc43503e-0">
              Det har också prövats: Den linje vi väljer handlar om kanske
              50 000100 000 fler jobb än den linje som vänsterkartellen väljer.
              50 000100 000 färre jobb leder i sin tur till minskade resurser
              och minskade möjligheter att göra rätt sak i ett senare skede.
            </seg>
            <seg xml:id="i-806fec4dad03d157-0">
              För vår del handlar det om att hela tiden rikta in åtgärderna
              på att se till att vi faktiskt skapar en arbetsmarknad och att
              fler kan komma i arbete att det finns fler jobb att söka och att
              arbetsgivare vågar och vill anställa. Jag tror att det är enormt
              viktigt för utvecklingen framöver att vi gör just den prioriteringen.
            </seg>
          </u>
          <note type="speaker" xml:id="i-438c8a23fe2cb536-0">
            Anf. 121 HANS BACKMAN (fp):
          </note>
          <u who="hans_backman_9286d1" xml:id="i-1327eac8c578e48b-0">
            <seg xml:id="i-13bc3c88da6db7db-0">
              Fru talman! Jag börjar med att yrka bifall till utskottets förslag
              i betänkandet. Jag vill också som Annika Qarlsson notera att det
              är ett betänkande som innefattar anslag på 55,9 miljarder kronor.
              Det är bra mycket mer än ingenting, som oppositionen påstod att
              det var.
            </seg>
            <seg xml:id="i-590d1e37a813ee22-0">
              Tillväxtutsikterna har på kort sikt försämrats kraftigt till
              följd av den internationella finansiella krisen. Finansutskottet
              beskriver den senaste tidens indikationer på en betydligt svagare
              sysselsättningsutveckling framöver som mycket oroande. Det kan
              försvinna över 100 000 jobb under 2009 och 2010. Men samtidigt
              är det viktigt att understryka att när krisen inleddes hade Sverige
              ett jämförelsevis gott utgångsläge med en historiskt sett hög
              sysselsättning och låg arbetslöshet. 172 000 personer hade under
              alliansregeringens tid lämnat utanförskapet och kommit i arbete,
              men det stora antalet varsel som har kommit den senaste tiden
              är förstås mycket oroande.
            </seg>
            <seg xml:id="i-a31c8951ff4f4357-0">
              Detta berör människor i deras vardag. Vi måste komma ihåg och
              det gör vi att alla dessa statistiska uppgifter handlar om människor
              av kött och blod. Det är för att mildra effekterna för alla dem
              som vi vidtar åtgärder, för att mildra effekterna för dem i en
              svår tid. Det handlar om bilindustriarbetare, stålverksarbetare
              och många andra som är oroliga och ser ett par svåra år framför
              sig.
            </seg>
            <seg xml:id="i-2f721b8421a5bf4e-0">
              Men tack och lov behöver inte alla varsel leda till uppsägningar,
              och alla uppsägningar behöver inte heller leda till arbetslöshet.
              Sverige står väl rustat att hantera de varsel om uppsägningar
              som i framtiden kan resultera i faktisk arbetslöshet. Varselstatistiken
              från Arbetsförmedlingen visar också att utvecklingen är väldigt
              olika i olika regioner och i olika delar av landet.
            </seg>
            <seg xml:id="i-8449599b3aed0db0-0">
              Det tycker jag understryker betydelsen av att inom arbetsmarknadspolitikens
              ram kraftsamla på regional nivå. Det är med de lokala och regionala
              aktörerna, såväl statliga och kommunala som privata, som man bäst
              kan anpassa insatser och vidta åtgärder som leder till resultat
              i form av nya företag och jobb. Därför tycker jag också att det
              är väldigt bra att regeringen har utsett de här samordningsmännen
              för att samordna insatserna i de drabbade delarna av landet.
            </seg>
            <seg xml:id="i-f2b6d3d01a49717c-0">
              Det är bra. De här samordningspersonerna så ska man kanske säga,
              eftersom det är både kvinnor och män har nämligen den lokala kunskapen
              om vad som är bäst för respektive region.
            </seg>
            <seg xml:id="i-75fc59485c82b2ac-0">
              Sedan har Arbetsförmedlingen nyligen omorganiserats bland annat
              för att förbättra styrningen genom att en rak och tydlig ansvars-
              och beslutslinje etableras inom organisationen.
            </seg>
            <seg xml:id="i-14c10faec1db4bd8-0">
              Enligt den bedömning som Arbetsförmedlingens generaldirektör
              redovisat för utskottet finns det också goda förutsättningar för
              att flexibelt kunna prioritera och omfördela resurser till där
              behoven uppstår. Ca 200 personer ska anställas för placering på
              arbetsförmedlingarna. Arbetsförmedlingen har även inrättat en
              nationell beredskapsorganisation för varsel för att säkerställa
              att de regioner som drabbas mest ska få det stöd som de behöver.
            </seg>
            <seg xml:id="i-5e94ac5dd16db2ec-0">
              Ett exempel på det är att Arbetsförmedlingen öppnar kontor i
              anslutning till Torslandaverken i Göteborg för att ge dem som
              varslas på Volvo bästa möjliga stöd och service.
            </seg>
            <seg xml:id="i-855cfbde877175b8-0">
              Arbetsförmedlingen har ett stort ansvar men också goda förutsättningar
              för att kunna möta utvecklingen nu när arbetslösheten ökar i Sverige.
              Arbetsförmedlingen räknar med att förmedla en miljon arbeten nästa
              år.
            </seg>
            <seg xml:id="i-a903f4a2e3f4c9ff-0">
              Jag vill i det här sammanhanget betona att de av arbetsmarknadens
              partner tecknade omställningsavtalen innebär att en del av dem
              som nu blivit varslade och riskerar att bli uppsagda kommer att
              kunna få hjälp med att gå vidare i arbetslivet.
            </seg>
            <seg xml:id="i-df125d3a2b1c5949-0">
              Utskottet har under beredningen av ärendet hört Trygghetsrådets
              vd Carl-Gustaf Leinar och Trygghetsfondens vd Tomas Petti om organisationernas
              möjligheter att bistå dem som har blivit varslade om uppsägning
              och omfattas av respektive omställningsavtal och om deras uppfattningar
              om situationen på arbetsmarknaden.
            </seg>
            <seg xml:id="i-e96a58f6bbfec998-0">
              Tillsammans omfattar Trygghetsrådets och Trygghetsfondens avtal
              ca 1,6 miljoner anställda. Omställningsavtalens innehåll varierar
              men består ofta av kontantersättning till uppsagda och stöd med
              rådgivning eller jobbcoachning som sker i ett tidigt skede, ofta
              innan den enskilde har blivit arbetslös.
            </seg>
            <seg xml:id="i-1c22100530892239-0">
              Antalet personer som med anledning av varsel har kontakt med
              respektive organisation har ökat betydligt under de senaste månaderna,
              förstås. Bedömningen gjordes dock att det finns tillräckliga resurser
              inom respektive system för att möta en kraftig ökning av antalet
              uppsägningar.
            </seg>
            <seg xml:id="i-ff5fd608225ca1d0-0">
              Genom Trygghetsfonden finns för närvarande ca 6 miljarder kronor
              fonderade och inom Trygghetsrådet ca 2,5 miljarder kronor.
            </seg>
            <seg xml:id="i-86972d406dffcf4b-0">
              Fru talman! Folkpartiet liberalerna vill mot bakgrund av konjunkturnedgången
              framhålla vikten av att hålla fast vid en långsiktig politik som
              gör det mer lönsamt att arbeta och enklare och billigare att anställa.
            </seg>
            <seg xml:id="i-17a6116bf4af989b-0">
              Konjunkturnedgången ska mötas med offensiva strukturella reformer
              som syftar till att varaktigt höja sysselsättningen. Jag tycker
              därför att regeringens sänkningar av inkomstskatten och nedsättningen
              av sociala avgifter är bra.
            </seg>
            <seg xml:id="i-0144f28f02517ca5-0">
              Det hindrar ju inte att det beroende på det konjunkturella läget
              kan finnas behov av arbetsmarknadspolitiska program och insatser
              för att skapa möjligheter för den enskilde att ta sig ur arbetslöshet
              och få jobb.
            </seg>
            <seg xml:id="i-711b712e63719f35-0">
              I det här sammanhanget måste jag också säga att jag tycker att
              det är märkligt att Socialdemokraterna vill införa en ungdomsskatt
              som gör det dyrare att ha ungdomar anställda, med tanke på att
              ungdomar är en av de grupper som kan drabbas hårt i ett läge med
              många varsel och risk för uppsägningar.
            </seg>
            <seg xml:id="i-b8bffb5626fa5274-0">
              Regeringen arbetar offensivt. Det är inte alls så att regeringen
              inte gör någonting, som en del här har påstått från talarstolen.
              Man har varit offensiv när det gäller att hantera den internationella
              finanskrisen och de effekter som krisen har på Sverige.
            </seg>
            <seg xml:id="i-70372bd32de2a082-0">
              I budgetpropositionen som alliansregeringen presenterade för
              2009 finns flera offensiva reformer för att möta den internationella
              finanskrisens effekter på landet, i form av en förstärkt politik
              för arbete och företagande, viktiga framtidsinvesteringar i forskning
              och infrastruktur samt fortsatta välfärdssatsningar. EU-kommissionen
              har ändå sagt att budgeten för 2009 är den mest expansiva i Europa.
            </seg>
            <seg xml:id="i-24864105fb42079e-0">
              Nu i december har alliansregeringen också presenterat ett antal
              nya åtgärder för att möta lågkonjunktur och varsel. I den här
              världsomspännande konjunkturnedgången och krisen i finanserna,
              internationellt sett, blir det nämligen också en efterfrågenedgång.
              Det talas om den största ekonomiska nedgången i världsekonomin
              på 25 år. För en öppen och handelsberoende ekonomi som Sverige
              får detta förstås omedelbara konsekvenser.
            </seg>
            <seg xml:id="i-e76549643eed3ef5-0">
              Jag är därför övertygad om att alla de stödåtgärder som nu införs
              kommer att ha stor betydelse för människor i Sverige.
            </seg>
            <seg xml:id="i-992a73ad67998678-0">
              I regeringens stimulanspaket ingår bland annat ett ROT-avdrag,
              fler studieplatser på yrkeshögskolan och yrkeskomvux, nystartsjobb,
              som blir fler genom en fördubblad nedsättning av arbetsgivaravgiften
              i nystartsjobben för arbetslösa, samt ytterligare 1 miljard kronor
              till förstärkta infrastruktursatsningar.
            </seg>
            <seg xml:id="i-e4dae16d9d1fc40a-0">
              Fru talman! Regeringen presenterade den 5 december en satsning
              på 23 miljarder kronor över tre år till jobb och omställning.
              Den här satsningen kommer att förstärka arbetsmarknadspolitiken.
              Denna satsning består av fem delar.
            </seg>
            <seg xml:id="i-b1aa652a4348e956-0">
              För det första får Arbetsförmedlingen närmare 3 miljarder kronor
              för att förstärka sin matchningsverksamhet. Det här betyder att
              förutsättningarna förbättras för att individanpassa verksamheten.
              Utöver det ökar volymerna av arbetspraktik, och det införs praktisk
              kompetensutveckling för dem som redan har arbetslivserfarenhet.
            </seg>
            <seg xml:id="i-f86ffa94406b0c57-0">
              För det andra görs en nedsättning av arbetsgivaravgiften, som
              jag nämnde, i nystartsjobben. Det innebär att arbetsgivarnas lönekostnader
              kommer att minska med ungefär hälften. Efterfrågan på personer
              som står utanför arbetsmarknaden kan därmed öka, även i en tid
              av konjunkturnedgång. Den här åtgärden beräknas leda till 4 700
              fler nystartsjobb under 2009.
            </seg>
            <seg xml:id="i-ab547f7ae7365d7c-0">
              För det tredje, vilket också är mycket bra, är det en förstärkning
              av yrkesvux och yrkeshögskolan. Utbildning är ju viktig i de här
              lägena för att kompetensutveckla människor. Fler platser kommer
              att skapas både inom yrkeshögskolan och på den yrkesinriktade
              vuxenutbildningen. För att uppmuntra fler att utbilda sig kommer
              möjligheten att få det högre bidraget i studiestödet att utökas.
              Sammanlagt handlar det om en satsning på 2,8 miljarder kronor.
            </seg>
            <seg xml:id="i-f1851e2031b21b84-0">
              För det fjärde har vi en förstärkt satsning på infrastruktur.
              Redan i budgetpropositionen presenterade regeringen 10 miljarder
              kronor för satsningar på infrastruktur för 2009 och 2010. För
              att både skapa jobb på kort sikt, genom drift och underhållsarbete,
              och skapa tillväxt på längre sikt lägger regeringen nu en extra
              miljard till satsningen.
            </seg>
            <seg xml:id="i-f74bbcc38ba4b389-0">
              För det femte har vi satsningarna på ROT-avdrag. Det är ju viktigt,
              efter signalen om att byggsektorn är extra utsatt under lågkonjunktur,
              att man ser att det behövs en injektion i den här branschen. Därför
              införde regeringen en skattereduktion för ROT-tjänster som nu
              tillämpas sedan den 8 december i år. Förhoppningen är att detta
              kommer att öka sysselsättningen med nästan 7 000 personer under
              2009 och 2010.
            </seg>
            <seg xml:id="i-548707d9ecb7a585-0">
              Regeringen har också presenterat ett utvecklingspaket för den
              svenska bilindustrin, som var uppe här tidigare. Paketet innebär
              att staten bildar ett utvecklingsbolag och skjuter in 3 miljarder
              kronor i detta. Vidare utfärdar staten en säkerhet för de bilföretag
              som önskar låna ur europeiska investeringsbanker. Här finns ett
              maxbelopp på 20 miljarder kronor. Dessutom finns det 5 miljarder
              kronor i nödlån för bilföretag i kris.
            </seg>
            <seg xml:id="i-2a62dcdb6915c511-0">
              Det är det som det här paketet innebär. Därmed kan totalt 28
              miljarder kronor komma fordonsindustrin till godo i form av utvecklingsstöd
              och lånegarantier. De här resurserna är då till för att man bland
              annat ska kunna utveckla nya fordonstyper som är mer miljövänliga
              och som har en framtid på en marknad.
            </seg>
            <seg xml:id="i-87895f3fceafd34c-0">
              Fru talman! Till sist vill jag säga att vi självklart är oroliga.
              Vi befinner oss i en av de värsta kriserna i det internationella
              finansiella systemet sedan depressionen.
            </seg>
            <seg xml:id="i-acfc72a24fd79ea4-0">
              Mitt hemlän Gävleborg är ett av de hårdast drabbade. Bara i november
              i år varslades 1 485 personer om uppsägning, varav två tredjedelar
              i Sandviken. Men också på många andra företag, som Ovako i Hofors,
              Huddig i Hudiksvall, SMP i Ilsbo, finns många varslade som en
              direkt följd av krisen.
            </seg>
            <seg xml:id="i-e3f852df85e5fce4-0">
              Alla parter fack, företag, samhälle och vi måste nu göra allt
              för att mildra och överbrygga effekterna av den lågkonjunktur
              som slår mot Sverige med full kraft. Det är mot den bakgrunden
              som alliansregeringen nu presenterat det här extra stimulanspaketet
              för jobb och omställning.
            </seg>
            <seg xml:id="i-2b73f3b0c685fc22-0">
              Jag är övertygad om att det här stimulanspaketet kommer att mildra
              effekterna för Sverige, för många människor och inte minst för
              mina vänner hemma i Gävleborg.
            </seg>
            <seg xml:id="i-8e11d95d96163ed5-0">
              Stimulanspaketet i kombination med de åtgärder som regeringen
              tidigare vidtagit kommer på sikt att stärka den svenska arbetsmarknaden
              och därmed också den svenska ekonomin.
            </seg>
          </u>
          <note type="speaker" xml:id="i-4fdc413106a030b8-0">
            Anf. 122 ULF HOLM (mp) replik:
          </note>
          <u who="ulf_holm_0cd69a" xml:id="i-479decbf7298a843-5">
            <seg xml:id="i-22e5aa23cfd8cc22-0">
              Fru talman! Hans Backman nämnde i sitt tal omställningsförsäkringen
              och hur viktigt det var att det fanns en sådan. Men det har vi
              inte så mycket inflytande över här. Vi diskuterar ju statsbudgeten
              och a-kassan. Omställningsförsäkringen är en privat lösning som
              en del fackförbund har tagit fram för att de anser att det statliga
              skyddsnätet ligger för lågt.
            </seg>
            <seg xml:id="i-c70fa1887cf7b430-0">
              Problemet med omställningsförsäkringarna är att de inte omfattar
              alla på arbetsmarknaden. Det är färre än hälften som omfattas
              av detta. Den andra saken är att det är en privat försäkring.
              Det är ganska troligt att den premie som man nu får betala kommer
              att höjas avsevärt, därför att risken för fler arbetslösa är högre.
              Då kommer omställningsförsäkringen att bli dyrare, vilket kan
              leda till att det är allt färre som har råd att teckna den.
            </seg>
            <seg xml:id="i-35fd3db548d27d03-0">
              Vore det inte bättre om Hans Backman delade Anders Borgs åsikter
              om a-kassan? Jag tror att det är helt nödvändigt att vi höjer
              både golvet och taket för att se till att a-kassan blir den trygghet
              i omställning som är nödvändig.
            </seg>
            <seg xml:id="i-659a896a2e945f68-0">
              Delar inte Hans Backman uppfattningen att golvet och taket i
              a-kassan bör förändras med tanke på det läge som Sverige står
              inför nu?
            </seg>
          </u>
          <note type="speaker" xml:id="i-6d4d04058b5a09fe-0">
            Anf. 123 HANS BACKMAN (fp) replik:
          </note>
          <u who="hans_backman_9286d1" xml:id="i-1327eac8c578e48b-1">
            <seg xml:id="i-ca44ba21adc16a5e-0">
              Fru talman! Först vill jag säga att det stämmer det som Ulf Holm
              säger om omställningsavtalen, men jag vill poängtera att de är
              bra och att det är viktigt att de finns. Det är en hjälp i dessa
              tider för många människor, ca 1,6 miljoner anställda.
            </seg>
            <seg xml:id="i-622e8836e9d3de72-0">
              När det gäller a-kassan och dess utformning står förstås vi i
              Folkpartiet bakom den politik som regeringen för när det gäller
              taken och nivåerna. Samtidigt tycker jag att det är bra om så
              många som möjligt kan få ut 80 procent av lönen i ersättning i
              händelse av arbetslöshet. Inkomstbortfallsprincipen är en gammal
              princip som Folkpartiet har.
            </seg>
            <seg xml:id="i-1f08e3da05dbf232-0">
              Samtidigt måste man väga sådana åtgärder mot andra åtgärder i
              samband med att vi ska mildra effekterna för personer som riskerar
              att drabbas av den finansiella krisen, så i dagsläget har vi inga
              förslag om förändringar. Men det kan vara en intressant diskussion
              för framtiden.
            </seg>
          </u>
          <note type="speaker" xml:id="i-6fa7a5b4662f006f-0">
            Anf. 124 ULF HOLM (mp) replik:
          </note>
          <u who="ulf_holm_0cd69a" xml:id="i-479decbf7298a843-6">
            <seg xml:id="i-912f8cda72cbf920-0">
              Fru talman! Jag hoppas att det blir mer än en diskussion. Jag
              förutsätter att det också kommer förslag. Vi vet inte alls i dagsläget
              hur hårt den här krisen kommer att slå. Vi har kanske bara sett
              början. Om det är som TCO har rapporterat i den rapport de har
              skickat till alla oss i arbetsmarknadsutskottet, att en speciallärare
              som förlorar jobbet bara får 56 procent av tidigare inkomst, ligger
              det ganska långt från Hans Backmans partis åsikter om att man
              bör få 80 procent av lönen. Det är ett ganska stort gap däremellan.
            </seg>
            <seg xml:id="i-edf06e82ed05d091-0">
              Med lite tur har de ett omställningsavtal som kan täcka upp,
              fast det är en privat lösning. Vi vet inte läget. Det är klart
              att det är bra för dem som i dag har en omställningsförsäkring
              att det finns en sådan. Jag är bara väldigt rädd för att eftersom
              det är en privat lösning kommer premien att höjas kraftigt på
              grund av riskerna att fler blir arbetslösa. Då kanske det blir
              färre som omfattas av en privat lösning.
            </seg>
            <seg xml:id="i-ab98d503aef6f247-0">
              Det är inget säkert system för framtiden. Ett säkrare system
              för framtiden är att vi ser till att vi har en omställningsförsäkring
              som fungerar och som fler människor har råd att vara med i. Det
              kan inte vara en slump, det är inte en slump att ytterligare en
              halv miljon har lämnat a-kassan och att många nu, framför allt
              yngre, inte är med i a-kassan och riskerar att bli arbetslösa.
              30 procent går i dag bara på grundersättningen. Det är så redan
              i dag, och den siffran kan höjas avsevärt.
            </seg>
            <seg xml:id="i-b5dccb339652a3d3-0">
              Vad är svaret till dessa människor? Sälj er bostadsrätt! Gör
              er av med villan! Flytta in i en hyreslägenhet! Först då kan du
              komma i beaktande att få socialbidrag.
            </seg>
            <seg xml:id="i-96e39d4609f4f9a1-0">
              Vi står inför en situation där den borgerliga majoriteten ser
              till att orättvisorna ökar betydligt i samhället.
            </seg>
          </u>
          <note type="speaker" xml:id="i-3b9c4d895dc49ca0-0">
            Anf. 125 HANS BACKMAN (fp) replik:
          </note>
          <u who="hans_backman_9286d1" xml:id="i-1327eac8c578e48b-2">
            <seg xml:id="i-96a3d97bc93c668a-0">
              Fru talman! Vi har ändå sett till att 172 000 människor har kommit
              till arbete från utanförskap. Allt är inte vår förtjänst, men
              Konjunkturinstitutet har bedömt att mycket faktiskt beror på regeringens
              åtgärder. Man har skapat många jobb, och det är bra.
            </seg>
            <seg xml:id="i-4bd0344169016849-0">
              När vi höjde avgifterna i a-kassan infördes samtidigt jobbskatteavdraget.
              Man fick ändå mer i plånboken som anställd när man arbetade, även
              efter a-kasseavgiftshöjningen, tack vare jobbskatteavdraget.
            </seg>
            <seg xml:id="i-3198227a2b795f3a-0">
              Vi står bakom den a-kassepolitik som vi har lagt fast. Samtidigt
              finns det alltid intresse av att diskutera lösningar som kan göra
              att fler får 80 procent av lönen i ersättning i samband med arbetslöshet.
            </seg>
            <seg xml:id="i-580067bb35a1f766-0">
              Man måste förstås det är det som är regeringens uppgift väga
              olika åtgärder mot varandra. Jag är mycket förstående för att
              man prioriterar åtgärder som ska kunna stimulera och hjälpa dem
              som nu blir utan jobb att kunna få ett jobb igen eller få en utbildning
              igen. Satsningarna på yrkesvux tycker jag är enormt bra. Man kan
              då när man är 2025 år slå in på en ny karriär, via en kommunal
              yrkesvuxutbildning, som man kanske haft intresse för.
            </seg>
            <seg xml:id="i-b5d0f75fd17bb320-0">
              Det handlar om att avväga och prioritera. Det är precis som när
              Ulf Holm och Miljöpartiet biträdde den gamla socialdemokratiska
              regeringen. Man måste alltid väga olika åtgärder mot varandra
              alla åtgärder kostar pengar. Det är det som är regeringens uppgift.
            </seg>
          </u>
          <note type="speaker" xml:id="i-ae91870b5432610c-0">
            Anf. 126 PATRIK BJÖRCK (s):
          </note>
          <u who="patrik_bjorck_d8ad48" xml:id="i-c4b0e60a55992d7e-0">
            <seg xml:id="i-e88f0ea8f060a12c-0">
              Fru talman! Nu står vi här igen och diskuterar arbetsmarknadspolitik
              och arbetslöshetsförsäkring. Det är inte första gången som vi
              gör det. Det blir mer och mer spännande att lyssna på den borgerliga
              majoritetens företrädare.
            </seg>
            <seg xml:id="i-21e3f8e5d14641fb-0">
              Den bild som kommer fram här är minst sagt förvirrad. Det finns
              inget som hänger ihop över huvud taget.
            </seg>
            <seg xml:id="i-9a861a24ed7fef4c-0">
              Alla olika ekonomer och experter som kommenterar det ekonomiska
              läget i Sverige i dag tävlar i princip om att beskriva den här
              krisen som total. Man pratar om att det är det värsta sedan 90-talet,
              det värsta sedan 30-talet eller det värsta under 1900-talet. Man
              beskriver en situation som man i stort sett säger att man inte
              har upplevt över huvud taget.
            </seg>
            <seg xml:id="i-7570cc52c9b30dc3-0">
              I den situationen har vi en regering som inte gör något. Vi har
              en regering som lägger fram en budget som bygger på prognoser
              som är fullständigt bortspolade, som saknar all relevans till
              verkligheten. Och man håller fast vid den och kallar den för en
              expansiv budget. Men man är själv tvungen att inse att de prognoser
              som budgeten bygger på är totalt bortspolade.
            </seg>
            <seg xml:id="i-fbff8ef7a9aba0a9-0">
              Man gör ingenting. Jag förundras över att man kan agera på det
              sättet. Även om man på något sätt skulle ha någon sorts teoretisk
              anknytning till marknadsliberalismen eller någon sorts fundamentalistisk
              inställning tycker jag ändå att den politiska självbevarelsedriften
              skulle göra att man insåg att man är tvungen att agera, göra något
              när alla ser vilken kris det handlar om.
            </seg>
            <seg xml:id="i-3d897de9e688153b-0">
              Det har varit ett antal spännande inlägg i debatten i dag. Om
              vi börjar med arbetsmarknadsutskottets ordförande kan hon delvis
              ge svar när det gäller den märkliga situationen att regeringen
              över huvud taget inte agerar inför den kris som vi står inför.
              Det är en kris för finansmarknaden, en kris för jobben, en jobbkris,
              och det är en kris i regeringen. Det är en totalt handlingsförlamad
              regering. Det är kris på både tvären och längden.
            </seg>
            <seg xml:id="i-e24afae03d027fd2-0">
              Varför gör man ingenting? Hillevi Engström ger en del av svaren.
              Det är en importerad kris, säger Hillevi Engström. Man behöver
              tydligen inte göra något om krisen är importerad. Jag vet inte
              vad det är för logik i det.
            </seg>
            <seg xml:id="i-0e7214cb97e9e219-0">
              I viss mån kanske det är rätt. Men det är också en kapitalismens
              kris och marknadsliberalismens kris. Det är en kris för hela den
              politik som den sittande regeringen står för. Det är en kris för
              den ideologi som finansministern bekänner sig till. Det är en
              total kris, och det borde naturligtvis finnas anledning att göra
              någonting. Men om man bekänner sig till det som är orsaken till
              krisen kan jag förstå om man blir handlingsförlamad.
            </seg>
            <seg xml:id="i-478eb0c80c8c477b-0">
              Hillevi Engström säger också att efter regn kommer solsken. Jag
              vet inte om Hillevi Engström i just det anförandet menade den
              politiska krisen. Då skulle jag också vara benägen att hålla med.
              Regnet skulle då få symbolisera den sittande regeringen, medan
              solsken får symbolisera den kommande regeringen. Så långt kan
              jag vara med.
            </seg>
            <seg xml:id="i-c8da97cc2e8b446a-0">
              Men sedan fortsätter Hillevi Engström och säger att det inte
              finns några problem. Det finns många fler lediga platser än varsel.
              En miljon nya jobb jobb, jobb, jobb överallt. Hillevi Engström
              beskriver en bild av verkligheten som människor där ute inte känner
              igen. När jag besöker arbetsplatserna i Skaraborg där det varje
              dag kommer nya varsel och nya uppsägningar och när jag besöker
              folk som står inför en väldigt oroande framtid känner de inte
              igen sig i den bild Hillevi Engström ger. Men om man tror att
              det står en miljon nya jobb och knackar på därute förstår jag
              varför man inte gör någonting.
            </seg>
            <seg xml:id="i-6aea15d234189df2-0">
              När det gäller den förvirrade politik majoriteten står för kan
              man gå vidare och titta på arbetslöshetsersättningen. Här påstår
              ett antal talare från den borgerliga majoriteten att det finns
              forskning som säger att sänkt a-kassa ger fler jobb. Det säger
              man, och det har man också kunnat läsa i de olika propositioner
              som regeringen har lagt fram under de här två åren där man sakta
              men säkert har malt ned den framgångsrika arbetslöshetsförsäkring
              som vi tidigare har haft i det här landet.
            </seg>
            <seg xml:id="i-403b5d8d2e70b7ed-0">
              Detta gör man för att forskningen säger att sänkt a-kassa ger
              fler jobb. Men om man nu trodde på sitt eget påstående, varför
              sänker man då inte ersättningen i arbetslöshetskassan nu i en
              lågkonjunktur? Det skulle ju vara det enda rimliga sättet att
              följa upp den insikt som den så kallade forskningen har gett den
              borgerliga majoriteten. Det enda rimliga skulle i så fall ha varit
              att i högkonjunkturen höja a-kassan för att dämpa inflationen
              och i lågkonjunkturen sänka den. Det hade varit ett rimligt sätt
              att agera, eftersom det då skulle skapa fler jobb.
            </seg>
            <seg xml:id="i-cca2b64a63f2421f-0">
              När kommer era förslag om att sänka a-kassan för att skapa fler
              jobb? Ni säger att ni har en lösning på problemet, men ni använder
              den inte. Inte heller här gör ni någonting. I och för sig kan
              det vara tur, eftersom det är en total missuppfattning, okunskap
              och förvirring som leder fram till ett sådant påstående. Men det
              borde rimligen, om ni trodde på era egna idéer, leda till att
              ni sänkte a-kasseersättningen.
            </seg>
            <seg xml:id="i-a3c0d8a8615d3663-0">
              För att bidra ytterligare till den förvirring som er politik
              skapar går ni omkring och säger att ni är glada över att arbetsmarknadens
              parter har tecknat tilläggsförsäkringar som höjer ersättningen
              i a-kassan. Hur kan ni vara glada över det om ni hävdar att er
              politik att sänka a-kasseersättningen beror på en insikt om att
              arbetsmarknadspolitiken fungerar på det sättet att en sänkt ersättning
              ger fler jobb? Hur kan ni då applådera tilläggsförsäkringar som
              höjer ersättningen i a-kassan? Det är en total förvirring och
              okunskap och inger en fullständig förtvivlans modlöshet hos de
              människor som drabbas: Här har vi en regering som inte förstår
              sin egen politik.
            </seg>
            <seg xml:id="i-0ac7db5b31afbdf2-0">
              Hur ska människor ute i landet kunna känna någon som helst tilltro
              till någonting när man har en regering och en riksdagsmajoritet
              som
            </seg>
            <seg xml:id="i-16c138efd927d197-0">
              Ni sänker a-kassan för att det ska ge fler jobb, och ni applåderar
              tilläggsförsäkringar som ska höja ersättningen. Ni går till och
              med ut och kritiserar Metall för att de inte har bildat den här
              typen av tilläggsförsäkringar som höjer ersättningen.
            </seg>
            <seg xml:id="i-16fc0462be5fa510-0">
              Det ska bli väldigt spännande att få en förklaring från den borgerliga
              majoriteten till hur det totalt motsägelsefulla resonemanget går
              ihop. Det skulle vara intressant att få höra en förklaring till
              att man ena dagen vill ha en sänkt ersättning och nästa dag applåderar
              en höjd ersättning.
            </seg>
            <seg xml:id="i-c013f0caa11c1f9c-0">
              Jag kan inte tänka mig att forskningen någonstans, inte ens den
              forskning som hävdar att den sänkta a-kasseersättningen ger fler
              jobb, menar att det är själva finansieringsformen som är poängen,
              utan det är naturligtvis ersättningsnivån i förhållande till lönenivån
              som i så fall är poängen. Hur en eventuell försäkring finansieras,
              om den finansieras via medlemskap i en fackförening, med en privat
              försäkring eller genom en gemensam försäkring i en arbetslöshetsförsäkring
              har naturligtvis ingen som helst arbetsmarknadspolitisk effekt.
            </seg>
            <seg xml:id="i-1451f698b262f5d4-0">
              Jag ser fram emot att få en förklaring på detta, för man kan
              inte säga si ena dagen och så andra dagen och begära att det ska
              skapa förtroende. För mig som politisk motståndare kan det möjligen
              vara lite lustigt att höra den typen av resonemang, men där ute
              i verkligheten är det inte roligt. Folk har inte kul i dag. Folk
              är oroliga för sin framtid, och då kan man hålla sig för skratt
              även om det här är ett mycket märkligt och möjligen lite lustigt
              sätt att resonera.
            </seg>
            <seg xml:id="i-8debfcb0f3e0b53e-0">
              Det var bara en liten reflektion på de inlägg som har varit under
              dagen.
            </seg>
            <seg xml:id="i-88ffcba9117143b7-0">
              Den globala ekonomin ökar på ett dramatiskt sätt behovet av omställningstrygghet
              i arbetslivet. Med starka och trygga försäkringar och avtal ökar
              viljan att vara flexibel och gå omvärldens krav på omställning
              och förnyelse till mötes.
            </seg>
            <seg xml:id="i-b6c022afe02b3f14-0">
              Med svaga trygghetssystem blir människor rädda för förändring.
              Utvecklingskraften i ekonomin bromsas upp och en stark arbetslöshetsförsäkring
              som ger fler inkomsttrygghet vid ofrivillig arbetslöshet blir
              viktigare för Sveriges omställningsförmåga.
            </seg>
            <seg xml:id="i-a008a14bec778ba8-0">
              En svag a-kassa ger inte fler jobb, bara ökad otrygghet och fastlåsta
              positioner. Sverige ska ligga i topp när det gäller kunskap, kompetens
              och produktivitet för att klara en väl utbyggd välfärd och höga
              löner i den öppna globaliserade ekonomin.
            </seg>
            <seg xml:id="i-01ea7abc73a4f40d-0">
              Att vi i Sverige har en rimligt avvägd trygghet i arbetslöshet
              är en förutsättning för vår öppenhet inför den snabba omvandling
              på arbetsmarknaden som globaliseringen medför. Det är också en
              förutsättning för de kollektivavtal som bär upp hela den svenska
              modellen. Ett försämrat skydd vid omställning är inte bara ett
              hot mot individen utan också mot Sveriges förutsättningar för
              tillväxt.
            </seg>
            <seg xml:id="i-a8f6f1412a12e239-0">
              Regeringen har under sina första två år vid regeringsmakten förstört
              arbetslöshetsförsäkringen. Den har blivit både dyrare och sämre.
              En halv miljon löntagare har som resultat av detta lämnat försäkringen,
              och de står nu utan trygghet när Sverige är på väg in i en lågkonjunktur.
            </seg>
            <seg xml:id="i-e9a322eca90de4fb-0">
              I budgetpropositionen gör regeringen ett krampaktigt försök att
              vända utvecklingen. Man föreslår en sjättedels återställare av
              avgifterna och en del förändringar i medlems- och inträdesvillkoren.
            </seg>
            <seg xml:id="i-07db2f5c85435659-0">
              När det gäller regeringens förslag till förändringar i reglerna
              för vilka som får bli medlemmar i arbetslöshetsförsäkringen välkomnar
              vi att villkoret tas bort och att alla får möjlighet att bli medlemmar
              i a-kassan redan från första dagen. När det gäller de övriga förändringarna
              menar vi att det är principiellt tvivelaktigt att under en begränsad
              period förändra villkoren för att kvalificera sig för försäkringen.
            </seg>
            <seg xml:id="i-b9c8f5b5ff8189a5-0">
              Vi vill ha en arbetslöshetsförsäkring som är robust, en försäkring
              vars villkor inte görs om från en dag till en annan. Det hade
              varit betydligt bättre om regeringen inte först hade försämrat
              försäkringen och sedan tvingats till dessa reträtter.
            </seg>
            <seg xml:id="i-48757e4b78e9389c-0">
              Med tanke på det nuvarande läget lägger vi inte fram något alternativt
              förslag i den delen. Däremot utreder vi utformningen av den framtida
              arbetslöshetsförsäkringen, och det innebär en översyn av villkoren
              för försäkringen.
            </seg>
            <seg xml:id="i-9e47038a960d3c7a-0">
              För att Sverige ska kunna utvecklas starkt också i framtiden
              behöver vi många människor som vågar mer och tar större risker.
              Därför vill vi förbättra a-kassan så att kostnaderna för att vara
              med sänks, och ersättningen vid arbetslöshet höjs.
            </seg>
            <seg xml:id="i-936bb5b57caba315-0">
              Löntagarna har fått sina avgifter höjda med upp till 300 kronor
              i månaden, och ersättningen har försämrats. Konsekvensen är att
              en halv miljon människor har lämnat arbetslöshetsförsäkringen
              och nu står utan försäkring när arbetslösheten ökar. Detta har
              skadat den svenska modellen. Regeringens eget finanspolitiska
              råd har kritiserat regeringen skarpt för denna åtgärd.
            </seg>
            <seg xml:id="i-01fdb08ffa8e49c0-0">
              I budgetpropositionen för 2009 föreslår alltså regeringen återställare
              av sin politik. Det är ett hattande som inte bara är oseriöst;
              det är också otillräckligt för att få tillbaka de löntagare som
              har lämnat försäkringen. Det skapar som sagt var inte heller något
              förtroende för regeringens politik.
            </seg>
            <seg xml:id="i-c9bc35933ebe7169-0">
              Vi vill i stället satsa på en kraftfull skattereduktion motsvarande
              upp till 75 procent av avgiften. Det betyder att den löntagare
              som i dag betalar 400 kronor får en skattereduktion om 300 kronor.
              Vi avser också ta bort den differentiering av avgiftsnivån till
              a-kassan beroende på arbetslöshet som regeringen har infört. För
              att göra detta kommer vi att se över hela den nuvarande konstruktionen
              av avgiftssystemet.
            </seg>
            <seg xml:id="i-b40a5e781291b6ab-0">
              Vi vill att Sverige ska ligga i topp när det gäller kunskap,
              kompetens och produktivitet för att vi ska klara en väl utbyggd
              välfärd och höga löner i den öppna globaliserade ekonomin. Därför
              har vi motsatt oss den borgerliga regeringens försämringar i arbetslöshetsförsäkringen
              när det gäller såväl nedtrappningen av ersättningsnivån som sänkningen
              av taket i arbetslöshetsförsäkringen och höjningen av egenavgifterna.
            </seg>
            <seg xml:id="i-0d078b3f2b3ded7a-0">
              I förra årets upplaga av Employment Outlook från OECD pekar man
              på att en mer generös arbetslöshetsförsäkring tenderar att leda
              till bättre matchning på arbetsmarknaden, eftersom den arbetslöse
              får bättre ekonomiska förutsättningar att söka efter lämpligt
              arbete som motsvarar utbildningsnivå och kompetens. Enligt flera
              studier ger det bättre förutsättningar för att hitta ett nytt
              jobb med god lön.
            </seg>
            <seg xml:id="i-13ebba06a773ad0a-0">
              Det innebär att motsatsen, som uppnås genom en lägre ersättning
              till de arbetslösa och genom att tvinga den arbetslöse att ta
              första bästa jobb, inte är bra för produktiviteten i ekonomin.
            </seg>
            <seg xml:id="i-07ae2256daba6726-0">
              Vi socialdemokrater vill förbättra arbetslöshetsförsäkringen
              så att de flesta får ut 80 procent av sin tidigare inkomst. Vi
              vill höja ersättningsnivån i a-kassan till 80 procent och taket
              till 950 kronor per dag för de första hundra dagarnas arbetslöshet.
              Vi vill förbättra arbetslöshetsförsäkringen för de deltidsarbetslösa.
              Vi har ett antal förslag i våra motioner där vi visar hur en a-kassa
              som motsvarar de krav man kan ställa i ett modernt samhälle skulle
              kunna fungera.
            </seg>
            <seg xml:id="i-53592482542b5936-0">
              Jag vill slutligen, fru talman, kommentera en liten detalj från
              de tidigare anförandena. Den kan knappast gå spårlöst förbi. Jag
              talar om det sätt som den borgerliga majoriteten beskriver arbetsmiljöinspektörernas
              viktiga och seriösa arbete på som någon sorts kontrollanter som
              åker omkring. Det var något av det värsta jag har hört. Med den
              synen på arbetsmiljöarbete och om man upplever det på det viset
              förstår jag varför den borgerliga regeringen river ned och förstör
              arbetsmiljöarbetet i Sverige på det sätt som man gör.
            </seg>
            <seg xml:id="i-b401841b765010e9-0">
              Fru talman! Vi socialdemokrater stöder naturligtvis samtliga
              våra reservationer, men jag yrkar bifall till reservation 1, 13
              och 18.
            </seg>
          </u>
          <note xml:id="i-56cddda211aa442b-0">
            I detta anförande instämde Jennie Nilsson (s).
          </note>
          <note type="speaker" xml:id="i-cd560e1b77e7a5a3-0">
            Anf. 127 TORBJÖRN BJÖRLUND (v):
          </note>
          <u who="torbjorn_bjorlund_9bd25c" next="cont" xml:id="i-6444cba0775f9fa6-0">
            <seg xml:id="i-7fd2504f7bf2f0c4-0">
              Fru talman! I betänkandet om utgiftsområde 14 finns det mycket
              att vara kritisk till. Det har vi hört tidigare i debatten inte
              minst genom Patrik Björck, som lyfte fram många bra saker.
            </seg>
            <seg xml:id="i-bee81a4c73fa542c-0">
              Jag tänker ta upp några saker som framför allt handlar om arbetsmiljöfrågor
              och arbetsmarknaden för människor med funktionsnedsättning.
            </seg>
            <seg xml:id="i-6416b98578dadb2a-0">
              Jag yrkar bifall till reservation 15 och den gemensamma reservationen
              18. Alla Vänsterpartiets reservationer är naturligtvis lika bra
              och viktiga, men jag lyfter fram bara dessa två.
            </seg>
            <seg xml:id="i-365565888efcab04-0">
              Vi ser i dag ökade problem med arbetsmiljön. Under ett antal
              år gick kurvorna åt rätt håll, men nu vänder de igen. Antalet
              dödsolyckor tenderar att öka och arbetsmiljörelaterade skador
              och problem likaså. På senare tid har det också kommit allt fler
              varningssignaler om att problemen med den psykosociala arbetsmiljön
              ökar.
            </seg>
            <seg xml:id="i-4ce8089d7b04f25e-0">
              Vi är inne i en djup lågkonjunktur som förvärras under 2009 och
              en finansiell kris som drabbar hela världen. Arbetslösheten ökar.
              Med de försämringar som regeringen har gjort i a-kassan kommer
              många av dem som nu blir arbetslösa att få stora problem med sin
              ekonomi. Det är någonting som påverkar hela samhället och naturligtvis
              även arbetsmarknaden i stort.
            </seg>
            <seg xml:id="i-5859755349512180-0">
              I takt med den ökade pressen och stressen kommer problemen med
              arbetsmiljön sannolikt att öka avsevärt. Fram till och med 2009
              kommer regeringen att ha minskat resurserna till Arbetsmiljöverket
              med nästan 300 miljoner kronor. Antalet anställda minskar med
              25 procent. Möjligheterna till en bra tillsyn minskar avsevärt.
              Men framför allt minskar möjligheterna till ett bra förebyggande
              arbete. Detta är motsägelsefullt eftersom regeringen i alla möjliga
              sammanhang säger sig värna det förebyggande arbetsmiljöarbetet.
              Samtidigt försämrar man möjligheten att utföra detta arbete och
              att utveckla området.
            </seg>
            <seg xml:id="i-7ee64f8203ddf8d4-0">
              Det finns studier som visar att det finns ett samband mellan
              antalet arbetsmiljöinspektörer och en positiv utveckling av arbetsmiljön.
              Vänsterpartiet vill öka resurserna till Arbetsmiljöverket så att
              denna utveckling inte stannar av och vänds nedåt.
            </seg>
            <seg xml:id="i-3b38e97b56f575e5-0">
              I dag rekommenderar ILO en inspektör på ungefär 10 000 anställda.
              För att uppnå detta i Sverige skulle det behöva anställas ungefär
              80 inspektörer till på Arbetsmiljöverket. Det kräver ett tillskott
              av resurser. Men på grund av regeringens nedskärningar minskar
              i stället antalet inspektörer.
            </seg>
            <seg xml:id="i-f18009baea8ba4bd-0">
              Arbetsmiljöverket har undersökt inställningen till inspektionerna.
              Det visar sig att 90 procent av både arbetstagare och arbetsgivare
              menar att inspektionerna är relevanta och ger en bra effekt. Detta
              är viktigt, och man borde ta hänsyn till det. Men det gör alltså
              inte regeringen. Även resurserna till parterna på arbetsmarknaden
              och till skyddsombudsverksamheten behöver tillskott, inte minst
              för att genomföra utbildningar och hålla kunskapsnivån hos dem
              ute på golvet på en hög nivå.
            </seg>
            <seg xml:id="i-971086ea34cb5135-0">
              Detta gäller naturligtvis även forskning och kunskapsinhämtning.
              Även där har regeringen visat sin märkliga inställning. Man har
              lagt ned ALI, vilket var ett svårt slag för arbetslivsforskningen
              både för den fria och den tillämpade forskningen. Man har ansträngt
              sig för att bilda något slags centrum här i Helsingfors med olika
              intressenter. Det kan vara lovvärt, men de medel som man hittills
              har anvisat kommer inte att räcka till på långa vägar.
            </seg>
            <seg xml:id="i-7d0f6914f8e157f9-0">
              För att på något sätt återskapa möjligheterna till en bra forskning
              bör man tänka om helt och hållet i de här frågorna. Det kommer
              att ta lång tid att bygga upp det som har raserats, och frågan
              är om den här regeringen och riksdagsmajoriteten över huvud taget
              är intresserade av att göra detta. Jag tvivlar. Om man ser till
              helheten finns det all anledning att oroa sig för framtiden.
            </seg>
            <seg xml:id="i-1082a399aba67455-0">
              Under 2008, framför allt under våren, ser det ut som om antalet
              dödsolyckor inom arbetslivet ökar. Det föranleder regeringen att
              tillföra 33 miljoner till Arbetsmiljöverket för informationsinsatser
              under 2009. Det motsvarar bara en tredjedel av de nedskärningar
              man har gjort på Arbetsmiljöverket. Det känns märkligt och nästan
              på gränsen till hyckleri att regeringen ser det som en satsning.
            </seg>
            <seg xml:id="i-c8935982db2b1a10-0">
              Vänsterpartiet vill prioritera arbetsmiljöarbetet på lång sikt.
              Vi behöver se satsningar på det förebyggande arbetet. Förstärkningarna
              får inte inskränkas till att bara handla om informationsinsatser.
            </seg>
            <seg xml:id="i-7597cacc4ca1acaf-0">
              Fru talman! Bland de grupper som alltid har svårt att ta sig
              in på arbetsmarknaden finns de som har något slags funktionsnedsättning.
              I finanskrisens och lågkonjunkturens spår kommer de att ha ännu
              svårare att ta sig in på arbetsmarknaden och dessutom svårare
              att hålla sig kvar där. Det behövs riktade stöd för att dessa
              personer inte ska drabbas mer än de redan i dag har gjort och
              hamna i utanförskap genom arbetslöshet.
            </seg>
            <seg xml:id="i-e0ab0e3d0db08c53-0">
              Vänsterpartiet har vid flera tillfällen fört fram lönebidragen
              som en viktig del av det anställningsstöd som behövs för att ge
              människor med något slags funktionsnedsättning chansen på arbetsmarknaden.
              Regeringen har också lyft fram detta men utan att ge tillräckliga
              resurser för att det ska bli en verklig insats. Det behövs ytterligare
              platser, och dessutom behöver vi höja taket för bidraget för att
              det ska ge ett verkligt genomslag.
            </seg>
            <seg xml:id="i-e4c9d84a9c710912-0">
              Om man dessutom kan ge Arbetsförmedlingen mer kunskap om de speciella
              förutsättningar som krävs för människor med funktionsnedsättning
              och resurser att jobba med denna speciella del av arbetsmarknaden
              underlättar det för dessa människor att komma in och stanna på
              arbetsmarknaden.
            </seg>
            <seg xml:id="i-8c66a759386da8da-0">
              Vänsterpartiet vill också generellt stärka kommunernas ekonomi.
              Det är viktigt även på det här området, för det ger möjligheten
              att bli en bra arbetsgivare. Kommunerna är också viktiga som arbetsgivare
              för människor med funktionsnedsättning.
            </seg>
            <seg xml:id="i-eee56420127be240-0">
              Vi vill gärna satsa mer pengar på Samhall. Det pågår en strukturomvandling
              i Samhall, och den är säkert nödvändig. Men det får inte innebära
              att människor blir utslagna för att de inte orkar med tempot.
              Det är det som händer i dag. Samhall har en speciell uppgift på
              arbetsmarknaden i att ge dem som står allra längst ifrån den en
              chans till ett arbete och en meningsfull tillvaro. I dag ifrågasätts
              det allt oftare om Samhall klarar den uppgiften. De förändringar
              som har gjorts drabbar anställda på Samhall.
            </seg>
            <seg xml:id="i-7e44aa43d0f04580-0">
              Vi behöver se över det antal som får plats och förbättra villkoren
              för dessa. Vi behöver också titta över den geografiska spridningen
              över landet. Vänsterpartiet vill ge mer resurser till Samhall
              för att göra detta möjligt. För att nå upp till 25 miljoner timmar,
              som Samhall själv tycker är en lämplig nivå, behövs förstärkningar.
            </seg>
            <seg xml:id="i-83c6290e1957d739-0">
              Även på det här området står vi alltså inför betydande problem
              när krisen och lågkonjunkturen slår till. Vi kommer att få anledning
              att återkomma till frågan i kommande debatter. 2009 kommer att
              bli ett mycket besvärligt år på många sätt ett skitår, som någon
              har sagt.
            </seg>
            <seg xml:id="i-3da869202f2b6758-0">
              Fru talman! Vi står inför svåra tider. Låt oss inte göra det
              värre när det gäller arbetsmiljöarbetet och möjligheterna till
              arbete för dem med funktionsnedsättning. Vi behöver satsa oss
              ur den här krisen och lågkonjunkturen.
            </seg>
          </u>
          <note xml:id="i-33fff59e9b83c39d-0">
            Anf. 128 TOMAS TOBÉ (m):
          </note>
          <u who="torbjorn_bjorlund_9bd25c" prev="cont" xml:id="i-25e8b30e86c8e17b-0">
            <seg xml:id="i-09d0ad9404f1ffe6-0">
              Fru talman! Jag kan meddela våra utskottskolleger att jag mötte
              vår kanslichef Gunilla Upmark i korridorerna. Hon sade att vi
              höll på att sätta någon form av rekord i kort talartid. Jag tänkte
              bara upplysa er om det och se om vi kan göra något åt det. Vad
              vet jag?
            </seg>
            <seg xml:id="i-b16b518e62bf8bf3-0">
              Det har varit en händelserik tid, särskilt på vårt område. Givetvis
              har vi sett den internationella finanskrisen anlända. Där har
              regeringen återkommit med en stabilitetsplan. Vi har sett varslen
              komma brett över landet. Hans Backman har mycket föredömligt beskrivit
              hur det ser ut i vår valkrets, Gävleborgs län, som har varit tungt
              drabbad. Bland annat varslen i Sandvik är det vi har känt av mest.
            </seg>
            <seg xml:id="i-e886c1e598afacd7-0">
              Vidare har vi sett en ganska kraftig konjunkturnedgång, vilket
              givetvis syns i tillväxtprognoserna. Det som också har varit intressant
              är att fästa blickarna på den budget som har lagts fram av regeringen.
              Vi får vara glada att en mycket expansiv budget lades fram. Alliansen
              och EU-kommissionen har påpekat att denna budget är den mest expansiva
              i hela Europa. Oppositionen har i dag hävdat att budgeten inte
              alls är etta utan att den är trea. Ja, låt gå. Det är skönt att
              oppositionen placerar oss på pallplats. Det kan vi leva med.
            </seg>
            <seg xml:id="i-4762182992452397-0">
              Vidare har regeringen återkommit med omfattande ytterligare satsningar
              när det gäller jobb och omställning, som utskottet väl känner
              till, och även ett paket för fordonsindustrin. Alliansföreträdarna
              har föredömligt beskrivit detta i detalj, och det behöver jag
              inte ödsla kammarens tid på. Men det finns ett antal saker som
              jag tycker att man kan reagera på när man har lyssnat på diskussionen,
              framför allt från oppositionens företrädare.
            </seg>
            <seg xml:id="i-214386d1a800ed51-0">
              Bland annat verkar det finnas en bred samsyn där man anser att
              regeringen inte gör någonting. Jag är inte helt säker på att Sveriges
              skattebetalare skulle hålla med om det. Vi behandlar ett utgiftsområde
              i dag som rör 55,9 miljarder. Sedan har regeringen återkommit
              med ett paket på 22 miljarder över tre år. Det tycker inte jag
              är att inte göra någonting. Sedan kan man bedöma innehållet, och
              det hade varit en intressantare diskussion. Lite mer nyanserad
              borde man kunna vara.
            </seg>
            <seg xml:id="i-13076753562a7b2c-0">
              Vidare ges en bild av att det i princip inte sker några som helst
              arbetsmarknadspolitiska åtgärder. Det är inte heller riktigt sant.
              Det är närmare 90 000 personer redan i dag som är inne i någon
              form av arbetsmarknadspolitiskt program. Där kan man påminna oppositionen
              om att det är ungefär samma nivå som år 2003. Hävdar oppositionen
              med bestämdhet att det var en katastrofnivå år 2003? Det skulle
              vara intressant att få ett svar på det.
            </seg>
            <seg xml:id="i-6b43b34ce965da74-0">
              Sedan fick vi givetvis beröm för ROT-avdraget. Det är positivt.
              Det är dock tråkigt att när vi väljer att plocka in detta i de
              hushållsnära tjänsterna kommer direkt beskrivningen att det är
              tragiskt att detta ska bakas ihop med pigavdraget. Visst är det
              så att i fråga om ROT-avdraget är det i huvudsak män som arbetar
              i de branscherna. För de andra hushållsnära tjänsterna är det
              i huvudsak kvinnor. Men att kalla det för pigavdrag är stötande.
              Då borde man i konsekvensens namn kalla ROT-avdraget för någon
              form av drängavdrag om man vill föra den typen av retorik.
            </seg>
            <seg xml:id="i-48acd463308c5983-0">
              Vidare kan jag inte heller låta bli att reagera lite grann på
              synen på Arbetsförmedlingen. Vid diskussionen om insatser anser
              man att det som inte är en direkt arbetsmarknadspolitisk åtgärd
              är en passivitet. Då är det en helt passiv insats. Det är inte
              den synen jag har på handläggarna på Arbetsförmedlingen i dag.
              De gör ett bra arbete. De hade ett oerhört bra år förra året.
              Jag upplever att organisationen står redo för att göra de insatser
              som krävs.
            </seg>
            <seg xml:id="i-dd352698977c465a-0">
              Vi har hört lite andra saker i diskussionen också. Vi hörde från
              bland annat Vänsterpartiet att regeringen är dumsnål. Jag tror
              att det i grunden handlar om vilken syn man har på den ekonomiska
              politiken. Jag kan bara meddela att vad jag vet är det åtminstone
              sex av sju partier i kammaren som tror på budgetregler, överskottsmål
              och att det är viktigt med goda statsfinanser.
            </seg>
            <seg xml:id="i-f259a8a455497dad-0">
              Vänsterpartiet har också hänvisat till att vi nu kommer i ett
              läge där den marknadsmässiga modellen ifrågasätts. Sedan kom stöd
              från Patrik Björck. Jag har läst lite grann om detta på senare
              tid, framför allt bland krönikor av vänsterdebattörer. De påstår
              att det nu är så att säga slut, att det nu är dags att byta samhällssystem.
              Nu kommer allt fler att inse detta, och nu kommer den stora vänstervågen.
              Det verkar alla vara tämligen överens om. Jag skulle vilja hävda
              precis tvärtom. Nu, om någon gång, finns det ett brett stöd i
              samhället för att det är viktigt att det går bra för våra svenska
              företag. Det finns till och med ett brett stöd för att det är
              bra att svenska företag går med vinst. Men historien får väl visa
              vilka som kommer att ta hem den diskussionen.
            </seg>
            <seg xml:id="i-2d15ddc6428403e1-0">
              Från Miljöpartiet fick vi höra, herr talman, att det finns inga
              jobb att söka jo, kanske några få. Det kanske fanns några få jobb
              att söka. Där kan man påminna om Arbetsförmedlingens prognos för
              nästa år, som handlar om ungefär en miljon arbeten som ska förmedlas.
              Några få jobb kanske ändå finns att söka.
            </seg>
            <seg xml:id="i-a0fb81c007d6d415-0">
              Sedan har det varit fantastiskt roligt att lyssna på Ulf Holm.
              Han verkar gilla Anders Borg mycket i den här debatten. Han har
              återkommit flera gånger till honom. Men jag tycker att det kan
              finnas en poäng i att förklara lite grann vad det är som Ulf Holm
              gillar hos Anders Borg. Det är väl fråga om ett citat från en
              tv-intervju, om jag är korrekt underrättad. Jag tror att Ulf Holm
              gör en något mer långtgående tolkning.
            </seg>
            <seg xml:id="i-eb29553c63cb4a8a-0">
              Anders Borg pekade på diskussionen om de förändringar som har
              skett i arbetslöshetsförsäkringen. Anders Borg sade att de förändringarna
              var nödvändiga då. I grunden handlar det om hela diskussionen
              om att göra arbetslöshetsförsäkringen till en omställningsförsäkring.
              Det vi möjligtvis kan ta på oss från alliansens sida är att vi
              underskattade och misslyckades i debatten att tydliggöra att avgiftshöjningen
              i arbetslöshetsförsäkringen med råge motsvarades av jobbskatteavdraget.
              Den diskussionen misslyckades vi med från alliansen, och det kan
              vi ta på oss.
            </seg>
            <seg xml:id="i-ec59d679a8e96763-0">
              Sedan finns det en annan sak som också har hänt. Det kan man
              bjuda på att uppmärksamma. Det här är den första debatten där
              vi faktiskt har en vänsterkartell som numera är formellt formerad.
              Det har meddelats på olika sätt. Det är rätt fantastiskt. Vi är
              alltså i ett läge där Socialdemokraterna inte längre själva anser
              sig äga regeringsmakten, utan nu har ett besked kommit som innebär
              att de inte ska sitta i nattliga förhandlingar efter valet för
              att berätta vilken regeringspolitik som kommer att föras. Där
              kan man dela ut en extra gratulation till Vänsterpartiet, som
              till slut fick komma med. Det är möjligt att partiet kanske får
              lämna den grundläggande synen på den ekonomiska politiken.
            </seg>
            <seg xml:id="i-1ef5750da4e0f8aa-0">
              Vi i alliansmajoriteten välkomnar detta. Vi tror att det är bra
              att de politiska alternativen på allvar kan prövas mot varandra.
              Vi kommer nu i kammaren framöver att se två tydliga alternativ
              när vi diskuterar arbetsmarknadspolitik. Det är rätt centralt,
              tror vi, om man har ambitionen att bilda regering att vara överens
              om den ekonomiska politiken, framför allt arbetsmarknadspolitiken,
              speciellt nu i ett läge där många människor söker besked, i tider
              av oro och när vi har stora utmaningar för Sverige framför oss.
            </seg>
            <seg xml:id="i-cc0a2f5150427006-0">
              I den här debatten, särskilt i betänkandet, finns ett antal saker
              som vi ändå kan notera att den nya vänsterkartellen inte är överens
              om. Det kan bli en liten arbetslista för oppositionen i utskottet
              att arbeta med.
            </seg>
            <seg xml:id="i-e0676cb047e7b7e5-0">
              Friår: Vad är det gemensamma beskedet där? A-kassan: Vad är det
              gemensamma beskedet där? Jobbavdrag: Vad är det gemensamma beskedet
              där? Synen på Arbetsförmedlingen och de kompletterande aktörerna:
              Vad är den gemensamma synen där? Undantag i turordningsregler
              för småföretag: Vad är det gemensamma svaret där? Slutligen gäller
              det frågan om arbetsgivaravgifterna och särskilt de höjda arbetsgivaravgifterna
              för visstidsanställningar.
            </seg>
            <seg xml:id="i-09874645ede5f707-0">
              Det finns en hel del centrala frågeställningar, och det ska bli
              oerhört intressant att ta del av svaren.
            </seg>
            <seg xml:id="i-4d4a6026ca440604-0">
              I grunden i debatten finns ändå två tydliga linjer som jag tycker
              att vi kan identifiera nu, herr talman. Den ena är att alliansen
              står för en tydlig arbetslinje. Det handlar om att det ska bli
              lönsammare att arbeta, billigare att anställa och mer lönsamt
              att starta och driva företag. Mot detta står en bidragslinje och
              en skattehöjarpolitik. Det är det som verkar bli huvudkonflikten.
              Vi ser fram emot den.
            </seg>
            <seg xml:id="i-3f8033a686dc8559-0">
              Jag är övertygad om att det finns ett brett stöd för en politik
              som leder till att fler människor är i arbete, en politik som
              förbättrar förutsättningarna för eget företagande och en politik
              som prioriterar satsningar i välfärden före kraftigt höjda bidrag.
            </seg>
            <seg xml:id="i-d3e7fa48c015194d-0">
              Det ska bli oerhört intressant att få ta del av framtida debatter,
              herr talman. Därmed yrkar jag bifall till förslaget i betänkandet.
            </seg>
          </u>
          <note type="speaker" xml:id="i-e49d284af850335d-0">
            Anf. 129 BERIT HÖGMAN (s) replik:
          </note>
          <u who="berit_hogman_c9949e" xml:id="i-67a8e857cabd2b3d-5">
            <seg xml:id="i-56da9966d5ac7f1d-0">
              Herr talman! Goda statsfinanser är viktiga. Goda statsfinanser
              har man också om man väljer att satsa på insatser för dem som
              bäst behöver insatser, i stället för stora skattesänkningar för
              dem som redan har. Det är en viktig skillnad mellan en borgerlig
              majoritet och en vänstermajoritet.
            </seg>
            <seg xml:id="i-b3b411fc4b8fa7db-0">
              Insatserna är tillräckliga, har jag hört i dag. År 2009 blir
              det ytterligare 23 000 platser i program, men 60 000 nya människor
              i arbetslöshet. År 2010 blir det 7 000 fler platser i program,
              mot 55 000 fler i arbetslöshet.
            </seg>
            <seg xml:id="i-e9630fd50bcb41d1-0">
              Det besked som den borgerliga majoriteten kan ge är alltså att
              det inte är meningen att alla ska ha en chans. Arbetslösheten
              är ofta ens eget fel, och det är inget som samhället tar ansvar
              för. Jag tycker att de budskapen har varit tydliga här i dag.
            </seg>
            <seg xml:id="i-061b6185ce6c9d81-0">
              Men det finns ett besked som vi inte har fått på en fråga som
              jag ställde. Det gäller exempelvis de 155 000 som sitter löst
              i kommuner och landsting eftersom de har tillfälliga anställningar
              och visstidsanställningar.
            </seg>
            <seg xml:id="i-cfbceae92f28730f-0">
              Jag har en hälsning till Tomas Tobé från Gun, som är deltidsarbetande
              och jobbar som städerska på en förskola. Hon försöker dra sig
              runt med extrajobb, städar hos polisen och jobbar på hotellet
              på sommaren när det finns gäster och så vidare. Nu har hon gått
              till Arbetsförmedlingen och sagt: Vad gör jag nu när jag inte
              längre kan stämpla? Rådet hon får är att säga upp sig.
            </seg>
            <seg xml:id="i-8667efc3979cc1d1-0">
              Vad har du för förklaring till Gun om hur din arbetslinje ser
              ut för henne och de 155 000 visstidsanställda i kommuner och landsting?
              När kommer resursförstärkningen till kommuner och landsting?
            </seg>
            <seg xml:id="i-117eda4abb9065f9-0">
              Anf. 130 TOMAS TOBÉ (m) replik:
            </seg>
            <seg xml:id="i-356a1fe8ad696a43-0">
              Herr talman! Det var många frågor, och jag ska göra mitt bästa
              för att beta av samtliga.
            </seg>
            <seg xml:id="i-7e5856227ca2febc-0">
              Ja, nu behövs insatserna för dem som mest behöver dem. Det är
              helt korrekt. Det har varit alliansens politik från start att
              prioritera väldigt mycket av insatserna för dem som står långt
              bort från arbetsmarknaden. Vi väljer nu till exempel att förstärka
              nystartsjobben, där det blir ett dubbelt avdrag för arbetsgivaravgiften.
              Det är en ganska kraftfull satsning. Där har vi inte fått något
              svar från Socialdemokraterna varför man inte tycker att en sådan
              satsning är viktig.
            </seg>
            <seg xml:id="i-bcd705c1200a551f-0">
              I grunden har kanske jag och Berit Högman, herr talman, lite
              olika syn på detta med hur många arbetsmarknadspolitiska åtgärder
              som krävs. Jag tror inte att alla som är arbetslösa ska vara inne
              i en arbetsmarknadspolitisk åtgärd. Jag tror att det finns de
              i den gruppen som behöver det, men väldigt många kan också matchas
              till nya arbeten. Här handlar det om att hitta en korrekt balans.
            </seg>
            <seg xml:id="i-e887c155d4005f2b-0">
              När det gäller exemplet med Gun som Berit Högman tog upp kan
              vi först och främst konstatera att en viktig sak vi har gjort
              för henne är att vi har gett henne ett ordentligt jobbskatteavdrag
              och gjort det mer lönsamt att arbeta. Men när det gäller den regel
              som du pekar på om begränsningen för att stämpla upp och deltidsreglerna
              är väl både du och jag skyldiga ett svar. Både du och jag står
              bakom en politik som innebär en begränsning för hur många dagar
              som ska gälla.
            </seg>
            <seg xml:id="i-c173ff02bfdae17b-0">
              Jag kan i grunden säga att jag tror att det är svårt att hitta
              den perfekta modellen för detta. Jag tror å ena sidan att man
              måste ha en begränsning för hur många dagar man kan stämpla upp
              sin arbetslöshetskassa. Å andra sidan är det viktigt att det här
              inte slår in så att det motverkar arbetslinjen. Det här är ju
              en diskussion som vi har haft i svensk politik under många år,
              och vi har vid olika tillfällen haft sådana här deltidsbegränsningar.
            </seg>
            <seg xml:id="i-a4e262c7db0a5bbf-0">
              Men jag kan bolla över frågan: Är det så att Berit Högman och
              Socialdemokraterna inte längre står för det nya förslaget om en
              deltidsbegränsning?
            </seg>
          </u>
          <note type="speaker" xml:id="i-a050855c6abe46ea-0">
            Anf. 131 BERIT HÖGMAN (s) replik:
          </note>
          <u who="berit_hogman_c9949e" xml:id="i-67a8e857cabd2b3d-6">
            <seg xml:id="i-23b37d3b172a858d-0">
              Herr talman! Det paket som ni har lagt fram är inget paket. Det
              är inget superpaket, utan det är en liten försändelse. Det är
              hälften av de förslag till åtgärder som vi har lagt fram. När
              ni i talarstolen här i dag har talat om att 1 miljon jobb kommer
              att förmedlas vet vi att riktlinjen för ett medelår i Arbetsförmedlingen
              är 1,2 miljoner jobb. Det är alltså 200 000 färre jobb än ett
              medelår på Arbetsförmedlingen.
            </seg>
            <seg xml:id="i-cf97bfdb355da309-0">
              Ingen av de siffror som Tomas Tobé och övriga har presenterat
              i dag visar att den borgerliga regeringen står för en offensiv
              politik, tvärtom. För Gun och andra har ni förstört a-kassan.
              Ni har försämrat framtidsutsikterna genom en praktiskt taget obefintlig
              satsning på utbildning, kompetensutveckling och insatser som skulle
              hjälpa henne och de andra.
            </seg>
            <seg xml:id="i-aebd1308b74d54c4-0">
              Med tanke på att 155 000 människor sitter löst i kommuner och
              landsting och att sju av tio kommuner redovisar att socialbidragen
              ökar i en rasande fart kvarstår min fråga: När kommer besked till
              kommuner och landsting om ökade resurser? Eller är det barnen,
              de gamla och de sjuka som ska betala borgerlighetens jobbexperiment?
            </seg>
            <seg xml:id="i-e97b05b9de61d873-0">
              Anf. 132 TOMAS TOBÉ (m) replik:
            </seg>
            <seg xml:id="i-2fcdeb8e1d571c75-0">
              Herr talman! Då var det uppenbarligen så att jag missuppfattade
              Berit Högman tidigare, och det gällde inte deltidsbegränsningen.
              Det borde också vara ett bekymmer för Gun, om jag förstod berättelsen
              korrekt.
            </seg>
            <seg xml:id="i-1c6e86e5532faf37-0">
              Det är ingen tvekan om att alliansen tycker att arbetslöshetsförsäkringen
              är viktig. Den är en otroligt viktig trygghet för att skapa flexibilitet
              på arbetsmarknaden. Den är också en av världens allra mest generösa
              och kommer att fortsätta att vara det. Vi kommer att återkomma
              med att underlätta för både ny- och återinträde i arbetslöshetsförsäkringen.
              Det kan vi diskutera vidare sedan.
            </seg>
            <seg xml:id="i-de943bcc071eddeb-0">
              När det gäller extra insatser till kommuner och landsting kommer
              vi att återkomma om det, om det är befogat och det krävs mer insatser.
              Vi har nu lagt fram ett omfattande paket. Jag tycker, herr talman,
              att det är lite förmätet att kalla detta en liten försändelse.
              Vi talar om otroligt stora belopp, och vi ska vara otroligt glada
              att vi har möjligheten att göra det tack vare att vi har oerhört
              goda statsfinanser.
            </seg>
          </u>
          <note type="speaker" xml:id="i-c8b55d3927a86b32-0">
            Anf. 133 ULF HOLM (mp) replik:
          </note>
          <u who="ulf_holm_0cd69a" next="cont" xml:id="i-6eaaeb9e7ed83367-0">
            <seg xml:id="i-00d114df1a287be7-0">
              Herr talman! Tomas Tobé kan vara helt lugn. Vi är förmodligen
              mycket mer enade mellan Miljöpartiet, Socialdemokraterna och Vänstern
              än vad Tomas Tobé tror. Vi är helt övertygade, och vi har sett
              verkligheten efter två års borgerligt styre. Vi har sett den jobbkris
              som finns i dag, vi har sett den klimatkris som finns i dag och
              vi har sett den välfärdskris som ni, Tomas Tobé, har varit med
              och skapat.
            </seg>
            <seg xml:id="i-d58acb21835b5d58-0">
              Vi saknar åtgärder för att komma till rätta med jobben, att skapa
              möjligheter för företag att våga anställa igen.
            </seg>
            <seg xml:id="i-1be20ed294073069-0">
              När det gäller klimatkrisen saknar vi initiativen. Var är de?
              Man har sagt att det här stimulanspaketet var 1 miljard till nysatsningarna
              i järnvägar och vägar. Nej, det var det inte. Det var inga nysatsningar
              där. Det var lite tidigareläggningar av en del underhållsarbete
              som ändå skulle ha skett. Var är de stora visionerna om ett nytt
              infrastrukturpaket där järnvägssatsningarna är satsningar?
            </seg>
            <seg xml:id="i-ac8bf858efe620d4-0">
              Var är förslagen inom välfärdsområdet för att människor ska ha
              en välfärd i Sverige? Ni har dragit ned a-kasseersättningarna,
              så de som nu blir arbetslösa kommer inte att få 80 procent. Ni
              förlitar er på att det är omställningsförsäkringarna som ska gälla,
              de privata lösningarna. Då är det plötsligt okej.
            </seg>
            <seg xml:id="i-75d9bbed156cfccd-0">
              Vi är eniga om att vi ska skapa en majoritet för att lösa de
              problem som ni har ställt till med och där ni inte har tillräckliga
              åtgärder, trots att alla i Sverige kan se att det behövs åtgärder
              här.
            </seg>
            <seg xml:id="i-1d7a54c5dfae217d-0">
              Vi diskuterar i detta betänkande enbart arbetsmarknadspolitiken,
              inte näringslivssatsningar, som är ett annat betänkande från ett
              annat utskott. Där saknar jag fortfarande beskeden. Som Anders
              Borg sade och Tomas Tobé nämnde tidigare han kanske har rätt i
              det har man insett att någonting måste förändras. Men då är frågan:
              När kommer förslagen om förändringarna när ni nu har sett vad
              er försämrade a-kassa har lett till?
            </seg>
          </u>
          <note xml:id="i-fdea4e3b43b2b82e-0">
            Anf. 134 TOMAS TOBÉ (m) replik:
          </note>
          <u who="ulf_holm_0cd69a" prev="cont" xml:id="i-64ef6f885e84f5c3-0">
            <seg xml:id="i-c654e53ee70fa597-0">
              Herr talman! Det hänvisades till att det finns olika betänkanden
              där man kan läsa in sig på politiken. Ja, detsamma gäller väl
              framför allt infrastruktursatsningarna, som Ulf Holm ville höra
              mer om. Jag kan bara, med det jag känner till från min horisont,
              meddela att det är den största satsning på infrastruktur som har
              gjorts i svensk historia. Det är väl rätt glädjande i alla fall.
            </seg>
            <seg xml:id="i-524950ded284ee25-0">
              Ja, att ni är enade låter ju förhoppningsfullt. Det gör att vi
              kanske kan få ett tydligare alternativ. Men vad jag hör, herr
              talman, är att ni är enade om att vara emot. Ni är emot mycket
              av de åtgärder som den här regeringen har satt på plats. Men när
              det kommer till innehållet i er egen politik vet ni mycket väl
              att det spretar åt väldigt många olika håll. Därför ska det bli
              oerhört intressant att ta del av det längre fram.
            </seg>
            <seg xml:id="i-0a8a93f1cec0edb9-0">
              När det gäller behovet av de åtgärder som man efterlyser tror
              vi till exempel att lägre arbetsgivaravgifter är oerhört viktiga.
              Ska en person som har varit borta från arbetsmarknaden under lång
              tid få en allvarlig chans att kunna hävda sig hos en arbetsgivare
              då tror vi på ett rejält incitament, till exempel att ha en dubbel
              rabatt på arbetsgivaravgiften för en sådan person, särskilt nu
              när det kommer ut nya grupper på arbetsmarknaden, till exempel
              personer som har varslats.
            </seg>
            <seg xml:id="i-0427e4427b6dfaf7-0">
              Det skulle vara intressant om Ulf Holm kunde förklara varför
              han är mot att ge ett sådant incitament. I stället verkar han
              bara vara fokuserad på att vi måste få in dessa personer i åtgärder.
            </seg>
            <seg xml:id="i-71aa9c64cb5aaaeb-0">
              Jag kan upplysa Ulf Holm om att rätt många har varit i väldigt
              många åtgärder. Det är inte detta de söker nu, utan de vill ha
              ett arbete, men de har svårt att hävda sig på arbetsmarknaden.
            </seg>
            <seg xml:id="i-a370710128b34920-0">
              Jag tycker också att Ulf Holm är svaret skyldig: Kommer ni att
              stå fast vid den skattechock som gäller gruppen ungdomar framöver?
              Kommer ni att kraftigt höja arbetsgivaravgifterna för ungdomar
              på svensk arbetsmarknad trots att vi vet att det är den gruppen
              som nu kommer att drabbas mycket hårt när vi går in i svårare
              tider?
            </seg>
          </u>
          <note type="speaker" xml:id="i-8d2dd2ac6013b6ca-0">
            Anf. 135 ULF HOLM (mp) replik:
          </note>
          <u who="ulf_holm_0cd69a" next="cont" xml:id="i-6eaaeb9e7ed83367-1">
            <seg xml:id="i-ef05720042d53b02-0">
              Herr talman! Ja, vi kommer att förändra detta. Om det finns en
              begränsad skattkista med statens pengar måste de användas på det
              mest effektiva sättet. Det gör man inte genom att ge dem till
              alla arbetsgivare som har ungdomar anställda, utan det gör man
              genom att ge dem till de personer som behöver det bäst, till dem
              som står längst från arbetsmarknaden, till dem som har utländsk
              bakgrund, till dem som inte har klarat av skolgången. Det är dessa
              personer som i första hand måste få stöd. Det är där som insatser
              måste göras.
            </seg>
            <seg xml:id="i-685f369307d19ed6-0">
              Vi måste också se till att vi faktiskt får en situation där företagen
              börjar anställa och att de vågar ta steget. Ni har försämrat för
              småföretagarna. Ni har tagit bort sänkningen av arbetsgivaravgiften
              för småföretagen som gör att det blir mycket dyrare för dem. De
              vågar inte anställa i dag därför att det inte finns någon tro
              på att de kommer att klara det. Ni måste se till att ingjuta lite
              hopp hos dem och ge dem stöd så att de ska våga anställa mer personal
              i denna situation.
            </seg>
            <seg xml:id="i-cea5d6a8c67a1f9b-0">
              När det gäller Arbetsförmedlingen såg Tomas Tobé deras utbildningar
              som konjunkturåtgärder. Men jag skulle vilja säga att många på
              Arbetsförmedlingen gör ett väldigt bra jobb. De har börjat en
              ny satsning nu, och de går faktiskt ut till företagen och frågar
              om de inte behöver anställa någon och så vidare. Det är utmärkt
              att de gör det.
            </seg>
            <seg xml:id="i-339a28de23f7a217-0">
              Men sanningen är att vi behöver de kompletterande arbetsförmedlingarna
              också. Jag ser inte att de står emot varandra. Vi måste satsa
              ännu mer på dem också allt för att se till att vi får en bra arbetsförmedling
              och att vi kan coacha människor till rätt personer.
            </seg>
            <seg xml:id="i-a4b827135e02d48c-0">
              Tomas Tobé svarar fortfarande inte på om det blir några förändringar
              i a-kassan framöver med anledning av den situation som vi står
              inför i dag. Vi väntar på svaret, och jag tror framför allt att
              många människor väntar på svaret, eftersom de som tyvärr kan bli
              uppsagda under det närmaste halvåret eller året kommer att få
              en väldigt liten del av det som de har i lön i dag i ersättning.
              Det är ingen acceptabel situation, Tomas Tobé.
            </seg>
          </u>
          <note xml:id="i-d455eee72c3de9c8-0">
            Anf. 136 TOMAS TOBÉ (m) replik:
          </note>
          <u who="ulf_holm_0cd69a" prev="cont" xml:id="i-64ef6f885e84f5c3-1">
            <seg xml:id="i-0f1a89c5eac74c07-0">
              Herr talman! Jag tackar så mycket för det beskedet. Jag utgår
              från att det kanske är gemensamt för samtliga tre partier att
              det blir en skattechock. Det blir kraftigt höjda arbetsgivaravgifter
              för gruppen ungdomar på arbetsmarknaden. I en tid då ungdomar
              kommer att ha det oerhört svårt menar ni, Ulf Holm, att om ni
              hade haft makten hade ni infört denna politik. Det är ett oerhört
              intressant besked, och det ska bli intressant att fortsätta att
              ta den diskussionen.
            </seg>
            <seg xml:id="i-7b89bae52a3f4e69-0">
              Det kanske kan vara dags att påminna Ulf Holm om att det som
              han efterlyser, det vill säga ordentliga insatser för till exempel
              långtidsarbetslösa ungdomar, finns i form av nystartsjobb för
              ungdomar. Vi skapar till och med enklare möjligheter för ungdomsgruppen
              att komma in på arbetsmarknaden via nystartsjobb. Dessa insatser
              finns alltså redan.
            </seg>
            <seg xml:id="i-5c2c35ba8c9f7e89-0">
              Men det var ett tydligt besked om att ni ska försvåra ordentligt
              för ungdomar på arbetsmarknaden.
            </seg>
            <seg xml:id="i-4f254bd29dc573e6-0">
              När det gäller synen på företagande har denna regering satt fokus
              på att sänka arbetsgivaravgifter, vilket man kan läsa sig till
              i budgetpropositionen. Vi har också över huvud taget vidtagit
              ett stort antal åtgärder som handlar om att göra det enklare att
              starta företag och mer lönsamt att driva företag. Detta är ju
              grunden för alliansens politik. Jag vet att Miljöpartiet i vissa
              delar är positivt till stora delar av detta. Vi får hoppas att
              Ulf Holm kanske kan utöva ett visst inflytande på sina kolleger
              i stället.
            </seg>
            <seg xml:id="i-0ed2bdf4f37e8d0a-0">
              När det gäller a-kassan har jag meddelat att vi kommer att återkomma
              med bättre åtgärder för att underlätta ny- och återinträde i arbetslöshetsförsäkringen.
            </seg>
          </u>
          <note type="speaker" xml:id="i-b4d692dfb7058945-0">
            Anf. 137 PATRIK BJÖRCK (s) replik:
          </note>
          <u who="patrik_bjorck_d8ad48" next="cont" xml:id="i-c6723fa3edd487a6-0">
            <seg xml:id="i-99d0e3eb13f0c298-0">
              Herr talman! Anders Borg blev intervjuad i tv häromdagen. Då
              sade han två saker som jag tyckte var rätt intressanta. Han konstaterade
              att det var ett stort misstag att höja avgiften till a-kassan
              på det sättet som den moderatledda regeringen har gjort. Jag skulle
              vilja ha en kommentar till det från Tomas Tobé.
            </seg>
            <seg xml:id="i-b71ee5d237c8bec9-0">
              Han sade också att det är helt okej att klara sig på grundbeloppet
              320 kronor om dagen. Då får man väl klara sig på det. Det är helt
              okej säger Anders Borg. Jag skulle vilja ha en kommentar från
              Tomas Tobé om det är helt okej för en familjeförsörjare i Sverige
              att leva på 320 kronor om dagen. Är det den officiella politiken
              från Moderaterna?
            </seg>
            <seg xml:id="i-fab443caf3dae887-0">
              Sedan ser jag fram mot ett spännande inlägg om Tomas Tobé klarar
              det på två minuter där han förklarar den otroligt läckra forskningsrapporten
              där det sägs att om man sänker ersättningen i arbetslöshetskassan
              blir det fler jobb. Det har varit den officiella moderata politiken,
              och den framgår i många propositioner och annat där ni har hanterat
              a-kassefrågor. Samtidigt hävdar ni att det är jättepositivt med
              tilläggsförsäkringar som höjer ersättningsnivån i a-kassan.
            </seg>
            <seg xml:id="i-9063e5132cea5279-0">
              Jag skulle vilja att Tomas Tobé förklarar hur detta går ihop.
              Er politik är inte bara ett totalt fiasko och ett farligt fiasko.
              Er politik är också helt omöjlig att förstå eftersom ni säger
              emot er själva hela tiden. Ni säger si, och ni säger så, och det
              går inte ihop. Man kan inte först hävda att man har forskningsstöd
              för åtgärden att sänka ersättningsnivån och sedan applådera en
              höjd ersättningsnivå. Man får så att säga välja på vilket ben
              man ska stå. Varsågod, Tomas Tobé!
            </seg>
          </u>
          <note xml:id="i-2522a98f58337655-0">
            Anf. 138 TOMAS TOBÉ (m) replik:
          </note>
          <u who="patrik_bjorck_d8ad48" prev="cont" xml:id="i-22f2145b6e0d6403-0">
            <seg xml:id="i-bb4860eabba8d625-0">
              Herr talman! Jag har redan tagit kammarens tid i anspråk för
              att förklara det som Anders Borg har sagt. Det kan Patrik Björck
              läsa i protokollet.
            </seg>
            <seg xml:id="i-f5161cd2831f8c10-0">
              Jag vet att Patrik Björck tidigare har intresserat sig för forskningen.
              Exempelvis IFAU pekar på att om man kraftigt höjer ersättningsnivåerna
              ökar arbetslösheten. Om Patrik Björck vill ha mer ingående detaljer
              om denna forskning föreslår jag att han tar del av sådana forskningspolitiska
              rapporter.
            </seg>
            <seg xml:id="i-ab3981ebbd715a61-0">
              Min åsikt om detta är att jag tror att det påverkar. Jag tror
              att olika nivåer i ersättningssystem påverkar. Det förvånar mig
              snarare om Socialdemokraterna skulle mena att det inte på något
              sätt påverkar. Då kan man undra varför vi inte kan ha en hundraprocentig
              ersättningsnivå i arbetslöshetsförsäkringen om det inte på något
              sätt skulle påverka.
            </seg>
            <seg xml:id="i-6866601fe76a06cb-0">
              Jag märker att oppositionen gärna vill återkomma till avgifterna
              och att man i någon mening ändå verkar överens om att man vill
              sänka avgifterna. Men ett annat resultat av detta är kraftigt
              höjda skatter. Det skulle vara intressant om Patrik Björck kunde
              förklara följande för mig: Hur kan en sänkt avgift för arbetslöshetsförsäkringen
              locka så otroligt stora grupper till arbetslöshetsförsäkringen
              samtidigt som man rycker undan pengarna genom höjda skatter för
              låginkomsttagare?
            </seg>
          </u>
          <note type="speaker" xml:id="i-ee1f3bb602473280-0">
            Anf. 139 PATRIK BJÖRCK (s) replik:
          </note>
          <u who="patrik_bjorck_d8ad48" next="cont" xml:id="i-c6723fa3edd487a6-1">
            <seg xml:id="i-4051cef7e52a38f0-0">
              Herr talman! Tomas Tobé undviker frågeställningen. De hävdar
              att forskningen har kommit fram till ett resultat. Det behöver
              vi inte fördjupa oss i. Av det drar de slutsatsen att det är bra
              att sänka nivån i a-kassan. Samtidigt applåderar de om man höjer
              samma nivå i samma försäkring men med en annan finansieringsform.
              Det är det som de inte kan förklara. Tomas Tobé undviker fullständigt
              den delen som min fråga gäller och som jag skulle vilja ha ett
              svar på här i dag. Hur går den politiken ihop?
            </seg>
            <seg xml:id="i-159101b856c7c692-0">
              Är det rätt att sänka ersättningsnivån som ni ursprungligen sade,
              Tomas Tobé? Är det rätt att höja den, som ni senare har kommit
              fram till att det är eftersom ni säger att det är bra att man
              har sådana tilläggsförsäkringar? Ni uppmanar till och med IF Metall
              att skaffa en sådan tilläggsförsäkring. Ni uppmanar IF Metall
              att agera på ett sätt som fullständigt skulle slå undan benen
              på er arbetsmarknadspolitik. Om er arbetsmarknadspolitik har stöd
              i forskningen eller inte är en annan fråga. Den kan vi också ta.
              Det tar lite längre tid. Men förklara detta fullständigt motsägelsefulla
              beteende från den moderata sidan.
            </seg>
            <seg xml:id="i-fd142a0e0a7ac96d-0">
              Jag tycker att Tomas Tobé ska tala lite försiktigt om skattechock
              när vi står här och debatterar arbetslöshetsersättning och arbetsmarknadspolitik.
            </seg>
            <seg xml:id="i-ad3a4e3288028987-0">
              Kan Tomas Tobé när det gäller de arbetslösa i Sverige och alla
              de som varslas på Volvo och andra arbetsplatser och som utsätts
              för en skattechock förklara för mig på vilket sätt deras position
              stärks på arbetsmarknaden? Och när det gäller den skattechock
              som Tomas Tobé fullständigt hänsynslöst utsätter de arbetslösa
              för undrar jag på vilket sätt den stärker de arbetslösas ställning
              på arbetsmarknaden.
            </seg>
            <seg xml:id="i-a4456eba7da58ac1-0">
              Anf. 140 TOMAS TOBÉ (m) replik:
            </seg>
            <seg xml:id="i-8d6b489fdd6e1000-0">
              Herr talman! Ja, det är faktiskt på det sättet att politik handlar
              om prioriteringar. Så har det varit när det gäller en hel del
              av de förändringar som gjorts i arbetslöshetsförsäkringen och
              när det gäller förändringar som gjorts genom jobbskatteavdrag.
              Det är ingen hemlighet att en stor del av förändringen i arbetslöshetsförsäkringen
              också handlade om en finansiering av jobbskatteavdraget. Det där
              var oerhört viktigt med tanke på den tid som Sverige var inne
              i.
            </seg>
            <seg xml:id="i-10ad381304e9db20-0">
              Jag tycker inte att jag undviker att svara. Men, herr talman,
              oavsett vilket svar jag ger till Patrik Björck blir han inte nöjd,
              tror jag.
            </seg>
            <seg xml:id="i-cbf92269211e4ea5-0">
              Jag tror att nivåer påverkar. Ja, jag är helt övertygad om det.
              Jag tror faktiskt att den åsikten delas av en hel del kolleger
              i ditt eget parti, Patrik Björck. Även ni skulle kanske landa
              i slutsatsen att det kan vara vettigt med någon form av avtrappning
              i arbetslöshetsförsäkringen, vilket ju även Socialdemokraterna
              nu står bakom med begränsningar när det gäller deltid och så vidare.
              Det är intressant att se Socialdemokraterna gång på gång komma
              närmare oss när det gäller arbetslöshetsförsäkringen.
            </seg>
            <seg xml:id="i-d470031f0a593dae-0">
              Tilläggsförsäkringar tycker jag i grunden är bra. Det är klart
              att det är bra att det finns ytterligare möjligheter att försäkra
              upp sig för dem som önskar göra det. Det är också bra att det
              kan göras gemensamt via kollektivavtal. Det gör ju att man kan
              få det till en väldigt rimlig kostnad. Det tycker jag i grunden
              är bra, särskilt med tanke på de tider som vi nu kommer in i.
            </seg>
            <seg xml:id="i-dc2d336ffbcd0c35-0">
              Herr talman! Patrik Björck tycker att jag ska ta det lite lugnt
              när jag talar om en skattechock. Men jag kan inte se de 70 miljarder
              i höjda skatter, som ju är Socialdemokraternas besked, som någonting
              annat än en skattechock för personer med låga och normala inkomster.
            </seg>
            <seg xml:id="i-c76c8122f32f550d-0">
              Javisst, ni finansierar en sänkning av avgiften till arbetslöshetsförsäkringen.
              Men ni rycker undan den i form av mindre skattesänkningar för
              personer med låga och normala inkomster. Det är en ren skattechock,
              även om det kan vara jobbigt att höra det.
            </seg>
          </u>
          <note xml:id="i-7dd6fc3ea03e229a-1">
            Överläggningen var härmed avslutad.
          </note>
          <note xml:id="i-d8e706346fbcabc7-0">
            6 § Justering av en straffbestämmelse i utlänningslagen
          </note>
          <note xml:id="i-bfa80cc2c8256088-2">
            Föredrogs
          </note>
          <note xml:id="i-0ce6336f618c34ba-0">
            Förste vice talmannen konstaterade att ingen talare var anmäld.
          </note>
          <note xml:id="i-24153d4c5f20485b-0">
            7 § Socialförsäkringsområdet
          </note>
          <note xml:id="i-bfa80cc2c8256088-3">
            Föredrogs
          </note>
          <u who="patrik_bjorck_d8ad48" prev="cont" xml:id="i-22f2145b6e0d6403-1">
            <seg xml:id="i-b1d04e28a3cadc72-0">
              Utgiftsområde 10
            </seg>
          </u>
          <note type="speaker" xml:id="i-383630efb67024ba-0">
            Anf. 141 VERONICA PALM (s):
          </note>
          <u who="veronica_palm_ed0547" xml:id="i-bd2203068e5d47ec-0">
            <seg xml:id="i-8a41db3e37963683-0">
              Herr talman! Sverige är inne i en djup finanskris; det har inte
              undgått någon. Sverige har också gått in i en jobbkris. Varselsiffrorna
              hitintills i december visar på 9 519 varsel. Därtill kommer alla
              varsel som varit under hösten, alla arbetsplatser som inte behöver
              varsla, alla korttidsanställda och alla som är anställda via Manpower
              ja, alla människor som nu ställs utanför rätten till ett eget
              arbete. Ungdomsarbetslösheten är uppe i 20 procent, och arbetslösheten
              stiger.
            </seg>
            <seg xml:id="i-a671b3893f9bd09b-0">
              Enligt regeringens egna prognoser, som man väl får hoppas inte
              är överskattade, kommer arbetslösheten nästa år att vara 7,8 procent
              och året därpå 9,2 procent. Det är alltså en stigande arbetslöshet.
            </seg>
            <seg xml:id="i-28950e63e07dca09-0">
              Vi har en finanskris och en jobbkris. Men vi har också en trygghetskris
              som rullar in över landet. Det gäller då alla dem som går ut i
              arbetslöshet med halverad a-kassa samt de brister vi ser i välfärden
              och alla människor som är oroliga för en sjukförsäkring som de
              trodde skulle finnas där när de behövde den men som de inte längre
              kan lita på.
            </seg>
            <seg xml:id="i-e26baca53c1fc70c-0">
              Reglerna i den nya sjukförsäkringen visar på en avgrundsdjup
              skillnad mellan den högermajoritet som finns i denna kammare och
              oppositionen. Vi har tidigare diskuterat detta. De stora skillnaderna
              handlar om de regeländringar som infördes den 1 juni i år och
              som handlar om att du efter ynka tre månaders sjukdom mister rätten
              till dina uppgifter på din arbetsplats.
            </seg>
            <seg xml:id="i-2079ec54fc1d298f-0">
              I praktiken kan det betyda att du kan omplaceras utan någon förhandling,
              att du kan sättas i källaren för att vässa blyertspennor om du
              har varit en besvärlig arbetstagare. Efter sex månader prövas
              din arbetsförmåga mot hela den reguljära arbetsmarknaden. Om du
              har en restarbetsförmåga, förmåga att arbeta någonstans på arbetsmarknaden,
              blir du av med rätten till din ersättning. För att över huvud
              taget kunna betala dina räkningar och för att kunna köpa mat och
              gummistövlar till ungarna måste du säga upp dig från din anställning
              för att kunna gå in i ett annat system. Sjuka människor slussas
              in i arbetslöshetssystemet. Systemet urholkar alltså anställningstryggheten
              bakifrån. Det är också så att sjuka människor slussas ut i öppen
              arbetslöshet.
            </seg>
            <seg xml:id="i-7a56a74069a07ac2-0">
              Det här är det första som händer sexmånadersregeln, de 180 dagarna
              och det händer nu. I dessa dagar får 76 000 personer ett samtal
              eller ett brev från Försäkringskassan där man säger: Du riskerar
              att bli av med din ersättning efter nyår, för eventuellt har du
              förmåga att arbeta någon annanstans på arbetsmarknaden. Den oron
              möter alltså 76 000 människor nu inför julhelgen.
            </seg>
            <seg xml:id="i-fb8c381fbbad4d34-0">
              Några kan få en nådatid. Om man helt saknar förmåga att arbeta
              någonstans på arbetsmarknaden kan man få ända upp till tolv månaders
              sjukersättning, sjukpeng. Generöst, säger regeringen. Därefter
              är du helt ute.
            </seg>
            <seg xml:id="i-f130c87ef655e48a-0">
              De nya reglerna innebär en sjukförsäkring som kastar ut människor,
              som medvetet säger att det finns ett slut, att du måste vara frisk
              och inte längre får ersättning och ett stöd för att komma tillbaka
              i arbete.
            </seg>
            <seg xml:id="i-e40d44b5d33b6f1f-0">
              Det här möter vi inte förrän om ett år. Men på en dag den 1 januari
              2010 enligt Försäkringskassans beräkningar kommer 33 000 människor
              att ställas inför situationen att de helt enkelt har förbrukat
              sin sista dag med rätt till sjukförsäkring. Detta är fullständigt
              otillständigt för ett välfärdsland!
            </seg>
            <seg xml:id="i-fbc7b6d83ae76fe2-0">
              Utöver de nya reglerna är det så att allt ansvar för den egna
              rehabiliteringen läggs på den enskilde sjuke. Den enskilde sjuke
              bär allt ansvar för att samordna rehabiliteringen och för att
              springa med intyg och andra papper mellan Försäkringskassan och
              arbetsgivaren. Att aktivt utförsäkra människor genom en utsorteringskedja
              kan inte kallas för någonting annat än ett systemskifte.
            </seg>
            <seg xml:id="i-ed208293f5cc990f-0">
              Den otrygghet och den trygghetskris som breder ut sig i landet
              drabbar var och en av dessa sjuka människor människor som var
              och en har sin berättelse och sin sjukdom och som har att hantera
              sitt liv.
            </seg>
            <seg xml:id="i-14dbb3229ead8c6f-0">
              Tänk er den 27-åriga hårfrisörskan som bor i Umeå tillsammans
              med sin dotter. Hon är på väg hem från sina föräldrar dit hon
              och dottern då och då åker så att hon kan få lite stöd och avlastning
              när det gäller flickan och så att hon kan få lite hjälp i vuxenlivet.
              Hennes föräldrar bor i Norrlands inland. På hemvägen krockar hon.
              Hon får en whiplashskada. Flickan klarar sig, men mamman blir
              alltså skadad och kan inte arbeta.
            </seg>
            <seg xml:id="i-6bd1352a54176b7a-0">
              Efter ett år är hon helt ute ur försäkringen. Hon tvingas att
              lämna sjukförsäkringen, hon har inte någon anställning kvar och
              hon tvingas att sälja bilen som är enda möjligheten för flickan
              att få åka och träffa mormor och morfar. Varför gör hon det? Jo,
              för att försörja sig får hon ställa sig i kommunens socialbidragskö.
              Socialbidrag är den enda möjlighet hon har kvar för att försörja
              sig och sin dotter på. Gör det att hon kommer närmare arbetsmarknaden?
              Gör det att hon blir friskare?
            </seg>
            <seg xml:id="i-25eca19c621584aa-0">
              Det kan också handla om den 57-åriga kvinnan som var hemma när
              ungarna var små, som många kvinnor har varit. När ungarna blev
              lite större började hon jobba i ett storkök. Det är ett ganska
              tungt arbete, men hon är en rejäl kvinna, så hon räds inte. Men
              det är klart att det tär på kroppen. Efter ett tag känns det,
              med värk som kommer och går i axlarna, armbågar som inte klarar
              av de tunga grytorna längre.
            </seg>
            <seg xml:id="i-75d6107efc9bf897-0">
              Det viktigaste i hennes liv är hennes lilla sommarstuga som hennes
              man ärvde. Där kan hon ha barnbarnen på somrarna. Sommarstugan
              kostar inte speciellt mycket, men den betraktas som en kapitalvara.
              Hon kan inte göra sig av med den, för hon vill ha någonting kvar
              att ge sina barnbarn. Det ger möjlighet att träffa dem.
            </seg>
            <seg xml:id="i-4b0aea2184f6145b-0">
              Vad händer med henne efter ett år? Helt ute ur försäkringssystemet,
              och dessutom syns hon inte i någon statistik. Hon syns inte i
              Arbetsförmedlingen, hon syns inte i sjukförsäkringen, hon syns
              inte hos socialbidragskontoret. Hon lever på sin mans lön, med
              allt vad det innebär för kvinnor. När hon fyller 61 börjar hon
              knapra på sin redan ganska låga pension. Hon syns inte i statistiken.
              Hon kommer att vara en av de dolda människor som vi inte kommer
              att kunna se när vi mäter hur sjukförsäkringsreglerna drabbar.
            </seg>
            <seg xml:id="i-fd50f8ff445e0ca9-0">
              Men det handlar inte bara om den 27-åriga hårfrisörskan som är
              ensam med en treårig dotter eller om det 57-åriga storköksbiträdet
              som har slitna axlar. Det handlar också om den 42-åriga banktjänsteman
              som fick en tennisarm, genomgick en rehabilitering, var borta
              knappt ett år, fullt återställd, finns tillbaka på arbetsmarknaden,
              har ett bra liv, ett rikt liv, med hög lön, bra hus, åker på semester
              till alperna med sina tre tonårsdöttrar och sin fru och råkar
              ut för en skidolycka. Han bryter benet och ligger på sjukhus och
              förbrukar sin sista dag med sjukförsäkring. När han sedan blir
              förkyld kommer det inte att finnas någon sjukförsäkring för honom.
              Det han har betalat ganska mycket skatt för kommer inte att finnas
              där när han behöver det. Vad är det som säger att han inte ser
              som enda alternativ att naturligtvis köpa en egen privat försäkring?
            </seg>
            <seg xml:id="i-251252a4826bf44d-0">
              Det drabbar inte bara de mest utsatta utan hela samhället. Det
              är två djupt ideologiskt betingade effekter av den utsorteringskedja
              som högermajoriteten i den här riksdagen fattade beslut om i våras.
            </seg>
            <seg xml:id="i-3c66286c6072af9f-0">
              Ett: Sjuka människor lämnas åt sitt öde utan försörjning. 76
              000 människor är nu oroliga för risken att kastas ut ur trygghetssystemen.
            </seg>
            <seg xml:id="i-24bae198642a3aba-0">
              Två: Man bryter ett samhällskontrakt.
            </seg>
            <seg xml:id="i-ba3824db234d76db-0">
              Jag möter dagligen människor som är oroliga, inte för sig själva
              men för det system som håller på att etableras. De är oroliga
              för ett hårdare och kallare Sverige som tvingar fram privata lösningar
              och som slår sönder grunden i samhällsgemenskapen. Jag vill inte,
              herr talman, ha en sjukförsäkring som lämnar de sjuka åt sitt
              öde. Jag vill inte ha ett samhälle som blir hårdare och kallare.
            </seg>
            <seg xml:id="i-b96d5fc804bdf67b-0">
              De sjukskrivningsregler som nu är införda i Sverige speglar dessutom
              en otidsenlig människosyn. Ingen kan väl på allvar tro att någon
              blir friskare av att man drar undan försörjningen för en. Precis
              på samma sätt kan väl ingen tro att det blir fler jobb för att
              man försämrar a-kassan. Det är ett gammaldags sätt att se på människor
              och samhälle. Det tillhör det förgångna.
            </seg>
            <seg xml:id="i-aefac7def5f3d633-0">
              Den här kammaren har en högermajoritet. Det moderata partiet
              gick till val på att fixa jobben. Det var det nya arbetarpartiet.
              Man skulle fixa jobben. Man fick förtroende för det. Man samlade
              en majoritet med andra högerpartier och bildade en regering. Man
              fick förtroendet för att fixa jobben, men man fick inte förtroende
              att straffbeskatta pensionärer, med olika skattetabeller. Man
              fick inte förtroende att halvera a-kassan för vanliga löntagare,
              och man fick inte förtroende att slå sönder sjukförsäkringen.
            </seg>
            <seg xml:id="i-f83d454bea8bb0de-0">
              Det är en orättvis, en orättfärdig, politik, men det är också
              en politik som inte funkar. Det blev inte fler jobb. Det som regeringen
              kallade för en arbetslinje visade sig vara en socialbidragslinje.
            </seg>
            <seg xml:id="i-c2207b40f1dddb7c-0">
              Herr talman! Jag är till hundra procent övertygad om att människor
              vill arbeta, att människan vill vara en del i ett socialt sammanhang.
              Man vill bli sedd, man vill vara behövd och man vill också ha
              rätten att göra rätt för sig. Men vi har alla olika förutsättningar.
              Det är människovärdigt att ge varje människa stöd utifrån ens
              förutsättningar för att komma tillbaka in i arbete.
            </seg>
            <seg xml:id="i-a1a9e0b21462b489-0">
              Det handlar om både en arbetslivsinriktad och en medicinsk rehabilitering.
              Det handlar om ett arbetsmiljöarbete, som är djupt eftersatt.
              Det handlar om ett gemensamt ansvar från Försäkringskassan, myndigheter,
              arbetsgivaren och den enskilde sjuke arbetstagaren.
            </seg>
            <seg xml:id="i-66693f03029eef66-0">
              Jag vill vädja till majoriteten i den här kammaren, och jag hade
              önskat att jag hade kunnat vädja till statsrådet, att tänka om.
              76 000 människor är nu inför julhelgerna oroliga över att kastas
              ut ur försäkringssystemet. Alla kommer inte att göra det, men
              några kommer att göra det. 76 000 är i oro. De kastas ut i en
              arbetslöshet som, som regeringen själv säger, nästa år kommer
              att bli 7,8 procent. Dessa utöver de sammanlagt 52 000 som tillkommer
              under 2010, plus att det hela tiden rullar på, förbrukar sin sista
              dag med försäkring och är helt ute ur försäkringen, i en tid då
              regeringen själv säger att arbetslösheten kommer att ligga på
              9,2 procent.
            </seg>
            <seg xml:id="i-4c943c49470203f4-0">
              Jag vill vädja om att tänka om. Det var fel när det infördes.
              Det var fel när beslutet fattades. Men det är om möjligt än mer
              fel politik i dag såsom läget på arbetsmarknaden ser ut.
            </seg>
            <seg xml:id="i-ed422b9833ad71d6-0">
              Sjuka människor ska ut och konkurrera på en än hårdare arbetsmarknad.
              Därför vill jag räcka ut en hand och säga att jag önskar ett moratorium
              för utförsäkringar. Jag önskar att ni avvaktar med att verkställa
              utförsäkringar ur sjukförsäkringen och att vi i stället sätter
              oss ned, sju partier, och försöker finna breda lösningar på en
              modern socialförsäkring. Vad sjuka människor behöver är rehabilitering,
              stöd tillbaka i arbete, omskolning, utbildning. Det är inte att
              bli av med den enda trygghet man har. Det är inte att få pengarna
              undanryckta. Folk blir inte friskare av att de blir fattigare.
            </seg>
            <seg xml:id="i-fcb77e1278ef320e-0">
              Jag vill ha ett moratorium för utförsäkringar. Jag vill ha en
              parlamentarisk socialförsäkringsutredning där utgångspunkten är
              en standardförsäkring med inkomstbortfallsprincip, en solidarisk
              finansiering och en förstärkt arbetslinje med reella insatser
              för återgång till arbete. Jag tycker att vi har ett ansvar att
              återupprätta tilliten till sjukförsäkringen.
            </seg>
          </u>
          <note xml:id="i-86c54e69f8bfe740-0">
            Med detta yrkar jag bifall till reservationerna 1, 8, 10, 15,
            19, 23, 24, 26 och 29.
          </note>
          <note xml:id="i-6d134eedab5b5e79-0">
            I detta anförande instämde Matilda Ernkrans, Ronny Olander, Jasenko
            Omanovic, Magdalena Streijffert, Göte Wahlström och Siw Wittgren-Ahl
            (alla s) samt LiseLotte Olsson (v).
          </note>
          <note type="speaker" xml:id="i-b810db4a9d8a76e4-0">
            Anf. 142 LISELOTTE OLSSON (v):
          </note>
          <u who="liselotte_olsson_4be6aa" xml:id="i-466a98c91f0503a6-0">
            <seg xml:id="i-5e603dc4eafc8788-0">
              Herr talman! När jag har varit ute och talat om sjukförsäkringen
              och vad som har hänt och händer med den är misstro en vanlig reaktion
              hos dem jag möter. De säger: Nej, men så kan det väl inte vara.
              Så kan det väl inte vara här i Sverige hos oss! Jo, svarar jag,
              just så är det här hos oss. Sverige har blivit ett kallt land
              där cancersjuka får betala skattesänkningar för de rika.
            </seg>
            <seg xml:id="i-62e529369dd04e64-0">
              Vänsterpartiets motion som behandlar socialförsäkringsfrågor
              har rubriken En sjukförsäkring för alla . Det är tyvärr någonting
              som den högerledda regeringens politik varken strävar efter eller
              lyckats med. Man kan egentligen säga att det är precis tvärtom.
              Angreppen mot våra offentliga välfärdssystem har sedan vi debatterade
              saken i fjol blivit alltmer intensiva. Hela den svenska välfärdsmodellen
              har undergrävts. Tryggheten vi alla behöver för att må bra finns
              inte längre. Det är en trygghet som är extra viktig för den som
              har oturen att bli sjuk. Jag ska ha rätten att vara trygg i att
              veta att jag kan betala hyran, köpa kläder till mina barn och
              så vidare. Den som blir sjuk får inte automatiskt ett billigare
              boende och mindre behov av mat.
            </seg>
            <seg xml:id="i-ac5fb1347e77ff62-0">
              Om precis en vecka är det julafton. Hur tror ni på högersidan
              att alla de mår som i dagarna fått ett brev eller telefonsamtal
              om att de närmar sig sin 181:a dag i sjukförsäkringen och inte
              längre kan vara säkra på att få fortsatt sjukskrivning? Vilken
              jul blir det för dem och deras familjer?
            </seg>
            <seg xml:id="i-21db13a6f9503637-0">
              I stället för den trygghetskris som regeringen har skapat vill
              Vänsterpartiet se ett starkt och hållbart system som ger människor
              trygghet och tillit för att klara olika livssituationer.
            </seg>
            <seg xml:id="i-46bef79a8cad3d6d-0">
              I en undersökning som nyligen redovisats uppger 20 procent av
              svenska folket att de inte vet vad som gäller om de råkar bli
              sjuka. Vilken trygghet har vi då?
            </seg>
            <seg xml:id="i-049f90e1c08d3077-0">
              Sedan högern tillträdde har den beslutat och genomfört historiska
              försämringar av sjukförsäkringen. Man kan säga att det är ett
              systemskifte som pågår där den som blir sjuk i Sverige i dag inte
              längre kan räkna med att ha en skälig levnadsstandard utan måste
              köpa sig privata försäkringslösningar. Vill ni ha ett samhälle
              där bara de med tjocka plånböcker har råd att vara sjuka?
            </seg>
            <seg xml:id="i-ef2dd3c76533f510-0">
              Herr talman! Det som nu händer inom socialförsäkringsområdet
              är dessutom förödande ur ett jämställdhetsperspektiv. Större delen
              av de sjukskrivna är kvinnor, och av dem som kommer att tvingas
              söka socialbidrag är större delen kvinnor. När man ansöker om
              ekonomiskt bistånd, som det heter, räknas hela familjens inkomst
              ihop. Detta gör förstås att kvinnor blir beroende av sin partner,
              precis som Veronica sade i sitt inlägg tidigare. Kampen för kvinnors
              oberoende har i och med den här regeringen tagit ett rejält kliv
              bakåt.
            </seg>
            <seg xml:id="i-7371f810087c5e7e-0">
              Herr talman! Regeringens politik har som avsikt att försämra
              de ekonomiska villkoren för personer som är sjukskrivna eller
              förtidspensionerade. Meningen är att det ska löna sig att arbeta.
              Vänsterpartiet avvisar detta inskränkta synsätt och föreslår i
              stället en rad förstärkningar för att återupprätta den generella
              välfärden och tilliten till våra socialförsäkringar.
            </seg>
            <seg xml:id="i-99bd25384036cab3-0">
              I och med sänkningen av taket och ersättningsnivåerna i sjukförsäkringen
              har antalet personer som inte längre omfattas av inkomstbortfallsprincipen
              ökat kraftigt och uppgår nu till drygt 1,5 miljoner. Vänsterpartiet
              vill därför återigen höja taket till tio basbelopp.
            </seg>
            <seg xml:id="i-35515ae30a92abcc-0">
              Vi avvisar dessutom sänkningen av ersättningsnivåerna som regeringen
              har genomfört genom att ändra beräkningen av den sjukpenninggrundande
              inkomsten. Att räkna på 0,97 procent i stället för att räkna på
              hela inkomsten låter som en liten förändring, men det gör att
              det blir ungefär 600 kronor mindre för den som tjänar 20 000 i
              månaden och blir sjuk.
            </seg>
            <seg xml:id="i-430156df7bf488aa-0">
              Sedan en tid tillbaka finns det ett överskott inom försäkringen:
              11 miljarder 2007, 8 miljarder i år och beräknat 11 miljarder
              nästa år. Det är ett överskott som kan användas till att förbättra
              försäkringen och till åtgärder som möjliggör ett rymligt arbetsliv
              som förhindrar att människor slås ut.
            </seg>
            <seg xml:id="i-ed6a304bdcd178ae-0">
              Den så kallade rehabiliteringskedjan som införts innehåller ingen
              förbättrad rehabilitering eller ökade möjligheter för den som
              drabbats av ohälsa att få jobb. Satsningen på 3,4 miljarder på
              rehabilitering, som regeringen har gjort reklam för under veckan,
              är i verkligheten en omfördelning av medel och besparingar på
              sjukförsäkringen. För att klara en rehabilitering i verkligheten
              krävs en helt annan inriktning och andra resurser.
            </seg>
            <seg xml:id="i-62967acc46dc3d92-0">
              Den här utsorteringskedjan innehåller som sagt ingen förbättring
              för den sjuke. Försäkringskassan, Arbetsförmedlingen, Sveriges
              Kommuner och Landsting och regeringen själv tror att de nya, hårdare
              reglerna och snäva tidsgränserna kommer att medföra ett ökat behov
              av socialbidrag.
            </seg>
            <seg xml:id="i-c6d32f2b4cd32891-0">
              Enligt Socialstyrelsen har kostnaderna för ekonomiskt bistånd
              ökat i 160 av landets 290 kommuner. Och enligt en undersökning
              från Sveriges Kommuner och Landsting har 70 procent av landets
              kommuner fått ökade kostnader för socialbidrag till följd av Försäkringskassans
              striktare tillämpning. Då måste vi komma ihåg att det stora utförsäkringsracet
              inte ens börjat.
            </seg>
            <seg xml:id="i-9081caa09127e17c-0">
              Men regeringen har inte tänkt i de banorna. Man har inte tänkt
              kompensera kommunerna för de ökade kostnaderna. Inte heller erbjuder
              man arbetsmarknadspolitiska insatser för dem som blir utförsäkrade
              de kommande åren. I budgeten finns 7 000 platser inom jobb- och
              utvecklingsgarantin, och sunda förnuftet säger väl att det är
              en droppe i havet när lågkonjunkturen tilltar och hundratusentals
              jobb kommer att försvinna.
            </seg>
            <seg xml:id="i-972bc2c1903c7a19-0">
              Herr talman! Vi vet genom en undersökning som TCO har genomfört
              att bara var sjunde personalchef kan tänka sig att anställa en
              person som varit långtidssjuk. Vänsterpartiet vill använda medel
              för ett förstärkt högriskskydd för långtidssjukskrivna. Vi tror
              att det skulle öka viljan hos arbetsgivare att anställa personer
              som har långtidsfrånvaro på grund av sjukdom.
            </seg>
            <seg xml:id="i-4b23f9e348b28113-0">
              I dag kan man bara vara sjukskriven till 25, 50, 75 eller 100
              procent. Det tycker vi är fel och motverkar individuella lösningar
              för den sjuke. Utskottsmajoriteten brukar ofta och gärna tala
              om vikten av att snabbt återgå i arbete. För att underlätta detta
              vill vi införa en sjukpenning med flera steg. Det är egentligen
              ett väldigt okontroversiellt förslag, men det skulle betyda mycket.
              Jag skulle hoppas att ni kunde lägga prestigen åt sidan och bifalla
              det.
            </seg>
            <seg xml:id="i-0a25bd18a36bef62-0">
              Herr talman! I sjukförsäkringen finns något som tyvärr blivit
              så självklart att ingen längre ens ifrågasätter det, det vill
              säga ingen förutom Vänsterpartiet. Det jag pratar om är karensdagen.
              Karensdagen innebär att människor inte har råd att vara hemma
              när de är sjuka. Många som borde vara hemma går till jobbet, och
              vi har sett att den så kallade sjuknärvaron har ökat. Det leder
              i sin tur till att ohälsan ökar i ett senare skede. Då har väl
              karensdagen motverkat sitt syfte.
            </seg>
            <seg xml:id="i-823629a2f5d43fad-0">
              Herr talman! Regeringen har också minskat anslaget till Försäkringskassan,
              och antalet anställda där har minskat med 3 000 sedan 2007. Förutom
              neddragningarna har regeringen infört en rad så kallade reformer:
              vårdnadsbidrag, jämställdhetsbonus, krav på intyg från skola för
              tillfällig föräldrapenning och stora och många förändringar i
              sjukförsäkringen. För närvarande är personalen på kassan underbemannad
              och överbelastad. Underfinansieringen påverkar också nivån på
              servicen till de försäkrade. Vi har alla under året kunna läsa
              om förtvivlade människor som fått vänta på sina utbetalningar
              och fått låna av släkt och vänner för att kunna betala hyran.
            </seg>
            <seg xml:id="i-07670aa92c040f41-0">
              För att värna rättssäkerheten och kvaliteten på handläggningen
              föreslår Vänsterpartiet mer pengar till Försäkringskassan. Vi
              vill dessutom införa en garanti som innebär att den försäkrade
              ska ha rätt till beslut eller ersättning inom 30 dagar. Dessutom
              säger vi att dröjsmålsränta ska betalas om man får vänta längre
              än en månad, och får man vänta mer än två månader vill vi att
              ett skadestånd ska utgå som lite plåster på såren.
            </seg>
            <seg xml:id="i-27a4218ca91d7fd5-0">
              De närmaste åren beräknas tusentals människor bli utförsäkrade
              ur sjukförsäkringen. Samtidigt befinner vi oss i början av en
              lågkonjunktur som förväntas bli långvarig. Regeringen saknar beredskap
              inom arbetsmarknadspolitiken, och många kommer att hänvisas till
              kommunernas socialkontor.
            </seg>
            <seg xml:id="i-e9b271f9f8b7905d-0">
              Regeringen borde därför, om inte annat med anledning av den stigande
              arbetslösheten, ta time out eller, för att använda Veronicas ord,
              bevilja moratorium och stoppa alla utförsäkringar ur sjukförsäkringen
              och se över regelverken. Annars riskerar vi en massutslagning
              av människor. Och då kan vi snacka om utanförskap!
            </seg>
            <seg xml:id="i-5b83909989070387-0">
              Vänsterpartiet avvisar alla besparingar i sjukförsäkringen. Ingen
              människa blir friskare av fattigdom. Sverige är på väg mot ett
              system med grundtrygghet där de som har råd får komplettera med
              privata försäkringar. Att reparera och förbättra sjukförsäkringen
              måste därför vara en högt prioriterad fråga för alla som värnar
              om välfärdssamhället.
            </seg>
            <seg xml:id="i-cb6853a46db61725-0">
              Jag står förstås bakom alla våra reservationer, men för tids
              vinnande yrkar jag bifall till reservationerna 2 och 28.
            </seg>
            <seg xml:id="i-7e90b442ef1b6906-0">
              Herr talman! Här i påsen har jag några pepparkakor till alliansen.
              Helst skulle jag vilja skicka en stor pepparkaka till statsrådet
              Husmark Pehrsson. Ni vet väl vad man blir av att äta pepparkakor,
              så jag hoppas att ni äter många och skänker en tanke till alla
              dem som får sitt utförsäkringsbesked i dagarna.
            </seg>
            <seg xml:id="i-a52a7bc81cf2d964-1">
              (Applåder)
            </seg>
          </u>
          <note xml:id="i-50186d11cedc51c7-0">
            I detta anförande instämde Marianne Berg (v).
          </note>
          <note type="speaker" xml:id="i-43a5d98e79521938-0">
            Anf. 143 GUNVOR G ERICSON (mp):
          </note>
          <u who="jan_ericson_aca06f" next="cont" xml:id="i-1aacfb4223abd9ac-0">
            <seg xml:id="i-de256004eb17c27a-0">
              Herr talman! Under det gångna året har regeringen i en farlig
              fart infört nya regler och principer för socialförsäkringen i
              Sverige. Det börjar vi nu se konsekvenserna av. Som vi har hört
              tidigare i dag kommer vid årsskiftet 76 000 att ha varit sjukskrivna
              längre än 180 dagar. Det är den magiska gränsen då det ska prövas
              mot hela arbetsmarknaden, inte bara mot det arbete man har, om
              man har arbetsförmåga. Har man arbetsförmåga inom en annan bransch
              måste man söka det jobbet och avsluta sjukskrivningen. Den investering
              man har gjort i en utbildning blir helt plötsligt inte längre
              värd något.
            </seg>
            <seg xml:id="i-4e642ce36f3557eb-0">
              Hur ska det lyckas för Maria, Fatima, Charles och alla de andra
              som hamnar i den här situationen? Hur lätt blir det för dem att
              få ett nytt jobb när varslen duggar tätt och arbetslösheten ökar?
            </seg>
            <seg xml:id="i-baf92eddd09507f2-0">
              Inte nog med att regeringen har lyckats åstadkomma en jobbkris
              och att vi befinner oss i en finanskris, nu blir det också en
              trygghetskris.
            </seg>
            <seg xml:id="i-a23f64bae0ddb178-0">
              De som har varit sjukskrivna längre har knappats ett bättre utgångsläge
              än dem som har blivit varslade och arbetslösa.
            </seg>
            <seg xml:id="i-78ef13fd12fe9b03-0">
              Maria, Fatima och Charles får dessutom en skattehöjning på köpet
              från den moderatledda regeringen. Inget jobb, inget jobbskatteavdrag.
            </seg>
            <seg xml:id="i-2e12fa1b1c69af9f-0">
              Jag ska be att få läsa högt ur en arbetsförmedlares dagbok från
              den 16 december 2008. Idag pratade jag med en man som beskrev
              det så här: Först så tänker ni den där ska jag sparka ned, och
              när jag redan ligger där sparkar ni lite extra i ryggen så att
              ni är säkra på att jag är helt under isen. Han kommer att bli
              av med sitt arbete, han har gått ur a-kassan för han hade inte
              råd, alltså ska han leva på 320 kr dag/5 dagar i veckan minus
              skatt=3 200 kr månaden. Tanken att behöva gå till socialbyrån
              är så totalt skrämmande för de flesta människor. Inte ett skit
              kan jag göra åt hans eller andras situation, mer än förstå och
              lyssna. Samtidigt som arbetslösheten växer lavinartat ska Försäkringskassan
              dra in ersättningen till sjuka människor, och putta ut fler i
              arbetslöshet. Det flesta kommer vid årsskiftet, vart kommer dom
              då? Jo, till arbetsförmedlingarna i landet. Vi är erbjudna krisutbildning,
              men vad hjälper det????
            </seg>
            <seg xml:id="i-cf1e0a9aae2c3e3c-0">
              Så skrev alltså en arbetsförmedlare i sin dagbok i går.
            </seg>
            <seg xml:id="i-b0ba9105f6d8b42d-0">
              Arbetsförmedlingens personal får krisutbildning. Försäkringskassans
              personal får möta alla förtvivlade människor. Jag förstår deras
              frustration. Ännu värre är det för alla de sjuka och arbetslösa
              som är förtvivlade.
            </seg>
            <seg xml:id="i-1c3e7b85742b705c-0">
              Sjukförsäkringen har inte fungerat bra. Men att nu när allt fler
              blir arbetslösa och vi är mitt i en finanskris utförsäkra människor
              ur sjukförsäkringen och skicka ut dem för att söka arbete på hela
              arbetsmarknaden är helt fel medicin. Det bygger på en människosyn
              som Miljöpartiet absolut inte delar.
            </seg>
            <seg xml:id="i-98b5c73c80203df6-0">
              Målet för oss är självklart att få färre och kortare sjukskrivningar.
              För att nå det måste man jobba med folkhälsa och förebyggande
              arbete, inte skruva i ersättningsreglerna och införa tidsgränser
              för utsortering.
            </seg>
            <seg xml:id="i-8727b433202402c2-0">
              När reglerna infördes kallades det en reformerad sjukskrivningsprocess
              för ökad återgång i arbete. Det utlovades nya jobb med förbättrat
              stöd för återgång i arbete. Men vad har det blivit av det i praktiken?
              Det stod till och med i propositionen att man skulle återkomma
              med en extra proposition. Hur andra delar av regelverket faktiskt
              påverkar människor är det svårt att se.
            </seg>
            <seg xml:id="i-f9b59d63ee061308-0">
              Jag hade kontakt med Försäkringskassan i går. Där saknas statistik
              för vad som har hänt med de 6 000 personer som den 1 juli ansökte
              om fortsatt sjukpenning, det vill säga att få behålla 80 procent
              i ersättning och att slippa att sjukpenningen upphör efter 550
              dagar. Försäkringskassan vet att 2 000 personer har fått sin utbetalning.
              Vad gäller de resterande 4 000 vet man inte om de har fått avslag
              eller om de väntar på besked. Försäkringskassan kan inte följa
              upp det i sitt datasystem. Det är högst anmärkningsvärt att man
              inför regler som man inte kan följa upp.
            </seg>
            <seg xml:id="i-358cb19529297f4e-0">
              Det är dock inte främst Försäkringskassan som ska lastas för
              detta utan regeringen. Mitt i den stora omorganisation, neddragning
              och förändring som sker på Försäkringskassan inför regeringen
              ett antal nya regler som Försäkringskassan ska förhålla sig till.
              Det är inte underligt att det är kaos.
            </seg>
            <seg xml:id="i-3da898f46114b01c-0">
              Regeringens budget för nästa år, som vi i dag diskuterar utifrån
              det betänkande vi har här, är skriven under ett helt annat arbetsmarknadsläge
              än vi nu ser. Den budgeten byggde på en mjuk inbromsning. Nu handlar
              det snarare om en tvärnit.
            </seg>
            <seg xml:id="i-1dbcf5370c3d2b61-0">
              I Miljöpartiets budgetmotion presenterade vi åtgärder som syftade
              till att underlätta inbromsningen i konjunkturen och den vikande
              arbetsmarknaden. Efter det har vi lagt fram ytterligare en motion
              för att möta det rådande konjunkturläget. Vi har givit förslag
              på åtgärder omfattande 10 miljarder under 2009 och 2010. Vi menar
              att dessa åtgärder är nödvändiga för att mildra effekterna av
              konjunkturläget.
            </seg>
            <seg xml:id="i-234a5f62ad503139-0">
              Vilka är det som drabbas hårdast när vi går i sådant här läge?
              Jo, det är de sjuka och arbetslösa.
            </seg>
            <seg xml:id="i-e820edb9888cc19b-0">
              Vi föreslår bland annat höjningar av statsbidragen till kommuner
              och landsting, just för att undvika att varsla undersköterskor
              och dagispersonal. Ett krispaket till fordonsindustrin klämde
              regeringen fram till slut, men mer pengar till kommuner och landsting
              har ni inte givit trots radikalt förändrade förutsättningar.
            </seg>
            <seg xml:id="i-686d90ab63a15c22-0">
              Miljöpartiet är fortsatt starkt kritiskt till de kraftiga förändringar
              regeringen gjort i dagens socialförsäkringssystem. Reformer har
              införts i ett snabbt tempo drivet av ideologi.
            </seg>
            <seg xml:id="i-69cf5fbd252b8659-0">
              Miljöpartiet vill ha ett helt annat socialförsäkringssystem.
              Vi vill ha ett samlat system som kan återge förtroende. Vi kallar
              det arbetslivstrygghet. Det har ni hört flera gånger här i kammaren.
            </seg>
            <seg xml:id="i-3e8b9d206f2f1ef1-0">
              Vår utgångspunkt är att ett trygghetssystem måste vara enkelt
              och överskådligt. Enskilda människor ska veta vad som gäller och
              vart man kan vända sig den dagen man behöver när man blivit arbetslös
              eller sjuk eller tillfälligt har för låg inkomst för att klara
              sig. Byråkratin och administrationen ska vara minimal genom att
              myndigheterna är organiserade så att de kan ha en helhetssyn och
              ge förutsättningar för individen att komma tillbaka.
            </seg>
            <seg xml:id="i-3a6c2199ef21e3ea-0">
              Vårt förslag går i huvudsak ut på att människor ska kunna vända
              sig till ett och samma ställe, oavsett orsaken till att man inte
              kan arbeta. Med den a-kassa vi har nu kommer otryggheten att öka
              ännu mer. Det hänger ihop.
            </seg>
            <seg xml:id="i-36e5a40b9a6d4390-0">
              Det är mindre viktigt att försöka dela in människor i fack beroende
              på om det är sjukdom eller arbetslöshet som är huvudproblemet.
              Människor behöver hjälp att komma tillbaka.
            </seg>
            <seg xml:id="i-4fff86c474c1aeed-0">
              I den akuta situation som vi befinner oss i behövs det åtgärder
              som kan få effekt omedelbart. Arbetslivstrygghet är något som
              jag anser att vi måste jobba med på sikt. Den parlamentariska
              socialförsäkringsutredningen som vi har hört talas om så många
              gånger trodde jag att vi skulle få besked om före jul. Ni kanske
              kan ge oss det lite senare i debatten. Har den möjligtvis också
              hamnat i någon sorts tvärnitsbroms eftersom man har haft annat
              för sig?
            </seg>
            <seg xml:id="i-849268f82cd9c42d-0">
              Jag tycker att ni ska trycka på bromsen, inte när det gäller
              den parlamentariska socialförsäkringsutredningen utan bromsen
              för det som kastar ut fler människor i arbetslöshet, kastar ut
              människor ur socialförsäkringssystemet.
            </seg>
            <seg xml:id="i-3efc11199972f332-0">
              Det var dålig tajmning när ni införde det, som Veronica Palm
              sade tidigare. Det blir ännu mer fel att göra det nu mitt i brinnande
              lågkonjunktur. Inse att era sjukförsäkringsregler slår ännu värre
              i det konjunkturläge vi befinner oss i nu. Deltidsreglerna att
              få stämpla i max 75 dagar och de nya sjukförsäkringsreglerna gör
              tillsammans att människor kommer i det verkliga utanförskapet,
              det vill säga helt utanför socialförsäkringssystemet.
            </seg>
            <seg xml:id="i-ce896e97ac1aa980-0">
              Vi behöver ha ett moratorium inför sexmånadersregeln. Jag fattar
              gärna den hand som Veronica sträckte ut. Jag hoppas att partierna
              på den borgerliga sidan också kan göra det ni som tidigare har
              pratat om en politik som skulle kunna leda till socialförsäkringar
              för arbete och mindre ohälsa. Jag hoppas att ni också är beredda
              att fatta den handen och diskutera socialförsäkringar så att vi
              kommer till en bred lösning.
            </seg>
            <seg xml:id="i-10f59eebad69871b-0">
              Ni kanske vågar presentera en parlamentarisk socialförsäkringsutredning.
              Jag hoppas att ni tar upp den frågan och svarar på den i era inlägg.
            </seg>
          </u>
          <note xml:id="i-e48d89c6a8731249-0">
            Anf. 144 HELENA RIVIÈRE (m):
          </note>
          <u who="jan_ericson_aca06f" prev="cont" xml:id="i-9a268f9f30b20c0c-0">
            <seg xml:id="i-f9c445ec2d489c4a-0">
              Herr talman! I partiledardebatten använder statsministern ord
              som varaktighet och långsiktighet. Han säger att det finns en
              kraft i Sverige. Vi tror på människor, säger han.
            </seg>
            <seg xml:id="i-8fc9f4b6da413543-0">
              Mona Sahlin säger att vi förstör trygghetsförsäkringarna.
            </seg>
            <seg xml:id="i-4345e3e60bf2b4da-0">
              Det är en talande skillnad. Jag riktar in mig på skillnaden i
              inställning mellan dessa två. I ena fallet är det en vilja att
              återge människor framtidstro och makt över sina liv. I det andra
              är det en betoning på omhändertagande.
            </seg>
            <seg xml:id="i-97b4c71f75e3a4ad-0">
              Socialdemokratin lovar en så kallad trygghet för inkomster upp
              till 36 000, inte bara för ett års sjukpenning, som är grundregel
              nu med flera undantag utan sjukpenning hur länge som helst utan
              bortre tidsgräns. Det låter väl fantastiskt i stort sett lika
              bra betalt vare sig du arbetar eller inte.
            </seg>
            <seg xml:id="i-6f7b32862d6ba45b-0">
              Den som är ansvarsinriktad frågar sig: Varifrån kommer pengarna?
              Svaret är att välfärdssystemet för social trygghet finansieras
              av socialavgifterna.
            </seg>
            <seg xml:id="i-b2d820813b179f2c-0">
              Vad är socialavgifter? Det är ett procentuellt påslag på den
              lönesumma som arbetsgivarna betalar in. Det är bra att hålla det
              i minnet när löftena om höga bidrag strös ut från ymnighetshornet.
              Socialavgifterna bygger på att det ska arbetas först och betalas
              lön. Ovanpå lönen ska arbetsgivarna betala 31,42 procent nästa
              år. Det är den summan vi hanterar i den här budgetposten 31,42
              procent på lönerna.
            </seg>
            <seg xml:id="i-b55709409e0cbd8a-0">
              Summan av alla socialavgifter och löneskatter in i statskassan
              är 405 miljarder. Mot det kan ställas att Försäkringskassan varje
              år betalar ut ca 435 miljarder. Det är nästan halva statsbudgeten.
            </seg>
            <seg xml:id="i-d018d7aa3a763a26-0">
              De socialavgifter som tas ut ska finansiera de förmåner systemet
              erbjuder. Sambandet mellan socialavgifterna och de sociala trygghetssystemen
              är föreskrivet i lagen om socialavgifter. Eftersom det inte blir
              några socialavgifter om inte arbetsgivarna vågar anställa är det
              hos arbetsgivarna det börjar. Reformer som underlättar för arbetsgivarna
              ger långsiktighet i socialförsäkringarna.
            </seg>
            <seg xml:id="i-184bdda49ef64097-0">
              Sett i det perspektivet är förslaget om halverade socialavgifter
              för unga helt rätt. Får de unga in en fot på arbetsmarknaden kan
              de börja sina liv som vuxna, samtidigt som socialavgifterna långsiktigt
              ligger i pipeline.
            </seg>
            <seg xml:id="i-2cbd70e44decb6e8-0">
              Så ser sambanden i arbetslinjen ut. Arbete ger välfärd. Arbetslinjen
              säkerställer välfärden i Sverige. Det är klart att man kan tala
              om trygghet och tala om alla garantier man vill ställa ut, men
              det är åtgärderna som säkrar tryggheten som är det som är inriktat
              på arbete. Alla våra reformer har arbetslinjen för ögonen.
            </seg>
            <seg xml:id="i-be0dfb8ec474fe3f-0">
              Oppositionen lägger fram förslag efter förslag som gör det mindre
              lönsamt att arbeta, dyrare att anställa och mer förmånligt att
              inte arbeta.
            </seg>
            <seg xml:id="i-7d23a3a3ad57c443-0">
              Jobben måste komma genom rättvisa, sade Mona Sahlin.
            </seg>
            <seg xml:id="i-b37eb2859e005dd8-0">
              Jag tvivlar på att jobben fattar att de måste komma genom rättvisa.
              Vilket budskap ligger i att återställa ersättningsnivåer? Är det
              att det är hugget som stucket om man arbetar eller stannar kvar
              i sjukförsäkringen längre än nödvändigt?
            </seg>
            <seg xml:id="i-a19d445129066769-0">
              Jag ska återge ett uttalande: Undersökningar som har gjorts visar
              att högre ersättningsnivåer föga överraskande leder till högre
              sjukfrånvaro. Det är Curt Malmborg som säger det, Försäkringskassans
              generaldirektör.
            </seg>
            <seg xml:id="i-25f75bdf8f3fff03-0">
              I ett läge där de goda tiderna tenderar att bli mindre goda lägger
              oppositionen fram var sin budgetmotion som förstärker nedgången.
              Vänstern har självklart dubbelt så mycket pengar som alla andra.
              Men det finns inte mer pengar i trygghetssystemen än vad arbete
              och socialavgifter genererar. Om arbetslinjen överges äventyras
              välfärden.
            </seg>
            <seg xml:id="i-7da4d5404682d653-0">
              Vi ska komma ihåg att det är arbetsförmågan som försäkras i sjukförsäkringen,
              inte sjukdomen.
            </seg>
            <seg xml:id="i-e60e7a51dbaad950-0">
              Vi driver arbetslinjen på många sätt, bland mycket annat genom
              att ge långtidssjuka och långtidsarbetslösa en chans att komma
              in på arbetsmarknaden.
            </seg>
            <seg xml:id="i-208f306dd0f1354e-0">
              År 2008 är det fler människor i Sverige som försörjer sig genom
              arbete än någonsin tidigare.
            </seg>
            <seg xml:id="i-16b755efaacfe5ad-0">
              Vad är ett gott ekonomiskt skydd i trygghetsförsäkringarna? Det
              kan aldrig bli bättre än det försäkringsmässigt möjliga.
            </seg>
            <seg xml:id="i-5322a6bad824806a-0">
              Vi är inne i en stark förändring där vi kan se att avtalsförsäkringarna,
              som omfattar 90 procent av alla som arbetar, ger ungefär 90 procent
              av lönen upp till taket i 90 dagar.
            </seg>
            <seg xml:id="i-9474cffab8650d81-0">
              Vi kan också se hur facket nu i växande omfattning kommer med
              olika försäkringslösningar i avtal mellan parterna på arbetsmarknaden.
              De förbunden erbjuder 80 procent av lönen hur hög den än är, och
              man får det under en begränsad tid, mellan 100 och 200 dagar.
              Det finns alltså en tidsgräns där också.
            </seg>
            <seg xml:id="i-df6c43bf3a4c7b0e-0">
              Det människor efterfrågar finns att få.
            </seg>
            <seg xml:id="i-9a3bd809da86e5d7-0">
              Herr talman! Jag har talat om sambandet mellan socialavgifterna
              och arbetslinjen, och jag vill också säga några ord om själva
              sjukförsäkringen.
            </seg>
            <seg xml:id="i-fab8105ef388795d-0">
              Ni vill ha en sjukförsäkring som ger både trygghet och möjligheter
              att återkomma i arbete. Grattis, säger jag. Det är ju den sjukförsäkringen
              vi har. Den är trygg och säker och starkt inriktad på att den
              som har arbetsförmåga ska komma tillbaka i arbete.
            </seg>
            <seg xml:id="i-7e74b6720f7cd982-0">
              Jag vet inte hur ni socialdemokrater läser propositioner och
              betänkanden när ni gång på gång påstår att hela ansvaret vilar
              på den sjukskrivne själv. Ja, den sjukskrivne har ansvar för att
              lämna in arbetsgivarintyget, men vem skulle annars göra det? Det
              är verkligen ett minimalt krav!
            </seg>
            <seg xml:id="i-af25355c50d14e20-0">
              Försäkringskassan startar ett helt nätverk av insatser runt den
              sjukskrivne under den första tremånadersfasen. En avhandling om
              arbetsförmåga vid Linköpings universitet visar att den viktigaste
              faktorn som avgör om en person kommer tillbaka till arbetet är
              den sjukskrivnes tro på sin egen förmåga. Man har avstämningsmöten.
              Det är fler avstämningsmöten än tidigare, med huvudpersonen själv,
              Försäkringskassan, Arbetsförmedlingen, arbetsgivaren, samordningscoacher
              och vård- och rehabaktörer.
            </seg>
            <seg xml:id="i-5fdb9d09548f2f88-0">
              Rehabiliteringsfönstret är öppet de första två tre månaderna.
              Sedan går det långsamt igen.
            </seg>
            <seg xml:id="i-6591c0b8b8b30def-0">
              Det som förut hette läkarintyg är borta. Det har bytt namn. Det
              har fått den långa beteckningen Medicinskt underlag för bedömning
              av föråga att arbeta vid sjukdom. Det är själva kärnan i sjukförsäkringen.
              Det tar fasta på tillfrisknandet och förmågan att arbeta.
            </seg>
            <seg xml:id="i-411eb24533642239-0">
              En allmänläkare i Västerbotten, Viveka Svensson, menade att långa
              sjukskrivningstider inte var humant. Hon sade: Vi hjälper inte
              människor genom att sjukskriva. Det offentliga Sverige borde be
              alla sjukskrivningsskadade om ursäkt, sade hon. Och det är just
              vad vi gör.
            </seg>
            <seg xml:id="i-96a333fe28d5b119-0">
              Vi ber om ursäkt när vi gör det möjligt för åtminstone hälften
              av de 430 000 förtidspensionärerna att bryta isoleringen och komma
              ut i arbete med ersättningen i behåll. Sjukskrivningsskadade tänk
              på det epitetet!
            </seg>
            <seg xml:id="i-bbea7ba58918190d-0">
              Människors rehabiliteringspotential går förlorad ganska fort.
              Det är något ni borde veta. Ändå kommer ni med förslag om återställning
              till just det elände som vi hade när ni hade makten. Det var långa,
              passiva sjukskrivningar utan bortre tidsgräns, som ledde till
              att hundratusentals människor försvann ut i kylan.
            </seg>
            <seg xml:id="i-bbfd43ca5176ced3-0">
              Det är skillnaden i förväntningar jag vill ha fram. Vi riktar
              förväntningarna framåt. Vi tror på människor. Vi tror på arbete
              och respekt för välfärden. Det är så vi vill ha det.
            </seg>
          </u>
          <note xml:id="i-7a9c43684aadef47-0">
            Herr talman! Jag yrkar bifall till utskottets förslag i betänkandet.
          </note>
          <note type="speaker" xml:id="i-b53aa1b5a4b26f36-0">
            Anf. 145 LISELOTTE OLSSON (v) replik:
          </note>
          <u who="liselotte_olsson_4be6aa" next="cont" xml:id="i-c25b39f8cd0ba288-0">
            <seg xml:id="i-8d757b723bf3bf36-0">
              Herr talman! Fördelen med Helena Rivières anförande är att det
              finns mycket att ta på. Man blir nästan alldeles matt när det
              gäller vad man ska bemöta och vad man inte ska bemöta.
            </seg>
            <seg xml:id="i-cb58593185c580fa-0">
              Jag tänkte i alla fall börja med att prata lite siffror och knyta
              an till det du sade om framtidstro. Vi har hört siffran 76 000,
              som handlar om hur många i Sverige som riskerar att bli utförsäkrade.
              I Västerbotten det är mitt hemlän handlar det om ungefär 2 5003
              000 personer. Det finns en kommun i Västerbotten som heter Vilhelmina.
              Där har man räknat på detta och kommit fram till att det där handlar
              om 70 personer. Det är en liten kommun med drygt 7 000 invånare.
              Det innebär också en ökad socialbidragskostnad med 5 miljoner
              för kommunen, vilket är väldigt mycket för en så liten kommun.
            </seg>
            <seg xml:id="i-ce10d7ee67cd634a-0">
              Sådana här siffror kan låta abstrakta och svåra att ta på. Därför
              skulle jag vilja veta vad Helena Rivière säger till min väninna.
              Hon är förskollärare men kan inte fortsätta att jobba som det.
              Hon har i dagarna fått besked per telefon att hon närmar sig sin
              181:a dag. Hon är anställd av en kommun som inte har möjlighet
              att erbjuda henne något annat i det här läget. Då undrar jag:
              Vad har Helena Rivière för julklapp till henne? Vad har du att
              säga, eller vad kan jag ta med mig till min väninna när jag kommer
              hem? Vilken framtidstro tror du att hon har?
            </seg>
            <seg xml:id="i-9a07550970a3adcf-0">
              Hon har stor familj och små barn. Vad kommer att hända med henne
              har du något bra svar på det?
            </seg>
          </u>
          <note xml:id="i-c683f95f923ee330-0">
            Anf. 146 HELENA RIVIÈRE (m) replik:
          </note>
          <u who="liselotte_olsson_4be6aa" prev="cont" xml:id="i-e04b3a5a436a3890-0">
            <seg xml:id="i-5a7a5c3887023097-0">
              Herr talman! Jag har ett bra svar. Hon kommer sannolikt att få
              ersättning från kommunen. Kommunerna har tecknat avtal med SKL,
              Sveriges Kommuner och Landsting, nu i dagarna. Det står i tidningen
              om det i dag. Hon kan få fortsatt lön i ytterligare sex månader.
            </seg>
            <seg xml:id="i-f2f2c6146227e47b-0">
              Om hon annars är en av dem som blir utförsäkrade beror det ju
              på att hon har arbetsförmåga. Alla som är sjuka och inte har arbetsförmåga
              stannar kvar i försäkringen. De som har arbetsförmåga, ska inte
              de arbeta?
            </seg>
          </u>
          <note type="speaker" xml:id="i-9aff605f0c59660f-0">
            Anf. 147 LISELOTTE OLSSON (v) replik:
          </note>
          <u who="liselotte_olsson_4be6aa" next="cont" xml:id="i-c25b39f8cd0ba288-1">
            <seg xml:id="i-468d5deab0ed4a1d-0">
              Herr talman! Vi har helt olika sätt att se på detta, så det är
              lite svårt att veta hur man ska närma sig det.
            </seg>
            <seg xml:id="i-8a450a1964ccabf4-0">
              Hon är alltså sjukskriven för att hon är utsliten och inte kan
              jobba som förskollärare. Det kan säkert finnas någon rest av arbetsförmåga
              någonstans så att hon skulle kunna utföra någon uppgift. Men att
              hon nu har fått besked om att hon riskerar att bli utförsäkrad
              och inte längre får vara sjukskriven har knäckt henne totalt.
              Hon är alldeles under isen.
            </seg>
            <seg xml:id="i-4ee52cad6bc9fff6-0">
              Att sedan stå och prata om framtidstro då det drabbar enskilda
              människor! Hon är bara en av alla de tusentals som jag pratar
              om. Detta är verklighet för de här människorna.
            </seg>
            <seg xml:id="i-20f0ad49745dad9a-0">
              Sedan skulle jag vilja byta spår och ta upp en annan sak. Helena
              Rivière pratar i sitt anförande som om hon tror att människor
              väljer att bli sjuka. Man väljer att bli sjuk, för då har man
              rätt till ersättning och slipper jobba. Vem gör det? Alla människor
              vill väl vara friska och orka jobba? Så ser det ut i min värld
              och förhoppningsvis även i Helena Rivières värld. Människor vill
              jobba och kunna försörja sig själva.
            </seg>
            <seg xml:id="i-27e4f5c954acf004-0">
              Blir man sjuk är det tråkigt, men då ska man ha en trygghet och
              veta att man ändå kan leva ett bra liv och orka komma tillbaka.
            </seg>
            <seg xml:id="i-855013ef52b8c59c-0">
              Jag har också en kommentar angående fackens försäkringslösningar.
              Helena Rivière sade: Det människor efterfrågar finns att få. För
              min del jag ser hur det ser ut i verkligheten menar jag att det
              fattas några ord i den meningen. Sanningen är väl att det människor
              efterfrågar finns att köpa. Visst är det så?
            </seg>
            <seg xml:id="i-d3a566ce7455713a-0">
              Det handlar om att människor ska ha råd att bekosta egna, privata
              tilläggsförsäkringar. Jag menar att det är samhällets uppgift
              att stå för det skyddet. Där skiljer vi oss tydligen också mycket
              åt.
            </seg>
          </u>
          <note xml:id="i-73a4bd91aaf04b24-0">
            Anf. 148 HELENA RIVIÈRE (m) replik:
          </note>
          <u who="liselotte_olsson_4be6aa" prev="cont" xml:id="i-e04b3a5a436a3890-1">
            <seg xml:id="i-e56b992eb9783f53-0">
              Herr talman! Tilläggsförsäkringarna är inte privata. De är avtalsförsäkringar,
              och de kostar förhållandevis lite. De är dessutom rabatterade.
            </seg>
            <seg xml:id="i-2c88203da530c481-0">
              Så till detta med åtstramningen. Vi befinner oss nu inte i den
              sjukförsäkring vi hade för tre fyra eller fem år sedan, då man
              kunde vara sjukskriven i evighetslånga tider.
            </seg>
            <seg xml:id="i-381306b19f1ec9b1-0">
              Det är den sjukförsäkring vi har, den åtstramning som började
              under den socialdemokratiska tiden, som vi har att förhålla oss
              till. Och där finns det krav när det gäller arbetsförmåga. Ens
              arbetsförmåga ska prövas för att man ska ha rätt till försäkringen.
            </seg>
            <seg xml:id="i-e604985b472cf2b4-0">
              Om det kan man tycka vad man vill, men så är det.
            </seg>
          </u>
          <note type="speaker" xml:id="i-92e519c9d2bcbef2-0">
            Anf. 149 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1660c76682a0bfdf-0">
            <seg xml:id="i-a4f752299af53aba-0">
              Herr talman! Jag ska börja med att yrka bifall till reservation
              3 och 10, eftersom jag glömde det i mitt förra inlägg.
            </seg>
            <seg xml:id="i-410709bc49c8d9f1-0">
              Helena Rivière sade att man ska underlätta för arbetsgivarna
              och att arbetet säkerställer välfärden i Sverige. Ja, det är helt
              tydligt att ert främsta fokus i den moderatledda regeringen är
              att underlätta för arbetsgivarna.
            </seg>
            <seg xml:id="i-61097a5a48445330-0">
              För mig handlar det om en balans där både arbetsgivare och anställda
              har ett ansvar för att man har en bra arbetsmiljö, att man tillsammans
              utformar arbetsplatsen.
            </seg>
            <seg xml:id="i-19f523d6395253e1-0">
              Men när man då ser på sjukförsäkringssystemet tycker jag att
              det är rimligt att också se på vad forskningen säger. Vi pratar
              självklart om en evidensbaserad vård. Men hur är det med forskningen?
              Tar Moderaterna till sig vad som är forskning inom socialförsäkring
              och socialmedicin?
            </seg>
            <seg xml:id="i-c1a00421ef3b3701-0">
              Jag vet att ni har tillsatt ett socialmedicinskt råd, och det
              är välkommet. Men inom folkhälsopolitiken finns det ett målområde
              som heter Ekonomisk och social trygghet. Tycker Helena Rivière
              att det här sjukförsäkringssystemet bidrar till ekonomisk och
              social trygghet?
            </seg>
            <seg xml:id="i-3ff4f4c2237c39ee-0">
              Min nästa fråga handlar om det här med avtalsförsäkringar. Det
              är inte så konstigt att Moderaterna lyfter fram det, för det är
              ett steg på vägen i er modell mot att ha ett försäkringssystem.
              Men är Helena Rivière medveten om att alla faktiskt inte kan få
              de här försäkringarna?
            </seg>
            <seg xml:id="i-2fc1f7c00c09c876-0">
              Jag själv är ett sådant exempel. Jag sökte om att få det, men
              eftersom jag har en allergi beviljades jag inte avtalsförsäkring
              via min fackförening. Och det gäller fler.
            </seg>
            <seg xml:id="i-ee31f0964a0f9280-0">
              Anf. 150 HELENA RIVIÈRE (m) replik:
            </seg>
            <seg xml:id="i-7b933dea7717f93e-0">
              Herr talman! Det var tråkigt. Jag visste inte att allergi förhindrade
              detta.
            </seg>
            <seg xml:id="i-b571d680af8d275a-0">
              När det gäller om vi, så att säga, favoriserar arbetsgivarna
              vill jag säga att det ändå är så att det inte finns någon arbetsplats
              att dela ansvaret på om inte arbetsgivaren anställer. Därför vidhåller
              jag att själva anställningen, att arbetsgivaren vågar anställa,
              kommer först.
            </seg>
            <seg xml:id="i-cfd5d71172de228e-0">
              Sedan gällde det forskningen om social trygghet. Den enda trygghet
              som verkligen betyder någonting är tryggheten i den egna viljan,
              tryggheten i den egna förmågan. Det är en ny inställning som växer
              fram, särskilt bland unga människor.
            </seg>
            <seg xml:id="i-fcdda8e573f10c38-0">
              Den sjukskrivnes tro på sin egen förmåga är, som sagt, ett resultat
              av forskning vid Linköpings universitet. Det är den sjukskrivnes
              tro på sin egen förmåga som avgör om han eller hon kan komma tillbaka
              i arbete.
            </seg>
          </u>
          <note type="speaker" xml:id="i-55e87b42f39dff8e-0">
            Anf. 151 GUNVOR G ERICSON (mp) replik:
          </note>
          <u who="jan_ericson_aca06f" next="cont" xml:id="i-1aacfb4223abd9ac-1">
            <seg xml:id="i-c1cf77a5059bda94-0">
              Herr talman! Jag kan inte låta bli att tänka på gamla brukspatroner
              i Sörmland när jag hör Helena Rivière. Det låter ungefär som att
              arbetsgivaren har en syn och vågar anställa. Det är ett oerhört
              gammalt synsätt.
            </seg>
            <seg xml:id="i-15893363e08ca90c-0">
              Vi har faktiskt gått från industrisamhälle till kunskapssamhälle.
              Kunskapen kan flytta från arbetsgivaren när som helst, när personen
              bestämmer sig för att söka ett annat jobb. Då försvinner kunskapen
              från företaget.
            </seg>
            <seg xml:id="i-9e7363f46c13bb4a-0">
              Jag tror att de flesta arbetsgivare i dag är mycket smartare
              än så. De inser att arbetstagarna är deras viktigaste resurs.
              Tyvärr är inte alla arbetsgivare så.
            </seg>
            <seg xml:id="i-649cd9cab294247e-0">
              Jag träffade en arbetsgivare häromdagen som berättade för mig
              att det på deras arbetsplats fanns en kvinna som var långtidssjukskriven.
              Hennes rehabiliteringsplan sträckte sig fram till oktober, men
              i juni hade hon uppnått de där sex månaderna, ni vet den där magiska
              gränsen när man ska prövas mot hela arbetsmarknaden.
            </seg>
            <seg xml:id="i-10833d9b9862c2c8-0">
              Hon jobbar på en forskningsinstitution. Där fanns professorer
              som kunde prata med handläggaren på Försäkringskassan och förklara
              att de verkligen behövde den här individen om hon bara kunde få
              den här rehabiliteringen. Då sade handläggaren: Jo, vi ska försöka
              se till att gå runt det här systemet.
            </seg>
            <seg xml:id="i-2ccc38ffaa9849b6-0">
              Jag är övertygad om att den dagisfröken som LiseLotte Olsson
              pratade om alldeles nyss inte har en arbetsgivare som backar upp
              henne på samma sätt.
            </seg>
            <seg xml:id="i-5561dd0756cc3c06-0">
              Tycker Helena Rivière att det är ett sådant orättvist system
              som vi ska ha i socialförsäkringen där handläggarna behandlar
              olika individer olika?
            </seg>
          </u>
          <note xml:id="i-edad416206e92cb2-0">
            Anf. 152 HELENA RIVIÈRE (m) replik:
          </note>
          <u who="jan_ericson_aca06f" prev="cont" xml:id="i-9a268f9f30b20c0c-1">
            <seg xml:id="i-716eb3f21dbca7f2-0">
              Herr talman! Jag står helt på den arbetsgivares sida som vårdar
              sin personal. Det är inga konstigheter med det. Det är självklart
              att en arbetsgivare som är klok gör det.
            </seg>
            <seg xml:id="i-04caf24a493fe4d8-0">
              Vi har nu ett miljardavtal om rehabilitering klart. Rehabiliteringsgarantin
              gäller, som Gunvor G Ericson vet, psykisk ohälsa och besvär i
              muskler och skelett. Regeringen lägger nu 175 miljoner på rehabilitering
              sista halvåret i år och 600 miljoner nästa år. Tillsammans är
              det 1,6 miljarder.
            </seg>
            <seg xml:id="i-fb197ec6c761b37c-0">
              Hela den policyn innebär att vi sätter in alla åtgärder tidigt,
              så det är de tidiga åtgärderna som gäller. Rehabiliteringsmöjligheten
              minskar med tiden. Därför är det medicinsk rehabilitering som
              vi satsar på.
            </seg>
          </u>
          <note type="speaker" xml:id="i-afaed7c5ae028e0b-0">
            Anf. 153 VERONICA PALM (s) replik:
          </note>
          <u who="veronica_palm_ed0547" next="cont" xml:id="i-0559a41f177d2373-0">
            <seg xml:id="i-f9c085230f1556bb-0">
              Herr talman! Jag vill börja med att säga att det är med en stor
              ödmjukhet som jag har den här diskussionen, för jag vet att det
              är en svår och jobbig hantering vi har att göra.
            </seg>
            <seg xml:id="i-2c908fb52e113ad8-0">
              Jag har aldrig någonsin sagt att allt i sjukskrivningsreglerna
              var bra före oktober 2006. Därför vill jag, med respekt för de
              sjuka människorna, med respekt för de människor som arbetar och
              med respekt för det samhällskontrakt som vi tillsammans bär, ha
              en ödmjukhet inför det här.
            </seg>
            <seg xml:id="i-88f67678727e5a0b-0">
              Därför blir jag så ledsen när jag hör Helena Rivières respektlöshet
              inför alla de människor som arbetar, inför alla de människor som
              är sjuka och inför det samhällskontrakt vi tillsammans bär.
            </seg>
            <seg xml:id="i-2af2bd4801964f38-0">
              Jag blir upprörd, och då måste jag få ställa tre frågor.
            </seg>
            <seg xml:id="i-7dc6df291e2823ae-0">
              Den första frågan gäller återgången till arbete. Jag förklarade
              tydligt i mitt anförande att vi vill ha en förstärkt arbetslinje
              med reella tidiga insatser närmare arbetsplatsen, närmare individen,
              en medicinsk och arbetslivsinriktad rehabilitering och en återuppbyggnad
              av ett aktivt arbetsmiljöarbete.
            </seg>
            <seg xml:id="i-f615eafe2576d5d5-0">
              Vad tycker Helena Rivière är vägen? Socialdemokraterna säger:
              förstärkt arbetslinje. Moderaterna driver en socialbidragslinje.
            </seg>
            <seg xml:id="i-7ab85931854dd2ca-0">
              Sedan kommer min andra fråga. Om det nu är bra med låga ersättningstak,
              om det piskar människor tillbaka till arbete, och om det är genom
              att man sparkar, piskar och drar undan pengar som sjuka människor
              blir friska, vilket jag inte tror, undrar jag: Varför välkomnar
              Helena Rivière avtalade försäkringar där man försäkrar upp? Det
              är för mig en ekvation som inte går ihop. Antingen tycker man
              att det är bra att ersättningen rycks undan för människor eller
              så tycker man inte det.
            </seg>
            <seg xml:id="i-0515c43fceff8d37-0">
              Jag ska ta min tredje fråga på sex sekunder. Nej, jag tar inte
              den. Jag tar den i nästa replik.
            </seg>
          </u>
          <note xml:id="i-01330b465676abe9-0">
            Anf. 154 HELENA RIVIÈRE (m) replik:
          </note>
          <u who="veronica_palm_ed0547" prev="cont" xml:id="i-cd00ddd058254fa9-0">
            <seg xml:id="i-fca6a094503b8f8e-0">
              Herr talman! Det gällde återgången till arbete och tidiga insatser.
              Ja, men då måste jag repetera de här tidiga insatserna, som ju
              är kärnan i den nya rehabiliteringskedjan. Det handlar om att
              så mycket som möjligt ska hända de första tre månaderna.
            </seg>
            <seg xml:id="i-f7ad8f16b96b5d7a-0">
              Om inte det är tidiga insatser vet inte jag vad som är det. Det
              är då all rehabilitering sätter in.
            </seg>
            <seg xml:id="i-bb7870dba0e42b08-0">
              Vägen till återgång till arbete är just den att innan sjukskrivningsskadorna
              har gjort att chansen för individen har försvunnit finns möjligheterna
              till återgång till arbete. Då är det som det ska vara.
            </seg>
            <seg xml:id="i-eb1390aaa2dcec1c-0">
              Sjuk är inte ett enhetligt begrepp. Sjukförsäkringen har flera
              steg av arbetsoförmåga. Det som är försäkrat är arbetsförmågan,
              inte sjukdomen.
            </seg>
          </u>
          <note type="speaker" xml:id="i-93630ddbd46de449-0">
            Anf. 155 VERONICA PALM (s) replik:
          </note>
          <u who="veronica_palm_ed0547" next="cont" xml:id="i-0559a41f177d2373-1">
            <seg xml:id="i-4c92fcc3fb171eb5-0">
              Herr talman! Jag har två kommentarer. Det är uppenbart att Helena
              Rivière inte ser de snäva tidsgränserna som ett problem. Det gör
              mig än mer upprörd att hon ärligt tycker att dra undan och ha
              stupstockar, att dra undan pengarna för folk i systemet, är en
              viktig del i att få människor tillbaka till arbete. Jag tycker
              inte det.
            </seg>
            <seg xml:id="i-4ae7edb88c706a54-0">
              När Helena Rivière talar om rehabilitering, tre månader och arbetslivsinriktat
              gör hon det utifrån att det inte tillsätts nya resurser. Det snarare
              rycks undan resurser. De omfördelas, man stuvar om, och man låtsas,
              man hittar på en rehabiliteringspeng som inte alls är ny. Det
              som är det nya i det här är att man säger att när du har varit
              sjuk under en viss tid är det slut. Då får du ingen ersättning
              längre. Oavsett hur din arbetsförmåga är, oavsett om du är sjuk,
              oavsett hur arbetsmarknaden ser ut så rycks pengarna undan.
            </seg>
            <seg xml:id="i-c80550d8b21b2f40-0">
              Det är moderat politik. Det är en socialbidragslinje. Jag vill
              ha en förstärkt arbetslinje som faktiskt stöder människor tillbaka
              till arbete och bygger på ett samhällskontrakt.
            </seg>
            <seg xml:id="i-b8938066351d8445-0">
              Det andra, som Helena Rivière över huvud taget inte berörde,
              är att om man tycker att det är bra med låga ersättningar, om
              man tror att folk blir friskare för att de får mindre pengar,
              att fattiga människor blir friskare jag tror inte det varför välkomnar
              man då avtalade försäkringar som täcker upp?
            </seg>
            <seg xml:id="i-8d72042de03554d2-0">
              Det enda jag skulle kunna tänka mig vara svaret på det är att
              det är viktigare att privatisera än det som kommer ut av det.
              För resultatet av det här Helena Rivière sade det själv är att
              människor tecknar andra försäkringar om de vill. Ja, för de behöver
              det. Moderaterna har urholkat det gemensamma och tvingat fram
              det privata, även kollektiva privata försäkringar som är avtalade.
            </seg>
          </u>
          <note xml:id="i-7a5afea9f691bb28-0">
            Anf. 156 HELENA RIVIÈRE (m) replik:
          </note>
          <u who="veronica_palm_ed0547" prev="cont" xml:id="i-cd00ddd058254fa9-1">
            <seg xml:id="i-d3856b0326c8f5ef-0">
              Herr talman! Jag tror att vi måste påminna oss om vad vi vet
              om sjukförsäkringen. Sjukdom väcker en intuitiv känsla av deltagande
              och medkänsla med den som är sjuk. Det är därför sjukförsäkringen
              har en så speciell plats i välfärdssystemet.
            </seg>
            <seg xml:id="i-61b6ac1a68ee995d-0">
              Just för att sjukförsäkringen är så viktig för den som är sjuk
              finns det anledning att undra över bristen på konsekvens hos oppositionen.
              De som har arbetsförmåga, ska inte de arbeta?
            </seg>
            <seg xml:id="i-aac59f293a0eafc1-0">
              Socialdemokraterna inledde uppstramningen av reglerna. Sjukförsäkringen
              började tillämpas mer försäkringsmässigt redan på den socialdemokratiska
              tiden. Nu får arbetsgivarna starka incitament att anställa just
              dem som har varit sjukskrivna och arbetslösa länge genom sänkta
              arbetsgivaravgifter och subventioner.
            </seg>
            <seg xml:id="i-feef01114923f7f0-0">
              Det som är försäkrat är arbetsförmågan, inte sjukdomen. Den som
              är sjuk stannar i försäkringen. Den som har dålig prognos stannar
              i försäkringen på oförändrade villkor även efter ett år. Den som
              behöver mer tid får mer tid.
            </seg>
            <seg xml:id="i-dd947d49408b62cc-0">
              Vi kan inte tala om sjukförsäkringen som något som ska täcka
              all olycka och alla motgångar som kan drabba en människa i livet.
              Sjukförsäkringen är en sjukförsäkring och ingenting annat.
            </seg>
          </u>
          <note type="speaker" xml:id="i-190e61e997bf09ee-0">
            Anf. 157 SOLVEIG ZANDER (c):
          </note>
          <u who="solveig_zander_510ef4" xml:id="i-c32bb4712b2bb80b-0">
            <seg xml:id="i-06c093b9920101b9-0">
              Herr talman! Jag vill börja mitt anförande med att tacka LiseLotte
              Olsson för de goda pepparkakorna. Jag hoppas att de gör nytta.
              Även om man var snäll från början kanske det inte skadar att man
              blir ännu snällare.
            </seg>
            <seg xml:id="i-a7a33b26566985a7-0">
              Men det var inte det jag skulle säga i mitt anförande. Det rör
              målet med det betänkande vi nu diskuterar. Det målet är att frånvaro
              från arbete på grund av sjukdom ska ligga på en långsiktigt stabil
              och låg nivå. Det har ingen opponerat sig emot. Det tycker jag
              är bra. Jag är glad för det.
            </seg>
            <seg xml:id="i-b3f6047fa8854472-0">
              Vi vet att de bakomliggande faktorerna till den här målsättningen
              är det som stod i Socialförsäkringsutredningen från 2006. Där
              sades bland annat att det lokala arbetsmarknadsläget på ett kraftfullt
              sätt tillåtits slå igenom i sjuktalen. Dessutom stod det att bristande
              stabilitet i tillämpningen skapar rättsosäkerhet, vilket måste
              motverkas.
            </seg>
            <seg xml:id="i-c1ccef39b111a261-0">
              Jag ber er komma ihåg de här två påståendena, för det handlar
              nämligen fortsättningen om. Men ingen från oppositionen har reserverat
              sig emot den målsättningen. Då undrar jag, nu när jag har lyssnat
              med båda mina öron: Är det så att ni ändå vill jag påstår det
              behålla arbetsmarknadspåverkan i sjukförsäkringen när ni här har
              stått och pratat om alla dessa som nu blir arbetslösa? Det skapar,
              vill jag säga, osäkerhet och förvirring hos alla som är sjukskrivna.
              Vad ska de rätta sig efter? Det är det ni hävdar och påstår.
            </seg>
            <seg xml:id="i-9af0438660c0d55c-0">
              Vi vet att de reformer som alliansregeringen nu har genomfört
              har bidragit till att sjuktalen har minskat, och de kommer att
              fortsätta att minska. I oktober i år var sjuktalen 36,2 dagar,
              och de förväntas 2012 vara 27,4 dagar. I mitt län, Uppsala län,
              är de glädjande nog redan nu 33,9 dagar, men de kommer att bli
              färre där också.
            </seg>
            <seg xml:id="i-5306a67d00585492-0">
              Det beror inte på att någon har blivit utförsäkrad. Det beror
              på att personer har fått hjälp så att de inte behöver vara sjukskrivna
              längre.
            </seg>
            <seg xml:id="i-44ecd21cd0bf4f18-0">
              Den nya sjukskrivningsprocessen fokuserar på fasta tidsgränser
              för sjukskrivning med en tydlig rehabiliteringslinje. Det tycker
              vi i Centern är oerhört viktigt, och vi har drivit det med emfas.
              Tillsammans med satsningar på företagshälsovården bidrar det till
              att sjuktalen kommer att fortsätta att minska.
            </seg>
            <seg xml:id="i-899bafb7705b592a-0">
              I dag, eller rättare sagt i förra veckan, var det 553 215 personer
              som hade sjuk- eller aktivitetsersättning. När alliansen tog över
              var det 554 897 personer. Det kan tyckas att det är en liten skillnad,
              men jag hoppas att ni noterar att det ändå är en skillnad.
            </seg>
            <seg xml:id="i-bda8efc0df0518d1-0">
              Vet ni vad de 553 215 personerna kostar samhället? De kostar
              760 miljarder kronor. Vi har inte råd att betala detta, vare sig
              i pengar eller i mänskligt lidande. Vi måste använda våra gemensamma
              pengar för att se till att människor faktiskt mår bra, får rehabilitering
              och kan jobba.
            </seg>
            <seg xml:id="i-852ec3bd2dc22b33-0">
              Det är med andra ord oerhört viktigt att vi i det här sammanhanget
              noterar att det enda som Socialdemokraterna, Vänsterpartiet och
              Miljöpartiet har gemensamt när de står här och orerar är den parlamentariska
              Socialförsäkringsutredningen som man efterlyser. Om jag inte är
              felunderrättad, och det tror jag inte att jag är, kommer man i
              början av nästa år att medverka till att tillsätta denna parlamentariska
              socialförsäkringsutredning.
            </seg>
            <seg xml:id="i-d47f60e889e30282-0">
              Det är alltså oförståeligt att Socialdemokraterna, som de skriver
              i sin reservation, vill öka drivkrafterna för rehabilitering och
              snabbare återgång i arbetslivet. Som om det vore något nytt! Det
              är ju precis det som den här sjukskrivningsprocessen och alla
              de reformer som vi har drivit igenom under den här tiden handlar
              om. Det innebär precis detta. Jag undrar: Blir man friskare om
              man har en högre sjukersättning? Nej, jag tror inte det. Men det
              tror man uppenbarligen från vänstersidan.
            </seg>
            <seg xml:id="i-2afdf785b8bcb592-0">
              Man påstår också att det inte ställs krav på några andra aktörer
              än på de sjukskrivna. Jag måste säga att jag inte tror att vänstersidan
              har läst det här betänkandet eller förslagen till reformer.
            </seg>
            <seg xml:id="i-a16402f2f598db77-0">
              För det första är det faktiskt arbetsgivaren som har ett lagstadgat
              ansvar att göra tidiga insatser.
            </seg>
            <seg xml:id="i-29bfa45f1294b977-0">
              För det andra har myndigheterna Försäkringskassan, Arbetsförmedlingen
              och landstingen, bland annat med en förstärkt företagshälsovård
              fått ett utökat ansvar.
            </seg>
            <seg xml:id="i-01fcef4a5cb757d8-0">
              För det tredje finns samordningsförbunden som underlättar för
              myndigheterna att jobba tillsammans. I mitt län, Uppsala län,
              som jag är ganska stolt över att tillhöra, har Försäkringskassan,
              Arbetsförmedlingen, landstinget och kommunerna tillsammans i förra
              veckan startat ett nytt samordningsförbund. Och det finns 72 till
              i vårt land.
            </seg>
            <seg xml:id="i-2edf351dcd217323-0">
              Ändå säger ni att man inte gör någonting. Men det måste man väl
              göra när man har samordningsförbund. De bidrar verkligen till
              att hjälpa de människor som har varit sjukskrivna längst och som
              står längst ifrån arbetsmarknaden. Det är oerhört viktigt, inte
              minst att man också tar in andra aktörer, till exempel studieförbund.
            </seg>
            <seg xml:id="i-ba76d813be5d80db-0">
              Det gäller alltså att jobba brett inte i stuprör utan i hängrännor.
              Man måste ta med de behövande själva, för varje människa är unik
              och behöver hjälp utifrån sitt behov. Den som har varit sjukskriven
              eller borta från arbetsmarknaden med en förtidspension som är
              tidsbegränsad har en lång väg tillbaka, och då måste han eller
              hon få all den hjälp som vår sjukskrivningsprocess faktiskt innebär
              och all hjälp att våga tro på sin förmåga att komma tillbaka till
              ett arbete. Det är viktigt att få den hjälpen. För övrigt väntar
              vi på utvärderingen av Finsam som ska komma i dagarna.
            </seg>
            <seg xml:id="i-26404cf847e5e2cf-0">
              När det gäller Vänsterpartiet står det att ett eventuellt överskott
              i socialförsäkringssystemet ska komma alla de försäkrade till
              del. Då undrar jag varifrån överskottet kommer. Det verkar som
              om Vänsterpartiet tror att pengarna kommer från himlen, men i
              själva verket är det ju via att människor jobbar och via företagen
              och arbetsgivaravgifterna som pengarna kommer.
            </seg>
            <seg xml:id="i-4f7103f852da316c-0">
              Samtidigt säger Vänsterpartiet också att företagare ska ha samma
              rättigheter som anställda när det gäller socialförsäkringsförmånerna.
              Då vet vi att företagarna i dag inte på långt när tar ut samma
              ersättning från socialförsäkringssystemet som de anställda gör.
              Det är väl det Vänsterpartiet tycker är bra, att det blir ett
              överskott som andra kan få ta del av.
            </seg>
            <seg xml:id="i-ee4e7545bbcc9661-0">
              Vi vet att företagen tar ut 14 procent av det de för in i socialförsäkringssystemet,
              medan de som är sjuka får ut 25 procent i sjukersättning.
            </seg>
            <seg xml:id="i-4cccc58f0da6bdff-0">
              Detta är viktigt att ha med sig, för företagen vill ju lösa sin
              försäkringsfråga på ett annat sätt, det vill säga man vill ha
              möjligheter att få karensdagar så att man kan hitta sin försäkring
              på ett annat sätt så man kan vara arbetsför utifrån sina verkligheter.
            </seg>
            <seg xml:id="i-cda893a9ef98a479-0">
              Men det vill Vänsterpartiet tydligen inte lyssna på, och det
              är ändå ett förslag som finns i det nya trygghetssystemet för
              företagare, alltså den utredning som presenterades i oktober.
              Detta är viktigt att ha med sig när vi pratar om socialförsäkringssystemet
              i dess helhet. Det är nämligen inte så, Vänsterpartiet, att det
              finns överskott som på något sätt kan användas till något annat,
              vilket ni påstår.
            </seg>
            <seg xml:id="i-b0a02b1b8247e159-0">
              Det är också viktigt att vi får en lösning över huvud taget för
              företagarna. Just i dessa dagar ser vi hur viktigt det är att
              ha småföretagare som kan anställa när det är kris i landet. Då
              är småföretagen mer stabila, och det är det vi behöver.
            </seg>
            <seg xml:id="i-69d8ef550c8bd296-0">
              Jag måste i det här sammanhanget som en tröst till Vänsterpartiet
              nämna att i utredningen om trygghet för företagare föreslås det
              att det vid vård av sjukt barn ska vara en möjlighet att kunna
              gå till jobbet och få ut föräldrapeng för att kunna betala någon
              som har F-skattsedel för att vara hemma och ta hand om det sjuka
              barnet. Det är viktigt ur jämställdhetssynpunkt, för något ni
              tar upp är att socialförsäkringssystemen måste vara mer jämställda.
              Det här är ett mycket bra exempel på det.
            </seg>
            <seg xml:id="i-5fa8422613b82e99-0">
              För att återgå till den reform vi nu diskuterar finns också en
              del i detta som handlar om att man från oppositionen vill återställa
              socialförsäkringsnämnderna. Vänsterpartiet skriver att de vill
              öka medborgarinflytandet över sjukskrivningsärendena, och det
              säger även Socialdemokraterna. Man vill därför införa socialförsäkringsnämnderna
              igen.
            </seg>
            <seg xml:id="i-7536e0d642dd869a-0">
              Jag vet, om ni kommer ihåg vad jag sade från början, att arbetsmarknadsläget
              var en av de saker som påverkade att det var så många som var
              sjukskrivna. När vi nu återigen befinner oss i det läge vi gör
              tycker jag att det är helt obefogat att man på nytt tar upp detta.
              Vi vet ju att sjukförsäkringen ska betala för dem som är sjuka,
              och arbetslöshetsförsäkringen ska betala för dem som är arbetslösa.
              Vi kan inte blanda ihop detta, för det skapar en rättsosäkerhet.
            </seg>
            <seg xml:id="i-bbde26e7246fbf00-0">
              I stället ska Inspektionen över socialförsäkringen inrättas från
              den 1 juli nästa år. Så heter den nya myndigheten. Denna myndighet
              kommer i allra högsta grad att bidra till att vi får en mer rättssäker
              hantering i socialförsäkringsärendena och att det också är av
              god kvalitet. Det kan vi som människor kräva utan socialförsäkringsnämnd
              som inte fyllde den funktionen. Den nya myndigheten kommer däremot
              att bidra till att stärka tilltron till socialförsäkringssystemet
              och den administration som finns där. Det är oerhört viktigt att
              man känner tilltro till systemet när man blir sjuk.
            </seg>
          </u>
          <note xml:id="i-716a3e24ffe54be9-0">
            Med det, herr talman, yrkar jag bifall till förslaget i betänkandet
            och avslag på samtliga motioner och reservationer.
          </note>
          <note type="speaker" xml:id="i-a82f729187453fad-0">
            Anf. 158 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1660c76682a0bfdf-1">
            <seg xml:id="i-1385eb4f65224438-0">
              Herr talman! Hörde jag rätt? Den parlamentariska Socialförsäkringsutredningen
              kommer tydligen någon gång i början på nästa år. Först var det
              i april 2007. Sedan hörde vi: Den kommer snart, eller den kommer
              om ett tag. För någon månad sedan sade ni att den kommer till
              jul. Men nu är det alltså i början av nästa år som gäller. Kommer
              vi någonsin att få se den här parlamentariska Socialförsäkringsutredningen?
              Jag bara undrar.
            </seg>
            <seg xml:id="i-aa9557bfab0a53fa-0">
              Jag måste också ställa en annan fråga till Solveig Zander. Vart
              har Centerpartiets politik tagit vägen? Jag läser nu ur er motion
              i betänkande SoU1 från 2003/04 alltså exakt samma tid före valet
              som vi är i nu.
            </seg>
            <seg xml:id="i-173119e2b9ea6e16-0">
              Ni skriver så här om socialförsäkringar för arbete och mindre
              ohälsa: Ett välfärdsområde som i särskilt hög grad aktualiserar
              reformer inom socialförsäkringarnas och socialpolitikens område
              är hanteringen av den tilltagande ohälsan i samhället och de kraftigt
              ökande sjukskrivningarna. För att nå dessa mål föreslår Centerpartiet
              ett paket som sammantaget definierar ett nytt kontrakt av rättigheter
              och skyldigheter mellan den sjukskrivne, Försäkringskassan, vården
              och arbetsgivaren. Detta innefattar bland annat sammanslagning
              av sjuk- och arbetsskadeförsäkringarna samt arbetslöshetsförsäkringen
              till en samordnad arbetslivsförsäkring med tydlig arbetslinje,
              harmoniserade ersättningsnivåer, gemensam harmoniserad lagstiftning
              och en på sikt sammanförd myndighetsstruktur.
            </seg>
            <seg xml:id="i-1590c00cc9a2d250-0">
              Nu står Solveig Zander här och säger att man inte ska blanda
              ihop sjuka och arbetslösa. Har ni helt övergett er egen politik
              för att jobba ihop med Moderaterna?
            </seg>
          </u>
          <note type="speaker" xml:id="i-4328b2222dc9f5b9-0">
            Anf. 159 SOLVEIG ZANDER (c) replik:
          </note>
          <u who="solveig_zander_510ef4" xml:id="i-c32bb4712b2bb80b-1">
            <seg xml:id="i-c4ce5835be7a172f-0">
              Herr talman! Det är skandal när man lyssnar på det här. Först
              vill jag säga att det inte är jag eller vi här som tillsätter
              Socialförsäkringsutredningen. Det är faktiskt de på andra sidan
              vattnet. Vi kan inte mer än att fråga efter den. Jag talar bara
              om vilket besked vi har fått, och sedan får ni på er sida ta det
              för vad det är. Jag har inte fått något datum och jag har inte
              sett något direktiv. Det är precis det här svaret vi har fått.
            </seg>
            <seg xml:id="i-d08f5db28bf3a77e-0">
              Vi står fast vid vår politik. Men man kan inte genomföra allting
              på en gång. Just nu handlar det om att vara oerhört tydlig i rehabiliteringsprocessen.
              Om det är någonting, herr talman, som Centerpartiet har drivit
              så är det att ge människor en människovärdig rehabilitering. Det
              fick man inte tidigare. Ingen brydde sig om dessa människor.
            </seg>
            <seg xml:id="i-a86a3d6774307080-0">
              Det vi nu medverkar till är att Försäkringskassan och Arbetsförmedlingen
              jobbar ihop. Det är precis det som den här sjukskrivningsprocessen
              innehåller. Vi har givit tydliga direktiv till hur de ska jobba
              ihop. De ska göra det genom oerhört tydliga överlämningar; man
              ska också till och med följa med personen till Arbetsförmedlingen
              från Försäkringskassan. Jag fick också detta sagt till mig när
              jag besökte Försäkringskassan i Uppsala i förra veckan. Det är
              precis så de jobbar. Det är första steget i ett genomförande av
              Centerns politik. Jag önskar att vi på två år hade gjort mycket
              mer, men jag ser framför mig alla dessa år vi har.
            </seg>
            <seg xml:id="i-b373a659f4975cf8-0">
              Men hur ser er politik ut? Vad får ni igenom i ert samarbete?
            </seg>
          </u>
          <note type="speaker" xml:id="i-b283bf34cce3fc06-0">
            Anf. 160 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1660c76682a0bfdf-2">
            <seg xml:id="i-24b1c698abc4c43f-0">
              Herr talman! Nu sitter ju inte vi i majoritet. Vi är tre separata
              oppositionspartier. Jag tycker att det är anmärkningsvärt att
              Solveig Zander påstår att ni inte har övergett er politik. Det
              som hon sade alldeles nyss i sitt inledningsanförande var att
              man inte skulle blanda ihop sjuka och arbetslösa. Men det var
              ju det som var er politik så sent som för två år sedan när ni
              i kammaren lade fram motionen om socialförsäkringar för arbete
              och mindre ohälsa Sf327, ifall Solveig vill läsa på.
            </seg>
            <seg xml:id="i-0804a7cdad6dfb1a-0">
              När det gäller Försäkringskassan och dess statistik önskar jag
              att det vore så som Solveig beskriver det. Så är det på papperet.
              Men alla har de facto inte fått den hjälp de har behövt. Detta
              kommer att innebära att ett antal tusen personer kommer att få
              avsluta sin sjukskrivning.
            </seg>
            <seg xml:id="i-ae695f82dba4e612-0">
              Jag hade kontakt med Försäkringskassan så sent som häromdagen
              och frågade hur deras bedömning ser ut. Eftersom Försäkringskassan
              tyvärr inte har full ordning på sina datasystem kan de inte svara
              exakt, men de har ändå gjort en prognos. Det här kommer naturligtvis
              att innebära att människor får avsluta sin sjukskrivning trots
              att de inte har full arbetsförmåga. Det innebär också att människor
              som har investerat i högskoleutbildning inte kan få användning
              för den utbildningen längre eftersom de inte kan få komma tillbaka
              till samma arbete.
            </seg>
            <seg xml:id="i-7ec26ad57f47d7a1-0">
              Den rehabmiljard som har införts infördes under förra mandatperioden.
              Jag tycker att det vore jättebra om Finsam fungerade, men eftersom
              pengarna till Försäkringskassan minskar är de 5 procenten till
              finansiell samordning de facto mindre pengar trots att antalet
              individer ökar. Det hjälper inte de enskilda människor som nu
              faktiskt lider på grund av att systemet inte fungerar som det
              borde.
            </seg>
          </u>
          <note type="speaker" xml:id="i-2569a4d9e4dcad6b-0">
            Anf. 161 SOLVEIG ZANDER (c) replik:
          </note>
          <u who="solveig_zander_510ef4" xml:id="i-c32bb4712b2bb80b-2">
            <seg xml:id="i-980cf379a64e617a-0">
              Fru talman! Gunvor G Ericson blandar ihop korten oerhört mycket.
              I dag är det omöjligt att blanda ihop sjukförsäkringen och a-kassan.
              Det hoppas jag, fru talman, att Miljöpartiet har noterat. För
              att det ska bli möjligt krävs det en oerhört stor förändring av
              våra system. Det har vi inte klarat av på två år och kommer förmodligen
              inte att klara av under det närmaste året heller, vilket förmodligen
              är en besvikelse för Miljöpartiet.
            </seg>
            <seg xml:id="i-2511794eba12c3ee-0">
              Därför är det viktigt för människor att veta, fru talman, att
              om man är sjuk ska man få sjukersättning. Man ska veta exakt vad
              som händer. Man ska veta vad arbetsgivaren har för skyldigheter,
              vad Försäkringskassan har för skyldigheter, vad landstinget har
              för skyldigheter, vad man själv kan kräva i form av rehabilitering
              och vad företagshälsovården kan göra med mera. Det är oerhört
              viktigt att ha det klart för sig, för det gör att man känner sig
              trygg i systemet.
            </seg>
            <seg xml:id="i-3953c3c575939128-0">
              När man blir arbetslös ska man också veta vad som gäller. Det
              är det som gör att vårt samhälle är rättsligt tryggat. Man kan
              inte blanda ihop det där även om Miljöpartiet kanske vill det.
              Jag beklagar det, fru talman.
            </seg>
            <seg xml:id="i-8096f88f8d4be71c-0">
              Dessvärre, vilket är någonting som jag inte tycker om och som
              jag förmodar att ingen här tycker om, har Försäkringskassan inte
              använt alla sina rehabiliteringspengar under det här året. Det
              är en katastrof, och det har Försäkringskassan fått höra. De skulle
              ha använt pengarna; det kunde ha hjälpt många redan i dag. Detta
              är beklagligt.
            </seg>
          </u>
          <note type="speaker" xml:id="i-e98e413c9fc6b76c-0">
            Anf. 162 VERONICA PALM (s) replik:
          </note>
          <u who="veronica_palm_ed0547" xml:id="i-bd2203068e5d47ec-1">
            <seg xml:id="i-fc3ac80cf96b724a-0">
              Fru talman! Jag fick en fråga av Solveig Zander: Blir man friskare
              om man har högre ersättningsnivåer? Jag har ingen ambition att
              på två minuter här förklara hur svensk arbetsmarknad fungerar
              för Solveig Zander.
            </seg>
            <seg xml:id="i-eeb97fc425535464-0">
              Men det finns två skäl till att det är viktigt med höga ersättningsnivåer.
              Det första handlar om handslaget på arbetsmarknaden. Jag förutsätter
              att man har koll på hur det handslaget ser ut när man har jobbat
              så mycket med arbetsmarknaden. Det är handslaget på att du och
              jag tillsammans säger att vi inte säljer vår arbetskraft för en
              lägre summa. Det är ett handslag som inte trissar ned löner och
              villkor på svensk arbetsmarknad. Det är viktigt. Vi vill inte
              ha, eller jag vill inte ha nu höll jag visst på att ta in Solveig
              Zander i en tro om rättvisa ett samhälle där man trissar ned löner
              och villkor och där den som är sjuk sparkas till att arbeta till
              lägre lön än någon annan. Det är det ena; det handlar om svensk
              arbetsmarknad.
            </seg>
            <seg xml:id="i-438a11a0074c2c15-0">
              Det andra handlar om att det inte finns några bevis för att kraftiga
              ekonomiska avbräck gör människor friskare eller mer benägna att
              komma tillbaka till arbetsmarknaden. Det finns inget som säger
              att det stigma som fattigdom skapar gör att man kommer tillbaka
              snabbare i arbete. Därför tycker jag att en höjning av taket är
              viktigt.
            </seg>
            <seg xml:id="i-0b88cc03ef21ac9e-0">
              Än värre är att de som är långt borta från arbetsmarknaden får
              en än lägre ersättning. Det allra värsta är att de som står allra
              längst bort från arbetsmarknaden, de som har allra längst väg
              tillbaka, som behöver mest resurser, kastas ut. De förbrukar sin
              sista dag i en trygghetsförsäkring. Det är fullständigt otillständigt
              för ett välfärdssamhälle.
            </seg>
            <seg xml:id="i-b266f7a19bfe1922-0">
              Jag blir orolig när jag efter denna debatt förstår att de borgerliga
              partierna och företrädarna tycker att det är bra. Blir man då
              friskare, Solveig Zander, av att man blir fattigare?
            </seg>
          </u>
          <note type="speaker" xml:id="i-0ece983510024b22-0">
            Anf. 163 SOLVEIG ZANDER (c) replik:
          </note>
          <u who="solveig_zander_510ef4" xml:id="i-c32bb4712b2bb80b-3">
            <seg xml:id="i-d795319702078cc0-0">
              Fru talman! Veronica Palm far med osanning när hon säger att
              personer kommer att kastas ut. Det är ingen person som kommer
              att kastas ut.
            </seg>
            <seg xml:id="i-551229a27ea96ab2-0">
              Vem är det som får mest nytta av om taket i sjukförsäkringen
              höjs? Inte är det de som har de lägsta inkomsterna, utan det är
              naturligtvis de som har de högsta inkomsterna. Det är väl vad
              Socialdemokraterna vill göra, nämligen att ge till dem som redan
              har. Är det inte så? De personer som är sjuka, de som ni har sett
              till att de har fått förtidspension att leva på, 64 procent, hur
              mycket får de del av ett höjt tak i sjukförsäkringen?
            </seg>
            <seg xml:id="i-db1755a4f7133301-0">
              När det handlar om rättvisa måste jag i ärlighetens namn tänka
              på alla dessa 553 000 personer som nu har en pension. Vi möjliggör
              för de människor som har en varaktig pension, fru talman, att
              komma ut på arbetsmarknaden och jobba utan att äventyra deras
              pension. Det är något som är viktigt för personer med en låg inkomst.
              Men det tycker Socialdemokraterna uppenbarligen inte är något
              som fyller någon funktion. I stället vill man höja taket för dem
              med hög lön. Det trodde jag inte Socialdemokraterna ville.
            </seg>
            <seg xml:id="i-cea2dbef8704feb1-0">
              Är det så att Socialdemokraterna, fru talman, vill ha en kombination
              av arbetslöshetsförsäkring och sjukförsäkring?
            </seg>
          </u>
          <note type="speaker" xml:id="i-a8842f318bc7d3e6-0">
            Anf. 164 VERONICA PALM (s) replik:
          </note>
          <u who="veronica_palm_ed0547" xml:id="i-bd2203068e5d47ec-2">
            <seg xml:id="i-755ea52f30f2ef42-0">
              Fru talman! Solveig Zander väljer att prata om något helt annat.
              När jag ställer en fråga om den människa som förbrukar sin sista
              dag i sjukförsäkringen pratar Solveig Zander om en lagstiftning
              som vi i kammaren har beslutat om i enighet. Det är inte speciellt
              sjyst.
            </seg>
            <seg xml:id="i-e4441c83a886c769-0">
              När det handlar om inkomstrelaterade försäkringar säger all internationell
              forskning att det bästa sättet att värna det kanske är en nyhet
              för en centerpartist också dem som har det tuffast ekonomiskt,
              dem som har mest behov av det gemensamma, är en generell och allomfattande
              välfärd. En generell och allomfattande sjukförsäkring har en solidarisk
              finansiering, är en standardförsäkring och är en försäkring byggd
              på inkomstbortfallsprincipen. Det är det bästa sättet att värna
              försäkringen. Man ska inte tvinga någon att teckna sidoförsäkringar
              som urholkar det gemensamma. Det är det bästa sättet att värna
              en sjukförsäkring som omfattar alla och som alla får nytta av.
              När du eller jag eller någon annan av de människor i Sverige som
              tjänar mycket pengar blir sjuka ska vi också få del av försäkringen
              och känna oss trygga med att den finns där.
            </seg>
            <seg xml:id="i-aee9088a8e5d4a73-0">
              Solveig Zander säger att ingen kastas ut. Du ljuger! Du ljuger,
              Solveig Zander. Ni har formulerat en sjukförsäkring nu blir jag
              upprörd! som medvetet säger att när du har varit sjuk i ett år
              har du förbrukat din sista dag. Det handlar inte om att bedöma
              mot arbetsmarknaden eller en restarbetsförmåga. Då har du förbrukat
              din sista dag. Då är du ute. Då är det socialbidrag som gäller.
              Det, Solveig Zander, är en djupt orättvis politik, men det är
              också en politik som försämrar läget för Sverige i konkurrensen
              med resten av världen och som gör att vi går än djupare in i den
              jobbkris och den otrygghetskris som vi är mitt uppe i.
            </seg>
          </u>
          <note type="speaker" xml:id="i-f678425f52bf4649-0">
            Anf. 165 SOLVEIG ZANDER (c) replik:
          </note>
          <u who="solveig_zander_510ef4" xml:id="i-c32bb4712b2bb80b-4">
            <seg xml:id="i-99d3ddc08c04588a-0">
              Fru talman! Det är angeläget att vi funderar över hur det såg
              ut tidigare i socialförsäkringen. Skälet till att alla de 553
              000 personerna blev förtidspensionerade var att man tidigare också
              såg till att de fick sin förtidspension. Efter ett år skedde en
              prövning. Det är det som är skillnaden mot den nya sjukskrivningsprocessen.
            </seg>
            <seg xml:id="i-2c808f083f1375e0-0">
              Jag ljuger inte, fru talman. Det är mig förmätet att göra det.
              Men jag kan sjukskrivningsprocessen väl, och jag hoppas verkligen
              att Veronica Palm också vill läsa på mer. Det är ingen som slängs
              ut efter ett år. Innan man har kommit dit har det hänt oerhört
              mycket på vägen i form av rehabilitering. Rehabilitering innebär
              inte, fru talman, att man ska gå till en sjukgymnast eller liknande.
              Rehabilitering innebär också att pröva andra arbetsplatser. När
              man har varit sjukskriven i ett år får man fortsatt rehabilitering.
              Det är också en oerhört viktig del i sammanhanget. Det fick man
              inte när man fick förtidspension. Då fick man ingen rehabilitering
              alls. Det är en oerhörd skillnad.
            </seg>
            <seg xml:id="i-ae2e11cfc29d51e4-0">
              Jag beklagar att Socialdemokraterna inte vill läsa på bättre
              om det socialförsäkringssystem vi nu har.
            </seg>
          </u>
          <note type="speaker" xml:id="i-4edfb7a65360d1e1-0">
            Anf. 166 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-466a98c91f0503a6-1">
            <seg xml:id="i-fbda650749c84937-0">
              Fru talman! Solveig Zander ställde många frågor till mig och
              Vänsterpartiet. Hon gjorde några påståenden. Ett påstående som
              jag vill bolla tillbaka gäller att sjuktalen minskar. Tror du
              på fullt allvar att de sjuktal som minskar speglar att folk har
              blivit friskare i Sverige? Eller är det så att man är sjuk fast
              man inte har rätt till sjukersättning? Det tror jag är en del
              av förklaringen.
            </seg>
            <seg xml:id="i-f801468d9f806729-0">
              Solveig Zander ställde den fråga Veronica svarade på nyss: Blir
              man friskare om man får en högre ersättning? Ja, jag tror faktiskt
              att det är så. Om man slipper ekonomisk oro betyder det att man
              kan må bättre och orka ta tag i sin situation.
            </seg>
            <seg xml:id="i-7fcb153e2d36d904-0">
              Många människor som i dag har fått sin sjukersättning både ifrågasatt
              och sänkt vittnar om ständig oro för att få pengarna att räcka
              hela månaden. Om man lever i den situationen orkar man inte bli
              frisk, rehabilitera sig eller söka jobb. Så är det.
            </seg>
            <seg xml:id="i-bf73d79747ba52d4-0">
              Solveig Zander sade också att varje människa är unik. Visst är
              det så. Men i den nya sjukförsäkringen står det att man inte får
              ta individuella hänsyn. Om jag är 57 år, är kvinna och bor i Norrlands
              inland, utsliten från att ha jobbat i ett skolkök, ska jag bedömas
              på exakt samma sätt som en 23-årig frisk, ung man som bor på Östermalm
              i Helsingfors. Så står det i försäkringen. Det tycker jag vittnar
              om att man verkligen inte ser att varje människa är unik.
            </seg>
          </u>
          <note type="speaker" xml:id="i-a4d8c2ed958d0fdd-0">
            Anf. 167 SOLVEIG ZANDER (c) replik:
          </note>
          <u who="solveig_zander_510ef4" xml:id="i-c32bb4712b2bb80b-5">
            <seg xml:id="i-34871697f10f008c-0">
              Fru talman! Nästan 200 000 människor har kommit ut på arbetsmarknaden
              under dessa år tack vare de reformer och insatser som alliansregeringen
              har gjort. Det innebär att även de som har varit sjukskrivna har
              fått den möjligheten, tack vare de sänkta arbetsgivaravgifterna
              för dem som har stått långt från arbetsmarknaden. Det är något
              som är viktigt i sammanhanget. Det hade kunnat vara betydligt
              fler. Där har vi mycket mer att göra för att medverka till att
              de personer som har arbetsförmåga också kommer ut på arbetsmarknaden.
            </seg>
            <seg xml:id="i-e34698f05369936e-0">
              Visst är arbetsgivarna oroliga för att anställa personer som
              har varit borta länge, men det är därför det är så viktigt att
              se till att få rehabilitering så att man kan återgå. Det är det
              som är unikt. Varje människa behöver hjälp, en egen coach. Det
              är precis sådana som ska tillsättas på Försäkringskassan och Arbetsförmedlingen.
            </seg>
            <seg xml:id="i-b7ffc42e86481f6f-0">
              Det är precis som LiseLotte Olsson säger, nämligen att när man
              är sjuk orkar man inte själv jobba med allt detta.
            </seg>
            <seg xml:id="i-944629a472c8d39f-0">
              Det är därför vi har den här rehabiliteringsprocessen, där myndigheterna
              ska hjälpa de människorna att se om sitt hus. Det är det som är
              en viktig del i det här. Det gjorde man inte förut. Förut lät
              man människor gå i ett år utan att över huvud taget höra av sig
              till dem, och det är värre. Nu ser man i alla fall till att medverka
              till att hjälpa personen i fråga.
            </seg>
          </u>
          <note type="speaker" xml:id="i-ef6bebeefe0d54eb-0">
            Anf. 168 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-466a98c91f0503a6-2">
            <seg xml:id="i-337702acaa6f58d6-0">
              Fru talman! I den här så kallade rehabiliteringskedjan, utsorteringskedjan,
              finns ingen rehabilitering. Det är någonting som ni försöker låtsas
              är inbyggt i det här systemet. Men det finns inte. Det är med
              de fasta tidsgränserna som man ska bedömas, men ingenstans står
              det att man har rätt till den här rehabiliteringen. Den finns
              helt enkelt inte. Jag förstår inte vem ni försöker lura med det
              här.
            </seg>
            <seg xml:id="i-2fb507ffc4de1136-0">
              En annan sak som ni alltid försöker dra upp i era debatter är
              alla dessa nya jobb som har blivit under era två år, och så tar
              ni åt er äran av det. Sanningen är att vi har befunnit oss i en
              extrem högkonjunktur. När konjunkturen viker nu rasar hela ert
              samhällsbygge med en väldig fart. Det bevisar att ni inte klarar
              av vare sig arbetsmarknaden eller de sjukskrivnas situation i
              Sverige.
            </seg>
            <seg xml:id="i-8728abeaff25fe75-0">
              Jag skulle också vilja bemöta en annan sak innan det är för sent,
              och det är det överskott som Solveig Zander tog upp i anförandet
              och som jag säger finns. Det är Försäkringskassans siffror som
              visar att det finns ett överskott i socialförsäkringen. Det var
              11 miljarder i fjol, är 8 miljarder i år och beräknas bli 11 miljarder
              nästa år. Jag menar att de pengarna är pengar som anställda har
              avstått från. Det är pengar som de anställda har rätt till. Man
              har betalat för att man ska ha en trygg försäkring, och då menar
              jag att överskottet även ska användas i försäkringen. Man ska
              inte göra som ni, dra bort och förstöra ännu mer än vad som är
              nödvändigt. Använd pengarna där de finns! Använd dem i försäkringen!
              Förstärk de sjukas rättigheter!
            </seg>
          </u>
          <note type="speaker" xml:id="i-ca7e4897d4a96989-0">
            Anf. 169 SOLVEIG ZANDER (c) replik:
          </note>
          <u who="solveig_zander_510ef4" xml:id="i-c32bb4712b2bb80b-6">
            <seg xml:id="i-4a389c69bd2d96e5-0">
              Fru talman! Jag slår mig inte för bröstet och säger att det är
              alliansregeringens förtjänst att det har varit en högkonjunktur.
              Men jag är inte så blygsam att jag säger att vi inte har någon
              medverkan i att så många har kommit ut på arbetsmarknaden. Jag
              är övertygad om att om inte de reformer hade gjorts som alliansregeringen
              har medverkat till hade inte 200 000 personer kommit ut på arbetsmarknaden.
              Om det funnits en regering, Gud förbjude, som tillhörde vänsterfalangen
              hade det läge vi befunnit oss i nu varit mycket sämre. Då hade
              färre haft en ordinarie arbetsplats, och då hade det ekonomiska
              läget i vårt land varit betydligt sämre. Då hade vi inte kunnat
              göra de förstärkningar som nu har kommit från regeringen för att
              lösa den finansiella krisen, när man nu satsar på olika arbetsmarknadspolitiska
              åtgärder.
            </seg>
            <seg xml:id="i-46ca3d1890f28bcd-0">
              Men det är inte en sådan debatt vi har här, utan nu handlar det
              om sjukskrivningen.
            </seg>
            <seg xml:id="i-5f86066e3074030b-0">
              Jag hävdar igen att det är oerhört viktigt att vi ser till att
              de som är sjuka får hjälp från Försäkringskassan och det som har
              med landstinget och rehabilitering att göra och att de som eventuellt
              blir arbetslösa efter varsel får hjälp utifrån sina behov. De
              här personerna har olika behov. En person som kommer ut från arbetslöshet
              har inte alls samma behov som en person som har varit sjuk. Det
              är oerhört viktigt att vi skiljer på det. Men det är uppenbarligen
              så att ni på den andra sidan inte förstår att det är olika behov
              som ska uppfyllas.
            </seg>
          </u>
          <note type="speaker" xml:id="i-6fd4d15876d84b16-0">
            Anf. 170 ULF NILSSON (fp):
          </note>
          <u who="ulf_nilsson_15fa88" xml:id="i-b6a8c85d30a1c1d5-0">
            <seg xml:id="i-52f86e178cd9b184-0">
              Fru talman! Vem som helst kan råka ut för att bli sjuk eller
              drabbas av en olycka, och då är det viktigt att veta att ens försäkringspengar
              finns så att man kan klara sin försörjning. Det är naturligtvis
              viktigt att vården är kvalificerad och kommer i rätt tid. Social
              trygghet och bra vård är det minsta vi kan begära när vi blir
              sjuka.
            </seg>
            <seg xml:id="i-de00fdf22bacd6bf-0">
              En modern, liberal välfärdsstat måste ha fungerande socialförsäkringar.
              De ska omfatta alla, ha ett samband mellan avgifter och förmåner
              och skydda vid inkomstbortfall. Samtidigt ska försäkringarna i
              så stor utsträckning som möjligt bidra till att en människa klarar
              en omställning vid till exempel sjukdom och uppmuntra till att
              komma tillbaka till arbetslivet. Men så har det inte varit under
              ett antal år nu.
            </seg>
            <seg xml:id="i-c8da854dc96de7e2-0">
              I dag har vi hört skräckskildringar om vad som ska hända vid
              årsskiftet när Försäkringskassan börjar använda de nya reglerna
              för sjukpeng efter sex månaders sjukskrivning. Veronica Palm målade
              här upp ett antal exempel. För det första är det fel, eftersom
              ingen sjuk person blir utförsäkrad vid årsskiftet. För det andra
              har jag också ganska många exempel på människor som har drabbats
              av det gamla systemet.
            </seg>
            <seg xml:id="i-40c8c03be62dbe4d-0">
              Pelle, 35 år, hade en lätt psykisk defekt men klarade ändå skolan
              hyfsat, men han blev förtidspensionerad när han var 22 år. Han
              har inte arbetat sedan dess, och har heller inte vågat arbeta
              av rädsla för att förlora den sjukersättning han har från förtidspensioneringen.
            </seg>
            <seg xml:id="i-a8d1b74c85baedea-0">
              Jag vet en flicka som blev mobbad och drabbades av en depression,
              och hon blev förtidspensionerad för att det då var arbetslöshet
              och Försäkringskassan skulle klara sig enkelt och statistiken
              bli bättre.
            </seg>
            <seg xml:id="i-629f716c4ef3e3fc-0">
              Det är Anna, 55 år, som fick ont i ryggen och fick vänta i ett
              och ett halvt år på sin första rehabilitering. Då hade hon redan
              hamnat i den situationen att hon kände skräck och motstånd att
              komma tillbaka till arbetsplatsen.
            </seg>
            <seg xml:id="i-c53e74b2df56fd25-0">
              Det finns många sådana exempel.
            </seg>
            <seg xml:id="i-8868f863a0712157-0">
              Hundratusentals människor har gått sjukskrivna i över ett år
              innan de har fått hjälp i det gamla systemet. Många hade tron
              att vi tidigare hade ett snällt system, men det blev tvärtom så
              att passiviteten ledde till en väldig massa tysta tragedier.
            </seg>
            <seg xml:id="i-bfaca47fe9bcddab-0">
              Det var det gamla försäkringssystemet, fru talman, som utvecklades
              till ett utsorteringssystem. Nu däremot har alliansregeringen
              infört en aktiv rehabiliteringskedja. Huvuduppgiften är att hjälpa
              människor tillbaka till ett friskt arbetsliv.
            </seg>
            <seg xml:id="i-82d5ad64338d0a71-0">
              Därför har vi nu äntligen tydliga tidsgränser för uppföljning
              och avstämning efter tre, sex och tolv månader.
            </seg>
            <seg xml:id="i-4113f379c4006868-0">
              Arbetsgivaren ska ha samma rehabiliteringsskyldighet som tidigare,
              men nu ska det inte bara vara på papperet. På begäran ska arbetsgivaren
              redovisa vilka åtgärder som vidtagits.
            </seg>
            <seg xml:id="i-3f651eb6ab73c669-0">
              Anställningstryggheten stärks med alliansregeringens förslag.
              Nu blir det en ny lag om rätt till tjänstledigt för att pröva
              andra arbeten under sjukledigheten.
            </seg>
            <seg xml:id="i-bd09bb4b77c9012f-0">
              I stället för att, som i det gamla systemet, Försäkringskassan
              obligatoriskt ska pröva förtidspensionering redan efter tolv månader
              ska man nu ha möjlighet att få förlängd sjukpenning efter tolv
              månader om arbetsförmågan fortfarande är nedsatt.
            </seg>
            <seg xml:id="i-224aac13ce23b948-0">
              Endast de personer som inte har några utsikter över huvud taget,
              såvitt man mänskligt kan bedöma, att få sin arbetsförmåga tillbaka
              ska sjukpensioneras helt eller delvis, alltså få sjukersättning.
            </seg>
            <seg xml:id="i-3bc72a374d5b00d7-0">
              Visst är det så, fru talman, att de nya regler vi pratar om i
              dag ställer högre krav på aktivitet från alla parter. De ställer
              högre krav på sjukvården, arbetsgivaren, Försäkringskassan och
              Arbetsförmedlingen. Men den ställer också högre krav på aktivitet
              från individen. Jag är övertygad om att det är bättre att vara
              aktiv än att bli van vid passiv väntan när ändå ingenting händer.
              Experter säger att rehabilitering för de många sjukfall som handlar
              om ont i ryggen, ont i rörelseorganen och så vidare helst bör
              sättas in senast efter några månader.
            </seg>
            <seg xml:id="i-af1b2c60603b74c0-0">
              Det är därför alliansregeringen nu satsar 3,4 miljarder de närmaste
              tre åren på att få i gång både en rehabilitering och företagshälsovård.
            </seg>
            <seg xml:id="i-d7e31158daa518bd-0">
              När man hör talas om detta kan man känna en viss osäkerhet och
              så vidare. Men jag är övertygad om att de allra flesta både hälsomässigt
              och ekonomiskt kommer att må bättre av att i stället för att bara
              vänta och inte ha någon aktivitet kunna byta spår efter några
              månader.
            </seg>
            <seg xml:id="i-173e9ebbce626796-0">
              För att ge människor bättre hjälp att komma tillbaka skärper
              vi också ansvarsfördelningen för rehabiliteringen. Vi satsar,
              som sagt, mycket på att rehabilitering och företagshälsovård ska
              byggas ut.
            </seg>
            <seg xml:id="i-0247c247df86f824-0">
              Vi vill naturligtvis inte återigen skicka människor i sjukpension
              och stämpla dem som arbetsodugliga utan att först ha uttömt alla
              möjligheter.
            </seg>
            <seg xml:id="i-6c06141cb6b88524-0">
              Vi har talat väldigt lite om budgeten här i dag, utan vi har
              en allmän debatt om sjukersättningen, och det är väl naturligt.
              Men under det gångna året har vi hört om väldigt långa utredningstider
              på Försäkringskassan. Tyvärr har människor under vissa perioder
              fått vänta i flera månader på sin rättmätiga ersättning sjukförsäkring
              eller föräldraförsäkring. Det är naturligtvis helt oacceptabelt.
              Jag nämner detta eftersom vi i tilläggsbudget för i år redan har
              tillfört extra pengar till Försäkringskassan för att man ska få
              resurser att jobba just med dessa nya reformer och för att pengar
              ska betalas ut till rätt person i rätt tid och med rätt belopp.
              Det är viktigt för förtroendet.
            </seg>
            <seg xml:id="i-daf6962607023343-0">
              Dessutom meddelar regeringen att man inrättar en inspektion för
              socialförsäkringen. Den inspektionen ska ha tillsyn över rättssäkerhet
              och effektivitet och syfta till att medborgarna får ökad tilltro
              till systemet.
            </seg>
            <seg xml:id="i-ef0b649e42193992-0">
              Det är naturligtvis viktigt att socialförsäkringarna håller på
              lång sikt och att människor har förtroende för dem. Det är viktigt
              att försäkringarna ger trygghet men också uppmuntrar arbetslinjen.
              Därför vore det naturligtvis bra om vi på lång sikt kan få en
              bred uppgörelse om försäkringarnas system på liknande sätt som
              vi har fått om pensionerna, så att det inte blir alltför snabba
              kast och ändringar i systemet. Därför har regeringen också beslutat
              att tillsätta en parlamentarisk utredning som flera har efterfrågat
              i dag och som har efterfrågats länge. Vi hoppades att den gamla
              regeringen skulle tillsätta en sådan. Men nu är det alltså bestämt
              att den ska tillsättas just för att man ska åstadkomma en bred
              diskussion och förhoppningsvis bredare enighet om ett försäkringssystem
              som håller på sikt. En sådan överenskommelse skulle naturligtvis
              vara bra för framtiden.
            </seg>
            <seg xml:id="i-d4917d3541a752d4-0">
              Fru talman! Vi har hört många exempel som på något sätt har som
              första uppgift att oroa människor. Vi har bland annat hört Socialdemokraterna
              föreslå ett moratorium, att det inte ska ske några förändringar.
            </seg>
            <seg xml:id="i-011cbd11c6fbbb68-0">
              Däremot har vi inte hört Socialdemokraternas förslag om hur de
              vill förbättra och förändra systemet. De säger bara nej.
            </seg>
            <seg xml:id="i-7fd322551ff3edc7-0">
              Därför avslutar jag med att ställa en enkel fråga till oppositionen.
              Är ni åtminstone med på de tre viktigaste åtgärderna som alliansen
              har genomfört hittills? Det handlar för det första om snabbare
              hjälp med rehabilitering. Det handlar för det andra om större
              möjligheter att efter sjukdom pröva andra arbeten. Det handlar
              för det tredje om större möjligheter att komma tillbaka från förtidspensionering.
              Är ni med på det, eller ska vi ändra på det också?
            </seg>
          </u>
          <note xml:id="i-1294cb7d1b16fe94-0">
            Jag yrkar bifall till förslaget i betänkandet och avslag på samtliga
            motioner.
          </note>
          <note type="speaker" xml:id="i-abe7fa6207f740c4-0">
            Anf. 171 VERONICA PALM (s) replik:
          </note>
          <u who="veronica_palm_ed0547" xml:id="i-bd2203068e5d47ec-3">
            <seg xml:id="i-a3e8a347c4275b2a-0">
              Fru talman! Jag ska vara kortfattad. Jag har sagt att jag vill
              att vi från de sju partierna i denna kammare tillsammans sätter
              oss ned och diskuterar hur vi kan formulera en modern och framtidsinriktad
              socialförsäkring som möter de behov som finns på arbetsmarknaden
              i dag. Jag vill att utgångspunkten för den ska vara att det är
              en standardförsäkring med inkomstbortfallsprincipen som grund
              det hoppas jag att en folkpartist kan tycka är viktigt och riktigt
              att det är en försäkring som har en solidarisk fördelning och
              en bred riskspridning och att det är en förstärkt arbetslinje
              med rätten och skyldigheten för myndigheterna och samhället att
              stödja återgång till arbete.
            </seg>
            <seg xml:id="i-d1638dcf38864b10-0">
              Jag skulle kunna gå in i detaljer i dag och säga: Så här vill
              vi ha det, med tio prisbasbelopp och så vidare. Men jag vill inte
              göra det. Det viktigaste för mig är att vi får en diskussion och
              en överenskommelse som är bred och att vi tar detta på allvar.
              Därför ska vi ha en parlamentarisk socialförsäkringsutredning.
            </seg>
            <seg xml:id="i-6a48323749c7606a-0">
              Vi har talat om ett moratorium, eller ett stopp, för utförsäkringar.
              När Ulf Nilsson säger att de här och de här är de viktigaste förändringarna
              är det inte sant. De förändringar som har varit de största i sjukskrivningsregelförändringarna
              gäller det faktum att det faktiskt finns en bortre gräns då man
              säger: När du har varit sjuk tillräcklig länge är du ute. Då får
              du klara dig själv. Då är du borta. Det finns över huvud inte
              med på världskartan när jag vill diskutera en modern socialförsäkring.
            </seg>
          </u>
          <note type="speaker" xml:id="i-75fbfb9e9e45bb74-0">
            Anf. 172 ULF NILSSON (fp) replik:
          </note>
          <u who="ulf_nilsson_15fa88" xml:id="i-b6a8c85d30a1c1d5-1">
            <seg xml:id="i-d19d900982fd44a5-0">
              Fru talman! Veronica Palm och jag är, som sagt, överens på den
              punkten, nämligen att det är bra att vi får en bred parlamentarisk
              utredning som försöker hitta ett långsiktigt hållbart system,
              på samma sätt som utgångspunkten var när vi diskuterade pensionerna
              för länge sedan. Vad den ska innehålla och vilka våra olika ingångar
              är när vi kommer till den utredningen är ganska meningslöst att
              stå och diskutera nu. Det bästa är väl att den är så förutsättningslös
              som möjligt.
            </seg>
            <seg xml:id="i-ed14b290815af518-0">
              Sedan säger Veronica Palm att människor på något sätt kommer
              att utförsäkras vid årsskiftet. Veronica Palm använde inte ordet
              årsskiftet, men hon har sagt det tidigare i sitt anförande. Det
              som händer vid årsskiftet är att människors arbetsförmåga prövas.
              Det är inte fråga om att någon människa som är sjuk ska mista
              sin sjukförsäkring. Det ligger inte i förslaget. Jag vill därför
              ställa en motfråga. Tycker Veronica Palm att man ska använda sjukförsäkringen
              för att stödja människor som är arbetslösa i det system som vi
              har i dag? Det är så som det har fungerat. Vi kan tydligt se att
              betydligt fler människor har förtidspensionerats till livslång
              passivitet i tider då det har varit arbetslöshet till exempel.
              Vi kan även se att vanliga långtidssjukskrivningar har stigit
              i höjden när det har varit stor arbetslöshet.
            </seg>
            <seg xml:id="i-e093648ed72e17c4-0">
              Ingen sjuk person utförsäkras vid årsskiftet i detta system.
              Men min motfråga är: Ska vi vidga sjukförsäkringen till något
              som man aldrig officiellt i alla fall har accepterat, nämligen
              att sjukpenning ska utbetalas till människor som är arbetslösa
              och söker arbete?
            </seg>
          </u>
          <note type="speaker" xml:id="i-321f1bc03ce1fd6e-0">
            Anf. 173 VERONICA PALM (s) replik:
          </note>
          <u who="veronica_palm_ed0547" xml:id="i-bd2203068e5d47ec-4">
            <seg xml:id="i-b4998e975fe5a287-0">
              Fru talman! Nej, det ska vi inte göra. Ulf Nilsson blandar ihop
              korten lite grann. Jag var väldigt tydlig han får läsa protokollet
              i morgon med att inte säga att någon utförsäkras vid årsskiftet
              utan att man riskerar att kastas ut ur försäkringen därför att
              ens arbetsförmåga prövas mot hela arbetsmarknaden. Har man då
              minsta tillstymmelse till restarbetsförmåga för någonting någonstans
              på arbetsmarknaden mister man rätten till sitt arbete och mister
              då sin ersättning och tvingas att säga upp sig. Bakvägen urholkas
              då anställningstryggheten.
            </seg>
            <seg xml:id="i-1dee74fe33f875d0-0">
              Det är vad som händer vid årsskiftet. Det handlar inte om alla
              de 76 000 personer som i dag är oroliga. Det har jag också varit
              tydlig med att säga. Men det är illa nog att 76 000 människor
              får fira julhelgen med oro för att kastas ut ur ett system som
              de trodde skulle finnas där och som de trodde skulle stötta dem
              tillbaka till arbete. Det är illa nog. Det är inte tillständigt
              för en bra socialförsäkring.
            </seg>
            <seg xml:id="i-e60dd505c8fa1855-0">
              Ingen kommer att utförsäkras till årsskiftet, sade Ulf Nilsson.
              Då måste jag ställa en fråga till Ulf Nilsson. Jag hoppas på ett
              ja- eller nej-svar. Jag hoppas egentligen på ett nej-svar, men
              jag skulle nog vilja ha ett ja-svar av ärlighetsskäl. Är detta
              en försäkring där det finns en bortre gräns, där det finns en
              sista dag då du kan förbruka din rätt att få ersättning, där du
              kan förbruka din sista sjukdag även om du är sjuk?
            </seg>
          </u>
          <note type="speaker" xml:id="i-00df2257cef2c1c0-0">
            Anf. 174 ULF NILSSON (fp) replik:
          </note>
          <u who="ulf_nilsson_15fa88" xml:id="i-b6a8c85d30a1c1d5-2">
            <seg xml:id="i-ec90cbc935506a0c-0">
              Fru talman! Veronica Palm sade att hon inte hade använt ordet
              utförsäkring. Däremot hade hon använt orden kastas ut ur försäkringen.
              Skillnaden är, uppfattar jag, inte så väldigt stor.
            </seg>
            <seg xml:id="i-9e2be8be89155baf-0">
              Vid årsskiften kastas ingen ut ur försäkringen; det har jag sagt.
              Däremot kommer människor som är sjuka, människor som väntar på
              en operation, människor som är under rehabilitering och människor
              som kanske har återgått på deltid och som kan gå upp på heltid
              att fortsatt få sjukpeng. Men människor som har arbetsförmåga
              och som kan söka arbete kommer att gå in i systemet med a-kassa,
              arbetslöshetsunderstöd och, framför allt, arbetsmarknadsåtgärder.
              Den regeln har alltid funnits. Skillnaden är att det nu blir en
              tydlig avstämningsgräns för när arbetsförmågan ska prövas.
            </seg>
            <seg xml:id="i-55bb704fcc23f6c0-0">
              Veronica Palm nämnde om anställningstryggheten. Den förändras
              inte. Enligt era gamla regler har ju arbetsgivaren tvärtom haft
              rätt att säga upp en sjuk person för vilken det inte längre finns
              arbetsuppgifter. Med det nya systemet införs rätten till tjänstledighet
              för att pröva annat arbete.
            </seg>
            <seg xml:id="i-e9f87e323c91ff48-0">
              Mitt svar på frågan är alltså att ingen lämnar sjukförsäkringssystemet
              vid årsskiftet. Däremot vet vi att man kan få förlängd sjukpenning
              under 555 dagar. Sedan får man diskutera detta arbetar regeringen
              med olika typer av aktivitetsåtgärder. I värsta fall måste en
              del människor helt enkelt få förtidspension eller sjukersättning.
              Vi både hoppas och tror att betydligt färre hamnar i det än man
              gjorde med ert system.
            </seg>
          </u>
          <note type="speaker" xml:id="i-ee6669c9bbc6d5bc-0">
            Anf. 175 LARS GUSTAFSSON (kd):
          </note>
          <u who="lars_gustafsson_16707e" xml:id="i-c6c0cd9e756b39e4-0">
            <seg xml:id="i-7a90558c2ce10833-0">
              Fru talman! Av vissa inlägg i debatten kan man tro att en stor
              del av den svenska väljarkåren är helt okunnig om vad det är för
              regering de tillsatt i det här landet, vilket ju låter väldigt
              allvarligt. Men i så fall kan debatten här vara en upplysande
              debatt.
            </seg>
            <seg xml:id="i-fd3fd3ac6dfd72ca-0">
              Redan från början har alliansregeringen insett att det är en
              ohållbar utveckling att ha ett system där människor inte får den
              hjälp och det stöd som borde ges när man råkar ut för sjukdom
              eller när det finns mer komplexa orsaker. Statistik bakåt i tiden
              visar tydligt att orimligt många människor i åratal har varit
              sjukskrivna utan att i tid ha fått adekvat hjälp. Resultatet för
              många är att återkopplingen till arbete och deltagande i samhällsgemenskapen
              efterhand helt har försvunnit.
            </seg>
            <seg xml:id="i-f4a5ebef431daa45-0">
              Även när det funnits viss arbetsförmåga har denna på grund av
              olika regelverk och praktiska hinder inte tillvaratagits, utan
              man har fastnat i en form av parallellt liv utan att må bra. När
              man sedan kommer till pensionsåldern upptäcker man dessutom plötsligt
              att pensionen är väldigt låg.
            </seg>
            <seg xml:id="i-00c1813e730b63ae-0">
              Väldigt många människor blev tidigare förtidspensionärer på grund
              av brister och systemfel i sjukskrivningsprocessen samt utebliven
              rehabilitering. Det är rimligt att tro att många av dessa förtidspensioneringar
              var en riktig lösning. Men de är alldeles för många som skulle
              ha haft möjlighet att återgå till arbete om de i tid hade fått
              hjälp och stöd. Det är därför glädjande att riksdagen, som ett
              erkännande av att det tidigare funnits brister, beslutat om möjligheter
              för personer med icke tidsbegränsad sjukersättning att arbeta
              utan att riskera omprövning av ersättningen.
            </seg>
            <seg xml:id="i-77e38939ef4f745e-0">
              Mot den bakgrunden skulle det vara oansvarigt av en regering
              med fokus på arbete och möjlighet till egen försörjning och på
              ett värdigt liv att inte göra förändringar som syftar till människors
              deltagande i en arbetsgemenskap och till möjligheter att själva
              efter förmåga försörja sig.
            </seg>
            <seg xml:id="i-c76a2dedb690b233-0">
              Det senaste steget i den nödvändiga förändringen är det avtal
              som staten i helgen slöt med Sveriges Kommuner och Landsting om
              en rehabiliteringsgaranti. Under två år tillskjuts, som vi tidigare
              hört, 1,6 miljarder kronor till utökade insatser för personer
              med behov av rehabilitering. Det är i sammanhanget viktigt att
              påtala att dessa stora resurser är utöver det vårdansvar som redan
              finns hos vårdgivarna. Dessutom har det beslutats om extra resurser
              till vårdgarantin och utöver det även om en nedsättning av kostnaderna
              för arbetsgivarna.
            </seg>
            <seg xml:id="i-bd357eea77eaa5d3-0">
              Fru talman! Ibland är det nödvändigt att höja blicken för att
              få en sammanhängande överblick av samhällets satsningar på exempelvis
              vård och omsorg. Emellanåt slås jag av att det totalt sett är
              enorma summor som avsätts till dessa verksamheter. Då uppstår
              frågor om vårdsektorn som helhet verkligen använder resurserna
              optimalt.
            </seg>
            <seg xml:id="i-4f078b2af87f7466-0">
              Svaret är självskrivet: Så är det inte. Det är naturligtvis svårt
              att utvärdera en optimering och hur denna skulle se ut. Men en
              sak är säker: Om man lägger de olika summorna från de olika vårdsektorerna
              jämte varandra upptäcker man att resurserna inte motsvarar sektorernas
              sammantagna verksamheter. Helt klart överskrids dessa.
            </seg>
            <seg xml:id="i-df85761f28241d2a-0">
              Om till exempel en över hela landet fungerande vårdgaranti blev
              verklighet skulle stora summor kunna överföras till vård och rehabilitering
              samtidigt som intäkterna till samhällsekonomin skulle öka.
            </seg>
            <seg xml:id="i-8f9e65657d115d14-0">
              Ett nyligen redovisat exempel på olika kostnader för vårdgivning
              och därmed sjukskrivningskostnader är landstingens olika nivåer
              för att hindra smittspridning på vårdenheter. Jämtland anses där
              sämst och Halland ännu en gång bäst.
            </seg>
            <seg xml:id="i-d01154c7136bfd56-0">
              Det finns inga sakliga skäl till skillnader på detta område,
              utan det är en organisationsfråga som i en förlängning drabbar
              både patienters och vårdgivares ekonomi. Till detta ska läggas
              de privata sjukvårdsförsäkringarna, ca 200 000 sådana år 2006.
              Detta är inte ett tecken på ett system som fungerar optimalt,
              utan det finns verkligen brister. Jag välkomnar inte fler privata
              sjukförsäkringar, utan jag välkomnar system som omfattar alla.
              Dessutom ska man betala bara en gång.
            </seg>
            <seg xml:id="i-8b8d5d87a9a2736c-0">
              Fru talman! Det är viktigt att vårdkedjan fungerar, från vårdgaranti
              till rehabiliteringsinsatser. Det är bra att avtal om framtida
              insatser för rehabilitering nu har träffats så att insatser görs
              i tid. Samtidigt är det viktigt att följa upp hur avtalet efterföljs
              att patientens behov tillgodoses utan onödigt dröjsmål.
            </seg>
            <seg xml:id="i-9705ccfa5d79b388-0">
              Jag är övertygad om att vårdgarantin är en viktig nyckel när
              det gäller hur stort behovet av rehabilitering blir. Det finns
              goda belägg för det.
            </seg>
            <seg xml:id="i-cfe61c64a8de2af6-0">
              Jag vill för Kristdemokraternas del också nämna att vi på sikt
              ser ett behov av att resurserna på ett ännu tydligare sätt än
              tidigare kopplas allokeras, som det så fint heter till patienten,
              med möjlighet till någon form av rehabiliteringspeng. Det måste
              bli tydligt att samhällets resurser syftar till att stödja den
              enskilde och att samhället organiseras utifrån detta perspektiv.
            </seg>
            <seg xml:id="i-2a209e2d9684504d-0">
              Fru talman! I dagarna har det varit diskussioner om sjukskrivna
              som efter årsskiftet ska prövas detta för att se om de eventuellt
              kan övergå till att vara arbetssökande. I debatten talas det om
              att det är 76 000 personer som får sin sjukpenning indragen. Detta
              är grovt vilseledande.
            </seg>
            <seg xml:id="i-c0a3361f0abbbd2f-0">
              Som en jämförelse kan jag nämna om ett exempel från Kronoberg.
              I medierna hävdades det först att det kunde röra sig om tusentals
              personer. Men sedermera trodde Försäkringskassan att 600 personer
              berördes. För två veckor sedan meddelade Försäkringskassan att
              det nog rör sig om färre än 100 personer, kanske 30 de facto man
              kan ta liknelsen om hönan och fjädern.
            </seg>
            <seg xml:id="i-448b79c81b4eb9d4-0">
              Orsaken till dessa häftiga omkastningar i sifferexercisen är
              att man blandar ihop antalet som ska prövas med det faktiska utfallet,
              som är okänt. Därför är det bra med sans och nyans i påståendena.
            </seg>
            <seg xml:id="i-c0ed44acc88c1d38-0">
              Det är också viktigt att ha klara riktlinjer om vad som är sjukförsäkring
              och vad som är arbete. Om man har arbetsförmåga ska denna tas
              till vara. Samtidigt ska sjukförsäkringen omfatta personer som
              är sjuka. I Försäkringskassans uppdrag ingår också att tillsammans
              med Arbetsförmedlingen finna övergångslösningar för personer som
              går från sjukpenning till arbetssökande och arbete.
            </seg>
            <seg xml:id="i-22a7260990cd55f8-0">
              Fru talman! Det är väsentligt att de myndigheter som har i uppgift
              att fungera som en samhällsservice och som myndighetsutövare kan
              utforma sitt arbetssätt så att de tjänar medborgarna på ett rationellt
              sätt. Därför är omorganisation och nya arbetssätt avgörande för
              hur man fyller sin funktion och för hur man uppfattas av dem som
              man ska betjäna.
            </seg>
            <seg xml:id="i-5667b8e911fc1a05-0">
              Riksdagen har därför beslutat att tillskjuta sammanlagt ½ miljard
              kronor utöver tidigare anslag till Försäkringskassan. Påståenden
              om att riksdag och regering inte har bistått Försäkringskassan
              med resurser är gripna ur luften i ett försök att överträffa det
              som redan genomförts och tyder på en brist på ett ekonomiskt perspektiv.
              Betänker vi att riksdagen också beslutar om en nedsättning av
              arbetsgivaravgifter inser vi att det handlar om en mycket stor
              summa pengar utöver gängse budgetanslag.
            </seg>
          </u>
          <note xml:id="i-e5b2efc6827fb0d5-0">
            Med detta yrkar jag bifall till utskottets förslag i betänkandet.
          </note>
          <note type="speaker" xml:id="i-f0984d4dc5fa50e5-0">
            Anf. 176 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-466a98c91f0503a6-3">
            <seg xml:id="i-8f817a6ac5e96796-0">
              Fru talman! Jag vill egentligen bara ta upp en liten fråga som
              Lars Gustafsson inte berörde i sitt anförande. Det handlar om
              någonting som jag läste i tidningen för ett par veckor sedan.
              Kristdemokraterna ville att det, när man fick vänta på sin sjukpenning
              eller andra ersättningar från Försäkringskassan, skulle utbetalas
              en ränta. Det är någonting som vi har föreslagit i vår reservation
              och som jag har lyft fram. Vi kommer att votera om det i morgon.
              Jag undrar om Kristdemokraterna står fast vid det man sade i tidningen
              för ett par veckor sedan och tänker rösta för vårt förslag.
            </seg>
          </u>
          <note type="speaker" xml:id="i-5513c6bcf953da6a-0">
            Anf. 177 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-c6c0cd9e756b39e4-1">
            <seg xml:id="i-0ce0d68aea8b6557-0">
              Fru talman! Vi har tillsatt en del arbetsgrupper för att utveckla
              vår politik, och detta rörde sig om familjepolitik, tror jag.
              Där fanns ett förslag till en motskyldighet, som gör att man inte
              kan missbruka människors rätt till en ersättning. Det är väl helt
              rimligt. Hur det ska lösas i praktiken får vi titta på senare.
              Jag tror att det finns en ganska stor förståelse för att det måste
              finnas någon koppling där med tanke på att den enskilde drabbas.
              Inte minst var det problem i sommar med utbetalningarna då flera
              i Försäkringskassans personal tog semester samtidigt. Hur nu en
              ledning kan ha det på det viset vet jag inte. Det hade inte gått
              i mitt företag i alla fall. Men det är en annan fråga.
            </seg>
            <seg xml:id="i-411d7304d8ef654c-0">
              Det som jag tycker är lite märkligt är att ni har talat om att
              vi har en gammaldags syn i vårt förslag. Man vill ha en bortre
              gräns. Det är intressant. Men man får faktiskt en förtidspension
              eller något slags utvecklingsgaranti, och LO har samma syn. Då
              måste LO vara väldigt gammaldags, om jag uppfattat det rätt. Vad
              tycker LiseLotte Olsson om det? Tycker LiseLotte Olsson att LO
              har en gammaldags syn på försäkringar?
            </seg>
          </u>
          <note type="speaker" xml:id="i-a6b16879a5afc484-0">
            Anf. 178 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-466a98c91f0503a6-4">
            <seg xml:id="i-1fb8d9413ec3542b-0">
              Fru talman! Oj, det hoppade väldigt mycket. Jag tycker inte att
              jag fick något svar på min fråga. Jag håller med om att det borde
              vara, som du sade, en motskyldighet det var ett bra ord och att
              det borde vara någonting självklart. Har jag som försäkrad fått
              vänta på min rättmätiga ersättning borde jag få ränta och även,
              som vi säger, skadestånd om man får vänta väldigt länge. Många
              har fått låna för att klara hyran och annat.
            </seg>
            <seg xml:id="i-5bf49c64d1bc600a-0">
              Jag skulle vilja ha ett klart besked. Jag tycker att det är lite
              jag vet inte vilket ord jag ska använda lurendrejeri kanske. Ena
              veckan går man ut i tidningen och påstår att det här vill vi kristdemokrater
              ha och kommer att slåss för. Ni har en chans i morgon. Vi kommer
              inte att få igenom förslaget. Men ni kan visa att ni står för
              den politiken genom att trycka på rätt knapp i morgon. Stå för
              det ni går ut och säger i tidningen!
            </seg>
            <seg xml:id="i-6d2b3726e9138dad-0">
              Tycker ni att folk som har fått vänta länge på sin ersättning
              ska få ränta på sina pengar? Jag skulle vara väldigt glad om jag
              kunde få ett klart ja eller nej utan några omformuleringar.
            </seg>
          </u>
          <note type="speaker" xml:id="i-74d797c8a6506a3d-0">
            Anf. 179 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-c6c0cd9e756b39e4-2">
            <seg xml:id="i-97b67574c56e389e-0">
              Fru talman! Vi är så lyckligt lottade att vi trivs med att umgås.
              Vi kommer säkert överens om en lösning framöver även på detta
              område. Jag är väldigt hoppfull om det. Hur det blir för LiseLotte
              Olsson får vi väl läsa om i tidningarna.
            </seg>
          </u>
          <note type="speaker" xml:id="i-60a8e4f786b185e2-0">
            Anf. 180 RONNY OLANDER (s):
          </note>
          <u who="ronny_olander_1b0863" next="cont" xml:id="i-03bbe6975f3ba0e7-0">
            <seg xml:id="i-8521e638389b7996-0">
              Fru talman! Det är verkligen en mycket intressant debatt som
              vi för om ett av de största utgiftsområdena i den statliga budgeten,
              nämligen socialförsäkringsområdet. Som bekant omspänner det, om
              man väl lägger till a-kassan och lite pensioner, över hälften
              av statsbudgeten. Det pekar verkligen på vikten av det. I den
              här ideologiska debatten som förs från högerflanken och från oss
              i socialdemokratin, Vänsterpartiet och Miljöpartiet de gröna är
              det en väldigt stor skillnad i vårt synsätt, vår människosyn och
              så vidare.
            </seg>
            <seg xml:id="i-d5fb36a46faf717b-0">
              Det som vore hälsosamt också i den här debatten vore att lyfta
              fram det svenska folket som ett mycket arbetsamt folk, slitsamt,
              som jobbar i 24-timmars-Sverige, stiger tidigt upp på morgonen,
              är på väg hem kanske på morgonen efter att ha utfört sitt uppdrag.
            </seg>
            <seg xml:id="i-5632757264601c5f-0">
              Här glöms bort förvärvsfrekvenser som för kvinnor är på 75 procent,
              för män på 77 procent. Ibland när vi diskuterar integrationspolitiken
              framställs den som misslyckad, men uppemot 60 procent av dem som
              inte har bott i landet så länge arbetar. Dessvärre är det för
              personer med funktionsnedsättning den sämsta utkomsten i det här
              fallet, 53 procent.
            </seg>
            <seg xml:id="i-ca0c735609317a66-0">
              Jag vill inledningsvis instämma i Veronica Palms anförande och
              hennes yrkande för vår del i socialdemokratin. Jag känner stor
              sympati för vad LiseLotte Olsson och Gunvor G Ericson har gett
              uttryck för här. Det visar att vi står på en sida, och ni andra
              står på en helt annan sida. Men det är så politiken möts. Blockpolitiken
              är verkligen bergfast cementerad. Här finns inte en öppning någonstans.
              Varken vid socialförsäkringsutskottets behandling av betänkanden
              och propositioner och annat eller här i kammaren finns det en
              öppning när man sträcker ut handen och vill pröva olika typer
              av frågor. Det är bara att konstatera. Det är också viktigt att,
              som någon nyligen sade, svenska folket förhoppningsvis får veta
              vad som sägs i denna kammare och att det sprider sig utåt.
            </seg>
            <seg xml:id="i-e1512605adf71385-0">
              När man diskuterar socialförsäkringsfrågor det är ett underlag
              till som gör att det är socialförsäkringsfrågor och vi vill diskutera
              helheten vill ni ofta, inte i dag, smala av det och säger: Nej,
              det ska vi inte diskutera i dag, det ska vi diskutera vid något
              annat tillfälle. Det är just då man börjar fråga: Vet folk egentligen,
              vet beslutsfattare vid olika myndigheter och annat vad som har
              beslutats eftersom det är pusselbit på pusselbit? Men icke förty
              skulle det även när det gäller arbetsmarknads-, utbildnings-,
              närings-, social- och företagarpolitik kännas väldigt naturligt
              att få diskutera det här. Jag försökte komma med ett ödmjukt stuk
              den 1 december när vi senast debatterade här. Det var lönlöst,
              för den manövern gör jag inte om. Det har jag blivit klok av.
            </seg>
            <seg xml:id="i-d84c97f9d75d9181-0">
              Här känns det mer som att på kommandobryggan finns högsta chefen,
              statsministern. Han har full fart framåt. Förste styrman, Anders
              Borg, eller chefen i maskinrummet, Sven Otto Littorin, tvekar
              inte en sekund. Det är det moderatstyrda, det är det högerstyrda
              som gäller. Jag fattar inte att ni i de tre andra partierna har
              tagit den stödpartiroll som ni har tagit. Jag fattar inte! På
              något vis hade ni både intressanta och spännande förslag, men
              debatten har visat att det bara blivit en enda vilja som gäller,
              fru talman, och det är Moderaternas. Låt oss slå fast att det
              är på det viset.
            </seg>
            <seg xml:id="i-f26f5e090b677651-0">
              Ni säger att vi i oppositionen inte vill någonting. Jo, det vill
              vi visst det, och vi har velat det under de tolv åren. Ni vet
              det mycket väl vad gäller ohälsomål och annat och högkonjunkturen
              som var när ni kom till makten men som ni tyvärr förvaltade alldeles
              för dåligt. Skörden är bärgad. Pengarna skulle läggas i ladorna
              och användas i sämre tider, som det är nu. Men ni har delat ut
              dem till dem som har det mest. Vad finns kvar? Inte ens utsäde
              till nästa års skördesättning. Det är problemet.
            </seg>
            <seg xml:id="i-f80a08528ffa84ac-0">
              Nu ska jag inte attackera Centerpartiet för hårt, men det skulle
              i alla fall kunna vara ett resonemang som man skulle kunna tänka
              sig tilltala dem att tala i bondepraktikertermer. Men det har
              blivit mer av Stureplanshistoria av det hela. Det tror jag att
              det har blivit. Ni har svängt om där ni också.
            </seg>
            <seg xml:id="i-2bd37a24366a4812-0">
              Det som är knepigt med hela ert resonemang, och det är inte säkert
              att ni själva tänker på, är att ni säger att de som har arbetsförmåga
              ska jobba. Javisst, men definiera begreppet arbetsförmåga. Om
              ni inte orkar med det i dag, vilket ni inte kommer att göra, så
              vid nästa tillfälle. Det får bemötas på debattsidor eller var
              ni vill. Jag ska inte provocera så att ni känner er manade att
              trycka på knappen för ordet. Men definiera begreppet arbetsförmåga.
            </seg>
            <seg xml:id="i-08404eadea63e913-0">
              Anna Hedborg har ni satt i en utredning för att göra det så komplicerat
              och svårt att hon inte är färdig förrän i maj nästa år. Men ni
              vet vad det innebär. För er är det on-off -knappen enligt ert
              resonemang, Gunnar Axén. Antingen är man frisk, eller så är man
              sjuk. Det finns inget annat alternativ. Jag har ingen medicinsk
              kompetens, men jag kan titta ut över församlingen, och det är
              inte säkert att ni skulle bli friskförklarade allihop.
            </seg>
            <seg xml:id="i-28987fd97d690b74-0">
              Vet ni vad det är som har irriterat mig under lång tid? Nu svänger
              ni från en global ekonomisk kris, inte sant? Jo, men innan det
              var den globala krisen var det Socialdemokraterna och oppositionen
              som det var fel på. Sedan var det bankerna det var fel på. När
              historiker och statsvetare ska skriva den här mandatperiodens
              historia och vad som hände får de bara läsa att det var Socialdemokraterna,
              det var oppositionen, det var bankerna, det var myndigheterna
              och alla andra som det var fel på. Efter två år kom den globala
              krisen. Ja, då är det den som är felet.
            </seg>
            <seg xml:id="i-b276a3b63c592cf5-0">
              När vi i högkonjunktur ville satsa på att få människor i Amsåtgärder,
              komvux och alla andra typer av kompetenshöjande åtgärder sade
              ni: Nej, det ska inte vara några Amsjobb. Det ska vara riktiga
              jobb. Men vad gjorde ni? Ni halverade komvux och ska sedan återställa
              den. Först var det 50 procents minskning och sedan 100 procents
              ökning. Ni har en sifferexercis som är något helt otrolig. Det
              är knappt man tror att man kan göra så, men det är precis det
              ni gör.
            </seg>
            <seg xml:id="i-ddd30138508574a0-0">
              De 75 procent av de varslade som förmodligen kommer att hamna
              utanför ska då konkurrera med det som så intensivt har diskuterats
              här, nämligen rehabiliteringskedjan som vi har belägg för kommer
              att innebära att människor på ett eller annat sätt kommer att
              hamna utanför socialförsäkringssystemet.
            </seg>
            <seg xml:id="i-949bb7a938125f3b-0">
              Nu har ni gett er ära och heder på att ingen ska utförsäkras.
              Jag hoppas verkligen att Försäkringskassans samtliga 14 000 tjänstemän
              har läst, hört och tagit till sig vad ni har sagt här i talarstolen
              i dag. Försäkringskassan har lämnat andra uppgifter om det. Jag
              märker att ni inte är så speciellt intresserade av vad jag säger,
              men det finns något att lyssna på på Youtube just för er som sitter
              och applåderar det här med rehabiliteringskedjan. Ni har suttit
              och applåderat när vi har känt oss väldigt oroliga över försämringar
              för människor. Men nu förstår jag att det med ert omvända sätt
              att räkna blir förbättringar för människor. När de får mindre
              pengar blir de antingen mer friska eller mer arbetssugna. Det
              är verkligen ett helkonstigt resonemang!
            </seg>
            <seg xml:id="i-62599df3e8feeee4-0">
              Det är klart att förr i tiden blev folk mer mjuka i skinnet när
              de fick sänkta ersättningar, sänkta löner, och de blev kanske
              också lite mer arbetsvilliga. Men jag trodde faktiskt att det
              inte skulle vara så längre i vårt land.
            </seg>
            <seg xml:id="i-637a45b2b73aa9d4-0">
              Gunnar Axén gjorde en liten manöver den 1 december när han valde
              ut LiseLotte Olsson från Nordmaling för att prata om sänkningen
              av socialavgifter och vad den betyder för hennes för kommun. Då
              tänkte jag att det nog är något nytt sätt som vi ska jobba på,
              så jag har tagit till mig det.
            </seg>
            <seg xml:id="i-2432cb9f4d5fb356-0">
              När det gäller utförsäkringarna år 2010 utifrån invånarantalet
              och i procent, vad händer i till exempel Norrköping, Gunnar Axén?
              Jo, 758 stycken blir utförsäkrade där 2010. I Helsingfors, där
              såväl Helena Rivière som Mats G Nilsson och Fredrick Federley
              bor, är det 4 203. I Solveig Zanders kommun är det 258. I Lund
              är det 431, Ulf Nilsson. I Lars Gustafssons Laholm är det 141.
              I Mikael Cederbratts Vänersborg är det 258. Nu kan jag säga att
              det bara är en retorisk fråga, så slipper ni begära replik på
              mig. Så slapp vi det.
            </seg>
            <seg xml:id="i-993d42b2a74bc095-0">
              Nåväl, det som man också kan fundera på är de olika sätten att
              se på saker och ting. Nu fick vi besked jag ska snart avsluta,
              fru talman, och är ledsen att jag har överskridit talartiden om
              att den parlamentariska utredningen kommer efter nyår. Innan sade
              man att den skulle komma före jul. Men den 1 december sade man
              ju inte vilken jul, så det återkommer man kanske till. Vi har
              nu i två år hört att nu kommer den, nu kommer den, men utredningen
              har inte kommit. Snart är frågan hur kul det är att sitta med
              i en utredning där de som representerar er tror att hälften av
              Sveriges befolkning har rätt och att den andra hälften har fel.
              Stackars de som ska sitta där och försöka kompromissa! Men vi
              kompromissar inte med vad vi tycker och tänker, vill jag bara
              ha sagt tydligt och klart.
            </seg>
            <seg xml:id="i-6594e6c2515a4243-0">
              Framför mig har jag ett stort underlag av tidsskäl kan jag inte
              gå in närmare på det från LO, TCO och Saco. Jag har inte brytt
              mig om att ringa till Svenskt Näringsliv, för jag tänkte att ni
              kanske redan har gjort det. Men jag bryr mig om vad arbetsmarknadens
              parter på den sidan tycker och tänker, därför att de representerar
              ett så stort antal löntagare. Det är oerhört viktigt att lyfta
              fram det, och det ligger helt i linje med vad vi tycker om standardförsäkringen
              och inkomstbortfallsprincipen, att den ska vara generell och obligatorisk
              och utan ohälsoförsäkring.
            </seg>
            <seg xml:id="i-065fb75f628ccd02-0">
              Avslutningsvis har det varit en del resonemang om att man ska
              arbeta först och sedan få tillgång till försäkringen och att det
              är arbetsgivaren som betalar in socialavgifterna. Men det är en
              relation mellan arbetsmarknadens parter där man från det tillgängliga
              löneförhandlingsutrymmet räknar av alla kostnader som arbetsgivaren
              har, inklusive socialavgifter, och blir sedan överens om storleken
              på lönedelarna och de olika allmänna lönedelarna i kollektivavtalet
              som man ska hantera. Det är det som det handlar om. Det är viktigt
              att påpeka.
            </seg>
            <seg xml:id="i-f69dcfe7f0a96926-0">
              Sedan hade Helena Rivière ett resonemang om att man ska göra
              rätt för sig innan man kommer till matbordet. Men det barn som
              föds multihandikappat och förmodligen aldrig, trots vilja och
              uppmuntran från föräldrar och andra, kommer att kunna arbeta utifrån
              er syn på arbetsförmåga, eller flickan på cykel på väg till skolan
              som skadas när det kommer en bil som inte skulle ha varit där,
              eller den studerande som bryter benet i stora trapphallen på gymnasiet,
              eller den som kommer till skada i jobbet, eller den flykting som
              kommer hit som har så traumatiska upplevelser att han inte kan
              börja jobba på flera år hur ska vi hantera den typen av frågor?
            </seg>
            <seg xml:id="i-f2cce9c1cd4995ae-0">
              Var lite försiktiga och fundera på vad ni egentligen säger där!
            </seg>
          </u>
          <note xml:id="i-3bb5ce63fe0a86b3-0">
            I detta anförande instämde Matilda Ernkrans, Jasenko Omanovic,
            Veronica Palm, Magdalena Streijffert, Göte Wahlström och Siw Wittgren-Ahl
            (alla s).
          </note>
          <note xml:id="i-e38480570a4b609d-0">
            Anf. 181 GUNNAR AXÉN (m):
          </note>
          <u who="ronny_olander_1b0863" prev="cont" xml:id="i-ce4e39ca1f4ec0c9-0">
            <seg xml:id="i-a0d42ef7fc1ae9c3-0">
              Fru talman! Låt mig först få instämma i Ronny Olanders hyllning
              av det hårt arbetande svenska folket, de som går upp fem dagar
              i veckan, går till jobbet, åker hem, sköter hemsysslorna, eller
              för den delen går till jobbet på kvällen och kommer hem på morgonen
              eller de som jobbar lördagar, söndagar, helger och helgnätter.
              Det är de som bygger vårt välstånd, som finansierar vår välfärd.
              Det är de som bygger landet.
            </seg>
            <seg xml:id="i-a0aa520cffcde130-0">
              Jag kan bara inte förstå varför Socialdemokraterna och oppositionen
              i övrigt vill straffa dem som arbetar genom att göra det mindre
              lönsamt genom att höja skatterna för dem. Jag kan inte förstå
              detta. Ronny Olanders hyllning av det arbetande folket går inte
              ihop med den politik man för. Jag tycker att de ska belönas som
              arbetar och skapar vår välfärd och finansierar vårt välstånd.
            </seg>
            <seg xml:id="i-de9771372d04991e-0">
              Ronny Olander oroade sig för att blockpolitiken skulle vara cementerad.
              Jag ser inte att den är det faktiskt. Vi har en enad allians.
              Vi har en politik, vi har en idé om vad vi vill göra för att göra
              Sverige bättre. Men något block på den andra sidan har vi ännu
              inte sett mycket till.
            </seg>
            <seg xml:id="i-9c3266aa67667bd9-0">
              I betänkandet som vi debatterar i dag finns 59 reservationer,
              och bara 4 av dem har ni inom oppositionen kunnat vara överens
              om. Det är inte mycket till block det inte. Ni gör ju vad ni kan
              på er sida för att ni inte ska vara något block, helt uppenbart,
              för det verkar vara svårt att komma överens om tagen inom vänsterkoalitionen.
            </seg>
            <seg xml:id="i-2f2cc7be314f5b3f-0">
              Jag ser gärna att vi diskuterar politik och politikens utformning,
              men då måste vi ha någonting att diskutera också. Från vänsteroppositionens
              sida har det inte kommit fram några egentliga förslag om vad man
              vill göra för att få bukt med långa, passiva sjukskrivningar.
              Man är emot och man är emot, och man försöker skrämma och oroa
              så många sjuka som möjligt. Men några egna förslag att diskutera
              finns det inte. Det existerar inte. Därför är det heller inte
              så förvånansvärt att Ronny Olander kan tala så länge om så mycket
              annat än det som faktiskt den här debatten rör, nämligen vad vi
              ska göra för att hjälpa människor tillbaka till arbetsgemenskap
              från sjukskrivning.
            </seg>
            <seg xml:id="i-4f365992579756e7-0">
              Jag ska återkomma till det. Men låt mig först bara nämna en sak.
              Ronny Olander efterlyste en definition av vad som är arbetsförmåga.
              Jag är lite förvånad över att Ronny Olander efterlyser detta.
              Det är ett begrepp som har funnits under lång tid inom sjukförsäkringen.
              Det fanns under er tid. Visste ni inte vad arbetsförmåga innebar
              trots att ni använde er av det tidigare?
            </seg>
            <seg xml:id="i-8baa2147ee5344ca-0">
              Vi har i alla fall gjort en sak och det är att ta reda på vad
              arbetsförmåga är och definiera det ordentligt. Det kommer inom
              kort en utredning som har utrett vad arbetsförmåga är för att
              hitta gemensamma definitioner och begrepp som vi alla kan använda
              oss av. Det var inget som skedde under Socialdemokraternas tid
              vid makten.
            </seg>
            <seg xml:id="i-78bd1f3faaa4df8c-0">
              Låt mig säga det tydligt: Ingen kommer att utförsäkras den 1
              januari nästa år. Alla kommer även fortsatt att omfattas av sjukförsäkringen.
              Ingen som är för sjuk eller för skadad för att arbeta kommer att
              tvingas arbeta. Är man sjuk eller skadad och inte kan arbeta kommer
              man även i fortsättningen att ha sin sjukpeng.
            </seg>
            <seg xml:id="i-f75d3d1826370367-0">
              Vi har infört en rehabiliteringskedja med tydliga tidiga avstämningstillfällen
              för att ersätta långa passiva sjukskrivningar med tidiga aktiva
              rehabiliteringsåtgärder. Vi har genomfört en massiv satsning på
              rehabilitering och vård för att hjälpa människor tillbaka från
              sjukskrivningar till arbete och arbetsgemenskap.
            </seg>
            <seg xml:id="i-a52a7bc81cf2d964-2">
              (Applåder)
            </seg>
          </u>
          <note type="speaker" xml:id="i-3c4140f0c1765136-0">
            Anf. 182 RONNY OLANDER (s) replik:
          </note>
          <u who="ronny_olander_1b0863" next="cont" xml:id="i-03bbe6975f3ba0e7-1">
            <seg xml:id="i-d8cb027146e6f741-0">
              Fru talman! Om ni så väl vet vad arbetsförmåga är, varför utreder
              ni det då? Varför tillsätter ni en utredning för att klara ut
              det ni redan vet? Det är knepigt.
            </seg>
            <seg xml:id="i-e21a753a62240e63-0">
              Bekymret är att folk har trillat mellan stolarna. Men ingen av
              er har nämnt risken att trilla mellan stolarna. Det är konstigt.
            </seg>
            <seg xml:id="i-16790b021c560929-0">
              Visst har det funnits olika kulturer. På Arbetsförmedlingen har
              man inte varit anställningsbar medan man enligt Försäkringskassan
              inte har varit tillräckligt sjuk. Det handlar om något helt annat.
            </seg>
            <seg xml:id="i-7574adfad1e7a7a4-0">
              Att vi inte har gjort något får man höra lite av och till. Ta
              ohälsoproblematiken som med det mål som fanns från 2002 till 2008
              skulle halveras utan att det blev fler sjuk- och aktivitetsersättningar
              och utan att mer sjukpenning skulle betalas ut. Det uppnåddes.
              Men när ni kom till makten 2006 var det bland det första ni plockade
              bort. Var därför lite försiktig med ordvalet!
            </seg>
            <seg xml:id="i-5b3edcebb4aaecbe-0">
              Vi har haft Dagmar, Finsam, Socsam, Frisam och nu Finsam igen.
              Det har varit samarbetspartner mellan olika instanser. Det har
              varit en stor framgång i riktning mot att ohälsotalen skulle halveras.
            </seg>
            <seg xml:id="i-25c896b520831d88-0">
              Gunnar Axén sade något om att straffa löntagare. Vi straffar
              väl inga löntagare. Jag förstår inte vad det resonemanget kommer
              från. Däremot tycker vi att det är rimligt att man betalar skatt
              efter bärighet. Därför gjorde vi en stor uppgörelse med Folkpartiet
              som nu har backat ur där vi sade att 80 procent av Sveriges löntagare
              bara skulle betala 30 procent i skatt. Sådana som Gunnar Axén
              och jag skulle betala mer eftersom vi hade mer och kunde bidra
              med det till det allmänna för att hålla samman samhället. Det
              var det som det gick ut på, Gunnar Axén.
            </seg>
          </u>
          <note xml:id="i-c82c0228432040cb-0">
            Anf. 183 GUNNAR AXÉN (m) replik:
          </note>
          <u who="ronny_olander_1b0863" prev="cont" xml:id="i-ce4e39ca1f4ec0c9-1">
            <seg xml:id="i-af53b8e4350f0f9b-0">
              Fru talman! Ronny Olander efterlyste en definition av vad arbetsförmåga
              var för något. Vi har bestämt oss för att ta reda på det och definiera
              det genom att tillsätta en utredning som kommer med en definition
              av vad arbetsförmåga är. Det som är så förvånansvärt är att Socialdemokraterna
              uppenbarligen har använt sig av denna term i åratal utan att ha
              en aning om vad arbetsförmåga är för något. Men nu kommer vi snart
              att få en tydlig definition på vad arbetsförmåga är så att arbetsförmedling
              och försäkringskassa talar samma språk och människor inte hamnar
              mellan stolarna.
            </seg>
            <seg xml:id="i-898d5e5cf5fdde50-0">
              Ronny Olander säger att Socialdemokraterna satte upp det ambitiösa
              målet att halvera sjukskrivningstalen. Ja, det gjorde man. Men
              hur gjorde man det? Hur minskade man sjukskrivningstalen? Jo,
              genom att förtidspensionera bort människor efter ett års sjukskrivning
              till ett permanent utanförskap från 80 procent i ersättningsnivå
              till 64 procent i ersättningsnivå. Många människor blev avskedade
              eftersom sjukersättning och förtidspension var grund för uppsägning.
            </seg>
            <seg xml:id="i-2c47d6a4916d113e-0">
              Det var hundratusentals som förtidspensionerades bort under Socialdemokraternas
              tid vid makten bara för att de inte fick den vård och rehabilitering
              som de hade rätt till och behov av. 140 personer per dag förtidspensionerades
              under Socialdemokraternas tid vid makten. Vad gjorde ni? Gav ni
              dem vård och rehabilitering? Nej. Det var långa passiva sjukskrivningar
              och sedan ut i förtidspension. Det var ett cyniskt sätt att halvera
              sjukskrivningstalen på.
            </seg>
            <seg xml:id="i-b422fdec04cb0233-0">
              Slutligen till det som Ronny Olander sade och som förvånade mig
              mycket, nämligen att Socialdemokraterna hyllar dem som arbetar,
              bygger och finansierar vårt välstånd och vår välfärd. Ni straffar
              ju dem. Ni ska höja skatten för dem med helt vanliga inkomster.
              Hur mycket det blir när ni har kompromissat färdigt på vänsterkanten
              vet vi inte, men det kanske Ronny Olander kan svara på.
            </seg>
          </u>
          <note type="speaker" xml:id="i-2679f37eafcda263-0">
            Anf. 184 RONNY OLANDER (s) replik:
          </note>
          <u who="ronny_olander_1b0863" next="cont" xml:id="i-03bbe6975f3ba0e7-2">
            <seg xml:id="i-3f55154d0fc33243-0">
              Fru talman! Arbetsförmågebegreppet har varit och är mycket individuellt
              och personligt. Det fastställs tillsammans med den egna läkaren,
              husläkaren, anpassningsgruppen och företagshälsovården. Vi tar
              inte en stor stämpel och stämplar hela folket med vad som är arbetsförmåga.
              Det är ert bekymmer. Ni säger antingen sjuk eller frisk. Vi har
              tagit hänsyn till individen och satt människan i centrum i alla
              våra rehabiliteringsåtgärder. Det är så vi har jobbat.
            </seg>
            <seg xml:id="i-96315ecc7fe8a74b-0">
              Vi har också respekt för att det finns människor som har slitit
              hårt i privat och offentligt arbetsliv. Oftast är det kvinnor
              där nacke, axlar, rygg och knä inte längre orkar med. De har jobbat
              med barn, äldre och i skol- och personalbespisningar. De kan också
              ha jobbat hårt i det privata näringslivet.
            </seg>
            <seg xml:id="i-1ed6ec7202c608f4-0">
              Sluta med snacket om ett års automatisk gräns! Läs på i stället!
              När det gällde rehabiliteringsåtgärder fick det absolut inte gå
              mer än ett år. Då satte vi upp gränsbommen. Alla rehabiliteringsåtgärder
              skulle vara vidtagna inom ett år för att man över huvud taget
              skulle börja diskutera sjukersättning. Det var det som det handlade
              om.
            </seg>
            <seg xml:id="i-85fc9bec9ec7f861-0">
              140 stycken om dagen har vi hört hur många gånger som helst.
              Men ni har ju släppt ut 140 om dagen på två år. En halv miljon
              medlemmar har ni sopat bort ur arbetslöshetskassan. Hoppas att
              det blir som ni har lovat nu.
            </seg>
            <seg xml:id="i-08ec094e6613aeac-0">
              Det är klart att vi alla hyllar det arbetande folket. Gör din
              plikt och kräv din rätt! Det är arbetarrörelsens motto och ska
              så vara. Kom inte med snacket om jobbavdrag! Det har ni strulat
              bort på dem som skulle vara kvar i a-kassan. Dessutom har räntor
              och inflation på grund av dålig ekonomisk politik gjort att jobbavdraget
              är bortsopat för länge sedan. Det finns inte en smula kvar. Hade
              vi haft ettöringar och tioöringar kvar hade det väl varit det
              vi diskuterat.
            </seg>
            <seg xml:id="i-f05d0e5382880dc2-0">
              Anf. 185 GUNNAR AXÉN (m) replik:
            </seg>
            <seg xml:id="i-4034f14d3b4368c5-0">
              Fru talman! Ronny Olander hade ändå en liten uppfattning om vad
              arbetsförmåga är för något och att det kan vara individuellt.
              Det håller jag med om. Det ska alltid vara individuella prövningar.
              Så är det i dag och så ska det givetvis vara.
            </seg>
            <seg xml:id="i-0fb7f6015df67daa-0">
              Det som har varit ett problem, och som vi säkerligen kan vara
              överens om, är att Försäkringskassan och Arbetsförmedlingen inte
              alltid har talat samma språk. Vi har säkert alla träffat på människor
              som har sagt att enligt Försäkringskassan är de för friska för
              att vara sjukskrivna och enligt Arbetsförmedlingen för sjuka för
              att få ett jobb.
            </seg>
            <seg xml:id="i-f11f92cae1a1428d-0">
              Vårt syfte är att hitta begrepp och definitioner som gör att
              Försäkringskassan och Arbetsförmedlingen talar samma språk för
              att undvika att människor hamnar mellan stolarna.
            </seg>
            <seg xml:id="i-5a2ded33ad81d168-0">
              När det gäller halveringen av sjukskrivningstalen och det faktum
              att 140 personer förtidspensionerades varje dag under Socialdemokraternas
              styre säger Ronny Olander att man satte upp en tidsgräns. Alla
              rehabiliteringsinsatser skulle vara prövade inom ett års tid.
              Så var dock inte fallet. När vi tittade på hur det såg ut konstaterade
              vi att enligt den sjustegsmodell Försäkringskassan arbetade med
              fanns det fortfarande 70 procent kvar på steg ett efter ett års
              sjukskrivning när den automatiska prövningen för förtidspension
              skulle göras. Då var det inte så konstigt att människor försvann
              ut i förtidspension.
            </seg>
            <seg xml:id="i-9319e0e4b22081cd-0">
              Tittar man på utvecklingen av sjukskrivna respektive förtidspensionerade
              ser man att sjukskrivningstalen först stiger kraftigt och sedan
              efter ett par år med automatisk prövning för förtidspension ökar
              antalet personer med sjukersättning eller förtidspension kraftigt.
              Det är ett faktum.
            </seg>
            <seg xml:id="i-be80b03b711b846e-0">
              Det var den politik man förde tidigare. Nu har vi en mycket humanare
              och mänskligare politik.
            </seg>
            <seg xml:id="i-a52a7bc81cf2d964-3">
              (Applåder)
            </seg>
          </u>
          <note xml:id="i-479ed4e53ac6cc61-0">
            Utgiftsområde 11
          </note>
          <note xml:id="i-e10be9552c4f49ae-0">
            Anf. 186 SIW WITTGREN-AHL (s):
          </note>
          <u who="ronny_olander_1b0863" prev="cont" xml:id="i-ce4e39ca1f4ec0c9-2">
            <seg xml:id="i-66703a58ffd00c5a-0">
              Fru talman! Kära riksdagskolleger! Nu ska vi tala om utgiftsområde
              11. Det handlar ju om ekonomisk äldrepolitik, eller ekonomisk
              trygghet vid ålderdomen som regeringen i fortsättningen vill kalla
              det.
            </seg>
            <seg xml:id="i-1c4ff4e31b0cf112-0">
              Målet ska dock vara kvar och detsamma som tidigare inom politikerområdet.
              Att personer med låg eller ingen inkomstrelaterad pension ska
              garanteras ett värdesäkrat grundskydd och att efterlevande make
              ska ges ett rimligt ekonomiskt stöd för att klara omställningen
              efter ett dödsfall är vad detta politikerområde handlar om.
            </seg>
            <seg xml:id="i-234ecd7bdc0e1979-0">
              När vi talar om äldre är vår utgångspunkt att de äldre ska kunna
              leva ett aktivt liv och ha inflytande i samhället och över sin
              vardag. De ska kunna åldras i trygghet och med bibehållet oberoende.
              De ska ha tillgång till vård och omsorg när de blir äldre, och
              de ska bemötas med respekt.
            </seg>
            <seg xml:id="i-f0541bbf13ce67a6-0">
              Vårt uppdrag som politiker och i riksdagsarbetet är att se till
              helheten. Som vi påpekar i vår reservation 33, som vi yrkar bifall
              till, kan man inte enbart se till garantipensionen, bostadstillägget
              eller äldreförsörjningsstödet för att säkra standarden för våra
              ålderspensionärer.
            </seg>
            <seg xml:id="i-a33169ada5a2517b-0">
              Det är bra att man höjer förmånsbeloppet och det särskilda bostadstillägget
              och äldreförsörjningsstödet, men det är långt ifrån tillräckligt.
            </seg>
            <seg xml:id="i-09416a0fe8cd3dc4-0">
              Att åldras i trygghet och med bibehållet oberoende står ju också
              för att kunna klara sig på sin pension.
            </seg>
            <seg xml:id="i-b861a0b3b61ecfcf-0">
              Fru talman! I Göteborgs största morgontidning GP kunde man häromdagen
              läsa hur skattegapet mellan pensionärerna och löntagarna ökar
              och hur bland annat ålderspensionärerna får betala tusentals kronor
              mer i skatt varje månad än de som arbetar.
            </seg>
            <seg xml:id="i-e2efa9d9801d1547-0">
              Jobbskatteavdraget, som skattetekniskt är en vanlig skattesänkning,
              innebär att löntagarna drar ifrån pensionärerna och andra som
              inte har någon arbetsinkomst, som är arbetslösa, sjuka och föräldralediga.
            </seg>
            <seg xml:id="i-eb409de2355366ac-0">
              Vidare kunde man läsa i Göteborgs-Posten: De sämst ställda garantipensionärerna
              får en särskild skattelättnad nästa år på 200 kronor i månaden,
              men de får ändå betala 300400 kronor mer i skatt varje månad än
              en löntagare med samma inkomst.
            </seg>
            <seg xml:id="i-56ccf7f43114ad94-0">
              Den lägsta garantipensionen för en ogift pensionär är och blir
              år 2009 7 780 kronor före skatt. Efter skatt får pensionären ut
              6 200 kronor i garantipension. Det betyder att garantipensionären
              i alliansens Sverige betalar 300400 kronor mer i skatt varje månad
              än en löntagare med samma lön.
            </seg>
            <seg xml:id="i-e9c9bf5db418c0d2-0">
              Pensionärer, sjuka och arbetslösa betalar alltså mer i skatt
              än alla andra som har samma inkomst.
            </seg>
            <seg xml:id="i-f275fd3959d1f51a-0">
              Jag säger som Curt Persson, ordförande i PRO, säger i samma artikel:
              Det är orättvist och faktiskt orättfärdigt.
            </seg>
            <seg xml:id="i-08dff84f1bb6c983-0">
              Pensionen är ju en uppskjuten lön och ska beskattas lika. Detta
              var en av grundförutsättningarna i pensionsuppgörelsen. Att pensionärsorganisationerna
              är upprörda förstår jag. I en undersökning som PRO låtit göra
              visar det sig att endast 21 procent av svenska folket kände till
              den djupa orättvisan att pensionärer, arbetslösa och sjuka straffbeskattas.
              Detta gömmer ni bakom ert prat om arbetslinjen.
            </seg>
            <seg xml:id="i-1f124152aae645dc-0">
              Jag kan inte låta bli att till den moderatledda regeringens företrädare
              här i riksdagen sända den fråga som en av GP:s läsare ställde.
              Det är en fråga som många pensionärer ställer till mig när jag
              är ute och talar. Ni är väl också ute och talar med pensionärerna,
              så den här frågan kan inte vara främmande för er.
            </seg>
            <seg xml:id="i-3fc961d50e983ad3-0">
              Ska en 80-årig gubbe straffbeskattas för att han efter 50 yrkesverksamma
              år inte orkar arbeta? Det är ju vad er politik går ut på.
            </seg>
            <seg xml:id="i-21e117a87ddaf59b-0">
              Ni säger, precis som jag sade i inledningen, att våra äldre ska
              ha inflytande i samhället och över sin vardag. Det är vi politiskt
              eniga om. Det verkar avlägset när man betänker att pensionärsorganisationer
              som i dag tillsammans organiserar 800 000 medlemmar har uppvaktat
              regeringen för denna orättvisa utan att det har hänt så mycket
              mer än att man har stärkt garantipensionen lite.
            </seg>
            <seg xml:id="i-fd4dcf4ddab49a85-0">
              Ingår inte diskriminering av folk till följd av ålder i det värdegrundsbegrepp
              som ni utreder och pratar så fint om?
            </seg>
            <seg xml:id="i-34f7116d217e013a-0">
              Nu är det kris i ekonomin och ekonomin behöver stimuleras. Vi
              socialdemokrater presenterar vårt förslag till budget. Det ska
              diskuteras här i kammaren på fredag. Där ingår även att stärka
              pensionärernas köpkraft dels genom att sänka momsen på mat äter
              gör vi alla dels genom att förstärka bostadsbidraget.
            </seg>
            <seg xml:id="i-2128390bd42f164b-0">
              För att stärka ekonomin för de sämst ställda pensionärerna vill
              vi förbättra bostadstillägget för pensionärerna. Vårt budgetalternativ
              innebär att ersättningsnivån höjs från 93 till 95 procent och
              att taket höjs till 5 500 kronor. Detta ska gälla från den 1 januari
              2009.
            </seg>
            <seg xml:id="i-8ddf0d81648f5870-0">
              Nu är det halvtid för regeringen med Fredrik Reinfeldt som statsminister.
              Några av oss kommer kanske ihåg den varma sommardagen när partiordföranden
              Fredrik Reinfeldt höll sitt tal i Vaxholm. Han hade med sig flera
              löften dit. Ett var att det skulle bli bättre för de äldre. Han
              sade också: Allt som Socialdemokraterna tillför vården och skolan
              ställer vi upp på. Där vill vi ge mer resurser än de. Striden
              i det här valet står inte om välfärdens kärnverksamhet, utan om
              huruvida vi ska bygga ut bidragssystemet som gör det olönsamt
              att arbeta. Så sade moderatledaren.
            </seg>
            <seg xml:id="i-e1f1dca129f9383a-0">
              Jag citerar detta för att påminna om vad regeringens främsta
              företrädare sade före valet. Många trodde väl inte att han menade
              att det var ålderspensionärerna, förtidspensionärerna, de sjuka
              och arbetslösa som var olönsamma.
            </seg>
            <seg xml:id="i-3a4f1ce49c2c77b2-0">
              Nu är det snart jul, och min favorit på julafton är Karl-Bertil
              Jonssons julsaga. Hans stora idol är ju Robin Hood han som tar
              från de rika och ger till de fattiga. I dagens Sverige har Robin
              Hood ingen plats, inte heller hans principer om att fördela efter
              behov.
            </seg>
            <seg xml:id="i-cf23047eec9bbb0c-0">
              Särskilt så här i jultid hade man önskat att såväl utförsäkrade
              som ålderspensionärer hade fått ett välbehövligt tillskott att
              se fram emot den 1 januari. Så kommer det inte att bli, och det
              beklagar jag.
            </seg>
          </u>
          <note xml:id="i-136a492f3175a123-0">
            I detta anförande instämde Matilda Ernkrans, Jasenko Omanovic,
            Ronny Olander, Veronica Palm, Magdalena Streijffert och Göte Wahlström
            (alla s).
          </note>
          <note type="speaker" xml:id="i-88139f832eee7a81-0">
            Anf. 187 KALLE LARSSON (v):
          </note>
          <u who="kalle_larsson_af99a5" xml:id="i-f8f733e4d309bbd2-0">
            <seg xml:id="i-6aa17a1eed26f0a7-0">
              Fru talman! Människor i vårt land har ägnat många år av sina
              liv åt att bygga upp den välfärd som vi andra lever i. De har
              slitit ut sina kroppar och kämpat hårt i industrin, i hemtjänsten,
              i vården och i skolan för att andra människor ska kunna få den
              välfärd som de förtjänar.
            </seg>
            <seg xml:id="i-ac2445e67ea5892a-0">
              Människor har ägnat sig mer än vad som rimligen kan krävas åt
              att försöka bygga ett samhälle som skulle vara rättvist och som
              skulle ge andra värdighet och rättvisa.
            </seg>
            <seg xml:id="i-8454e26b433dc92f-0">
              Det man sedan får möta när man blir pensionär är i dag för många
              ett liv i fattigdom. Resultatet av ett helt liv av arbete för
              andra och för en själv blir att man från samhället knappt får
              tillbaka pengar som räcker ens för de nödvändigaste utgifterna.
              Detta, fru talman, är en av de stora välfärdsbristerna i vårt
              land.
            </seg>
            <seg xml:id="i-aef136d74e3c610d-0">
              Människor som dina och mina far- och morföräldrar och föräldrar
              har fått ägna så mycket kraft och tid och så många timmar av slit
              för att bygga upp en välfärd och en ekonomi för att sedan, när
              de blir pensionärer och får tid, ändå sakna pengar att förverkliga
              de drömmar de har kvar i livet. Detta är en dold skandal.
            </seg>
            <seg xml:id="i-74a4bfd5dca6afbd-0">
              Det som i dag händer är att människor glöms bort på vårdhem och
              av hemtjänsten. De har inte pengar att betala nödvändiga utgifter
              i slutet av månaden och får vända och vrida på de sista kronorna
              för att över huvud taget ha råd att köpa mat och betala hyran.
              När man ser hur många pensionärer har det skulle man kunna tro
              att Sverige är ett fattigt land, ett land där det saknas resurser.
              Hade det varit så skulle detta ha varit lättare att begripa. Om
              alla i Sverige hade delat dessa fattiga villkor och hade haft
              problem att få ekonomin att gå ihop hade det varit en gemensam
              uppgift att göra något åt det.
            </seg>
            <seg xml:id="i-c27739d49538b7d6-0">
              Men det vi i dag ser är något annat. Samtidigt som många pensionärer
              lever under väldigt fattiga villkor får andra det faktiskt mycket
              bättre. Den här regeringen gör allt man kan för att miljonärer
              och höginkomsttagare ska få lite lättare liv och kunna köpa en
              bil till, en ny fritidsbåt eller ett nytt sommarställe. De får
              några tusenlappar till i skattesänkningar, så att de kan ta ytterligare
              en skidresa till Chamonix, eller vart man åker någonstans nu för
              tiden.
            </seg>
            <seg xml:id="i-551cc385d381f90f-0">
              Fru talman! Det är denna orättvisa som det borde vara politikens
              uppgift att göra något åt. Detta är verkligen människor som förtjänar
              bättre många av de äldre har byggt upp det här landet och satsat
              sin tid och kraft på det. De förtjänar betydligt bättre än de
              får i dag.
            </seg>
            <seg xml:id="i-bc74e21ea9641db9-0">
              Vi har de senaste veckorna kunnat se hur paketen har lagts fram:
              stimulanspaket, bankpaket och paket för fordonsindustrin. Debatten
              om innehållet i dem att det är för sent och för lite ska vi ta
              i annat sammanhang. Men där kan man ändå se en avsevärd handlingskraft,
              om jag nu ska sätta betyg på regeringen. Självfallet hade en annan
              majoritet agerat både snabbare och kraftfullare, men regeringen
              har åtminstone lyckats samla ihop sig för att kasta ut några miljarder.
            </seg>
            <seg xml:id="i-52b3ab2cf1b6a818-0">
              När kommer paketet för att hjälpa de äldre? När kommer paketen
              för att rädda välfärden? När kommer paketen som gör att de människor
              som lite i skymundan har ägnat sina liv åt att bygga upp landet
              ska kunna få en ålderdom i värdighet?
            </seg>
            <seg xml:id="i-d42c336fac78f40f-0">
              Sanningen är den omvända. Sanningen är att man gör vad man kan
              för att faktiskt öka orättvisorna mellan dem som är pensionärer
              och dem som är löntagare. De betalar inte ens lika mycket i skatt.
              Förklaringen finns inte. Den är obegriplig. Det talas om arbetslinjen.
              Om då inte logiken är att också pensionärer borde arbete förstår
              jag inte logiken. Och om logiken är att pensionärer för att få
              tillgång till de skattesänkningar som högerregeringen genomför
              borde ge sig ut på arbetsmarknaden ja, då får ni förklara för
              mig varför man först ska ägna sitt liv och slita ut sin kropp
              för att bygga upp välfärden och sedan inte ens när man blir gammal
              få möjligheten att gå i pension.
            </seg>
            <seg xml:id="i-e140172e044d172e-0">
              Fru talman! Vi lägger i vår budget faktiskt fram ett paket för
              pensionärerna. Vi föreslår höjd garantipension de kommande åren:
              300 kronor nästa år, 400 kronor året därpå och 500 kronor året
              efter det. Vi föreslår att man höjer bostadstillägget, och vi
              höjer grundavdraget i skattesystemet som ger pensionärerna lika
              mycket som löntagare i sänkt skatt. Fördelningspolitiskt är en
              sådan modell vida överlägsen de modeller för skattesänkning som
              den borgerliga regeringen har genomfört.
            </seg>
            <seg xml:id="i-27929c2fe2e0099c-0">
              Vi återställer också pensionernas värde för dem som fick sina
              pensioner sänkta under 90-talskrisen. Man svek ju ett förtroende,
              ett löfte som man hade gett pensionärerna, när man inte längre
              räknade upp pensionerna i takt med inflationen. Detta är fortfarande
              ett sviket löfte. Vi är det enda parti som vill återställa och
              se till att det sveket betalas tillbaka.
            </seg>
            <seg xml:id="i-2b543e809c163f84-0">
              Fru talman! En tidigare statsminister sade: Jag är säker på att
              det vi gjort inte kommer att vara populärt om 20 år när de som
              går i pension ser vad vi gjort. Jag tycker att det kan tolkas
              som en insikt om de systemfel som faktiskt finns i pensionssystemet.
              Jag ser fram emot att föra diskussioner i en ny majoritet, inte
              minst om den frågan.
            </seg>
            <seg xml:id="i-0a7843e933e22ae4-0">
              När kvinnor förlorar på pensionssystemet måste man fundera på
              att förändra det. Så är det i dag: Kvinnor får 20 procent lägre
              pension än män. Det har sin förklaring i att pensionssystemet
              är felaktigt uppbyggt.
            </seg>
            <seg xml:id="i-c1dc58aa80a5fd67-0">
              Arbetarklassen, valigt folk, är förlorare. 60 procent tror inte
              att pengarna räcker den dag de själva går i pension. Då är det
              klart att det är något som inte stämmer. Mer än hälften av landets
              löntagare tror inte att de pengar de kommer att få i pension är
              tillräckliga för att klara utgifterna.
            </seg>
            <seg xml:id="i-16416360b3dee7e3-0">
              Spekulation är lite av ett skällsord numera, hoppas jag, efter
              den debatt vi har sett i finanssektorn. Ändå är det precis detta
              man ägnar sig åt när det gäller pensionärernas pengar. Man spelar
              med dem på börsen. Faran är uppenbar. Den är faktiskt inte längre
              bara en fara. Vi fick häromdagen höra hur svenska pensionspengar
              har spekulerats bort i en pyramidbluff. Uppskattningsvis ½ miljard
              av Nordeas placerade pensionspengar har försvunnit, helt enkelt
              därför att man har placerat dem i osäkra fordringar. Pengarna
              är borta. Pensionärernas pengar är borta därför att de har blivit
              placerade i en spekulationsindustri som inga av våra välfärdspengar
              borde komma i närheten av.
            </seg>
            <seg xml:id="i-3084ec638276cca5-0">
              Om Göran Persson var orolig hoppas jag att insikten nu börjar
              sprida sig: Vi behöver bygga om pensionssystemet från grunden.
              Jag yrkar därför bifall till reservation 34 under punkt 36.
            </seg>
            <seg xml:id="i-e6bc243e1558c7ef-0">
              Det är alldeles klart att pensionärerna har gjort sin plikt och
              borde få kräva sin rätt. De förtjänar inte bara en ny regering
              utan också en i grunden annan politik.
            </seg>
          </u>
          <note type="speaker" xml:id="i-ae64bc930719bc12-0">
            Anf. 188 GUNVOR G ERICSON (mp):
          </note>
          <u who="jan_ericson_aca06f" xml:id="i-1660c76682a0bfdf-3">
            <seg xml:id="i-3d219ccaf50d283a-0">
              Fru talman! Området pensioner handlar i Miljöpartiets budgetalternativ
              om höjd garantipension, höjt bostadstillägg och en ytterligare
              höjning av skälig levnadsnivå.
            </seg>
            <seg xml:id="i-d98239003d6ddb97-0">
              Många äldre har svårt att klara sig. Det gäller i synnerhet dem
              som enbart har garantipension och dem som inte ens har garantipension
              och därför får komplettering för att komma upp till skälig levnadsnivå,
              antingen genom det så kallade äldreförsörjningsstödet eller genom
              särskilt bostadstillägg.
            </seg>
            <seg xml:id="i-5543fc62498d5bc4-0">
              I den budgetproposition som regeringen har lagt fram utökas detta
              med 2 miljarder genom ett utökat grundavdrag och höjd skälig levnadsnivå.
              Men införandet av jobbskatteavdraget har inneburit en skillnad
              i beskattningen mellan lön och andra ersättningar.
            </seg>
            <seg xml:id="i-6dea16c077068652-0">
              Motivet är att det ska bli lönsammare att arbeta, men det slår
              orättvist mot pensionärer och sjuka. Miljöpartiet hade aldrig
              utformat en skattesänkning på det här viset. Vi har sänkt inkomstskatterna
              på ett sätt som har kommit alla till del.
            </seg>
            <seg xml:id="i-815bda87f5344e9e-0">
              I årets budgetproposition backar regeringen och tar ett steg
              mot att utjämna skillnaderna mellan skatt på lön och skatt på
              pension, men det är fortfarande en skillnad. Vår inriktning är
              att skillnaden mellan skatt på arbete och skatt på pension på
              sikt måste minska. Det ska inte vara någon skillnad.
            </seg>
            <seg xml:id="i-3c9512326e9de896-0">
              Miljöpartiet har valt att i det här förslaget gå ett steg längre
              och förbättra fördelningsprofilen genom att satsa ytterligare
              1 miljard på höjd garantipension, höjt bostadstillägg och en ytterligare
              höjning av skälig levnadsnivå.
            </seg>
            <seg xml:id="i-f731397cc5582a54-0">
              Vi anser att höjningen av garantipensionen och höjningen av bostadsbidraget
              är ett effektivt sätt att se till att de som har det tuffast ekonomiskt
              prioriteras. Det ger till exempel en ensamstående pensionär född
              1938 en ökning med 5 000 kronor per år eller 416 kronor per månad.
            </seg>
            <seg xml:id="i-558f364be190da1d-0">
              Miljöpartiets förslag ger störst effekt för dem med låg pension
              och alltså även för ensamstående, vilket innebär att vårt förslag
              särskilt gynnar kvinnor. Av samtliga individer över 65 år som
              har en inkomst under 80 000 är 80 procent kvinnor.
            </seg>
            <seg xml:id="i-4b5d03e93267076a-0">
              Miljöpartiet har i det här betänkandet också en motion om översyn
              av det nu tio år gamla pensionssystemet.
            </seg>
            <seg xml:id="i-fcc1109542ac79b0-0">
              Fem partier kom på 90-talet överens om detta pensionssystem.
              Nu har det gått mer än tio år. Den genomförandegrupp som fanns
              har upphört, och regeringen har tillsatt en kontrollgrupp, även
              denna gång med de fem partier som stod bakom uppgörelsen.
            </seg>
            <seg xml:id="i-fbef8a71eb0e6569-0">
              Vi vill ha en oberoende översyn av pensionssystemet, hur det
              faller ut för olika grupper i samhället, särskilt nu när det finansiella
              systemet gungar och skakar som det gör.
            </seg>
            <seg xml:id="i-7f81114450e17439-0">
              Har pensionssystemet fungerat som det var tänkt? Får pensionärerna
              en rimlig uppräkning av pensionen? Är det flexibelt, så att individer
              kan arbeta mindre när barnen är små och mer i andra skeden av
              livet? Är det ett hållbart system både socialt och ekonomiskt?
              Är nivån på garantipensionen tillräcklig? Går det här systemet
              att förena med ett ekologiskt hållbart samhälle som inte späder
              på en konsumtion som är ohållbar på lång sikt för både klimatet
              och oss sociala varelser? Fungerar det här systemet nu när ekonomin
              går in i en lågkonjunktur?
            </seg>
            <seg xml:id="i-e684b49e35cadb77-0">
              Det är också viktigt att alla partier i riksdagen får information
              om hur pensionssystemet är tänkt, inte bara de fem i kontrollgruppen.
            </seg>
            <seg xml:id="i-2958f29039986a74-0">
              Och som sagt: Ger pensionsreformen ett långsiktigt hållbart system,
              både socialt och ekonomiskt, som går att förena med ett ekologiskt
              hållbart samhälle?
            </seg>
            <seg xml:id="i-dc2882240691b8df-0">
              Det är förvånande, dock kanske inte anmärkningsvärt, att majoriteten
              inte vill göra en sådan här översyn. Jag tycker att det är tragiskt.
            </seg>
            <seg xml:id="i-6e998ed11bc2a911-0">
              Självklart står jag bakom samtliga reservationer i betänkandet,
              men jag yrkar bifall till reservation 35 om en översyn av pensionssystemet.
            </seg>
          </u>
          <note type="speaker" xml:id="i-222cb07c81ee9d35-0">
            Anf. 189 MATS G NILSSON (m):
          </note>
          <u who="ulf_nilsson_15fa88" xml:id="i-b6a8c85d30a1c1d5-3">
            <seg xml:id="i-c84ce05e2f578046-0">
              Fru talman! Trygghet, förutsägbarhet och välbefinnande bör prägla
              ålderdomen och äldres ekonomi. Den ekonomiska tryggheten består
              i första hand av ett starkt och stabilt pensionssystem men även
              av de delar som vi diskuterar här i dag som finansieras inom statsbudgeten,
              garantipensionen, bostadstillägget och äldreförsörjningsstödet.
            </seg>
            <seg xml:id="i-b3e048932edb3ef8-0">
              Regeringens budget säkerställer denna trygghet. Jag vill därför
              börja med att yrka bifall till utskottets förslag till beslut.
            </seg>
            <seg xml:id="i-0ac72cb1807de2b5-0">
              Nästa år sänks skatten för 90 procent av landets pensionärer.
              Det är en efterlängtad skattesänkning som med sin fördelningspolitiska
              profil hjälper dem som har de minsta marginalerna. De med lägst
              inkomster, ofta äldre kvinnor, får skatten sänkt med 2 3003 500
              kronor.
            </seg>
            <seg xml:id="i-7edf58a678950801-0">
              Skattesänkningen behandlas inom ett annat utgiftsområde, men
              den får följdverkningar även inom utgiftsområde 11. Den skäliga
              levnadsnivån inom äldreförsörjningsstödet och det särskilda bostadstillägget
              höjs nämligen med ca 2 600 kronor per år. Det innebär att skattesänkningen
              verkligen blir ett reellt tillskott som inte försvinner genom
              att annan ersättning minskar.
            </seg>
            <seg xml:id="i-ba7afbbdc7a432ba-0">
              Låt mig särskilt nämna äldreförsörjningsstödet, som olyckligtvis
              verkar ha blivit en modern skröna. Vi är många här i salen som
              upprörs av de krafter i samhället som sprider missvisande uppgifter
              om vad äldreförsörjningsstödet egentligen är. Det är nämligen
              inte något oerhört generöst bidragssystem för invandrare, som
              vissa vill få det till.
            </seg>
            <seg xml:id="i-bc82656bec4b5830-0">
              Äldreförsörjningsstödet finns som ett skyddsnät för de pensionärer
              som inte ens kvalificerar sig för garantipension. Det kan vara
              företagare som inte betalat sina pensionsutgifter. Det kan vara
              personer födda i Sverige som levt utomlands under många år. Det
              kan vara personer med låg ålderspension som påbörjar sitt uttag
              tidigt.
            </seg>
            <seg xml:id="i-b2fb1625f9607a9c-0">
              Äldreförsörjningsstödet finns där för att kostnaden annars hade
              övervältrats på kommunerna i form av socialbidrag.
            </seg>
            <seg xml:id="i-b7e1eac4dc3d3b3c-0">
              Jag vill vara tydlig med att de partier som sprider dessa felaktiga
              uppgifter om äldreförsörjningsstödet befinner sig utanför riksdagen,
              och där ska de förbli.
            </seg>
            <seg xml:id="i-0fefb02ee58ca1f8-0">
              Fru talman! Det svenska pensionssystemet reformerades under 90-talet,
              och det genomfördes 2003. Det var en nödvändig åtgärd för att
              skapa ett långsiktig hållbart pensionssystem. Ett långsiktigt
              pensionssystem måste klara av många saker. Det ska vara flexibelt
              och stabilt på samma gång.
            </seg>
            <seg xml:id="i-a986bed5db53e6a5-0">
              Flexibiliteten är viktig för att själva systemet ska fungera
              intakt även om förutsättningarna i vår omvärld förändras. Vi lever
              allt längre, och kommande generationer kommer därför att behöva
              jobba längre.
            </seg>
            <seg xml:id="i-a2d1cf809c88ac33-0">
              Livsinkomstprincipen i kombination med den flexibla pensionsåldern
              gör att varje extra arbetad dag innebär ökade pensionsrätter.
            </seg>
            <seg xml:id="i-1c9809ad70ca7b1f-0">
              Pensionssystemets konstruktion är därför viktigt även för andra
              politikområden. Regeringens förhöjda jobbskatteavdrag för dem
              som arbetar efter 65 års ålder är en viktig del. Det skapar ytterligare
              incitament att jobba något eller några år extra.
            </seg>
            <seg xml:id="i-6c5a15aad0cf1fb9-0">
              Det är viktigt att välståndsutvecklingen även kommer pensionärerna
              till del. Sedan det reformerade systemet infördes har 24 miljarder
              mer betalats ut i pensioner än vad som varit fallet om ATP-systemets
              koppling till prisutveckling funnits kvar. Bara i år utbetalas
              5,9 miljarder mer, tack vare följsamhetsindexeringen.
            </seg>
            <seg xml:id="i-0bccf508e672c386-0">
              Stabiliteten är viktig av uppenbara skäl. Man måste våga lita
              på att det finns en pension den dag man går i pension. Pensionssystemet
              måste vara stabilt för att klara konjunktursvängningar. En förutsättning
              för stabiliteten är en fristående balansräkning och ett starkt
              parlamentariskt stöd. Sverige mår väl av den breda uppslutning
              som finns bakom pensionssystemet.
            </seg>
            <seg xml:id="i-a99ed104fee829d8-0">
              Fru talman! Det går inte att tala om framtidens pensioner utan
              att nämna den pågående finanskrisen. Ett system som svarar på
              den positiva utveckling vi sett de senaste åren kommer också att
              svara när konjunkturen blir mer bekymmersam.
            </seg>
            <seg xml:id="i-aa515834db72d934-0">
              Vi vet att nästa år blir ett bra år vad gäller ökningen av pensionerna.
              För en pensionär med full inkomstpension höjs pensionen med ca
              540 kronor per månad. Å andra sidan blir den reala tillväxten
              i form av köpkraftsökning betydligt lägre då inflationen äter
              upp en stor del av ökningen.
            </seg>
            <seg xml:id="i-6bc3c551bda785cb-0">
              Nästföljande år lär inte pensionsutvecklingen bli lika gynnsam.
              Till viss del är dock systemet självreglerande i förhållande till
              prisutvecklingen. Lägre uppräkningar av pensionen är mindre bekymmersamma
              vid en låg inflation.
            </seg>
            <seg xml:id="i-71bcae2e59dda1e1-0">
              Det är sunt att utmaningen för pensionssystemets välbefinnande
              är densamma som för samhället i övrigt. Politikens inriktning
              ska vara tillväxtfrämjande och bekämpa arbetslösheten.
            </seg>
            <seg xml:id="i-26b224dd8c01de44-0">
              Fru talman! I samband med budgeten för utgiftsområde 11 behandlas
              också flera motioner. Samtliga avslås, traditionsenligt, även
              om det finns goda förslag och vettiga synpunkter.
            </seg>
            <seg xml:id="i-671821dae34b4a66-0">
              Flera motionärer betonar vikten av att bostadstillägget verkligen
              ska komma pensionärerna till del. Alltför många som har rätt till
              förmånen har inte använt denna möjlighet. Såväl regeringen som
              utskottsmajoriteten delar uppfattningen att alla som är berättigade
              ska uppmärksammas på möjligheten att söka.
            </seg>
            <seg xml:id="i-ff9369ad1913db0f-0">
              Försäkringskassan arbetar med detta, och som ett exempel kan
              nämnas det brevutskick som sänds till alla pensionärer. Ett nytt
              förslag från Försäkringskassan är att man ska godkänna bostadstillägget
              tills vidare i stället för ett år i taget. Det låter som en bra
              åtgärd, inte bara med anledning av att administrationskostnaderna
              beräknas minska med 5060 miljoner kronor. Det innebär också att
              den ojämna arbetsbelastning som uppstår när alla bostadstillägg
              ska behandlas samtidigt jämnas ut.
            </seg>
            <seg xml:id="i-2b77b286f7cdcced-0">
              I motionsbehandlingen ingår även oppositionens budgetförslag
              inom vårt utgiftsområde. De tre oppositionspartierna erbjuder
              en fullständig vänsterkollision där ett parti ställer sig bakom
              det svenska pensionssystemet, ett parti är emot och det tredje
              inte vet.
            </seg>
            <seg xml:id="i-ab05ec4c7edd02b7-0">
              Socialdemokraterna bidrar till underhållningsvärdet genom att
              ivrigt argumentera för hur orimligt det är att någon ska behöva
              betala socialdemokratiska skattesatser. Det torde således finnas
              en blocköverskridande tillförsikt här i salen över att vi äntligen
              har en regering som sänker skatterna. Alliansen är det enda alternativet
              som vill sänka skatten för pensionärerna. Socialdemokraterna gjorde
              det som bekant inte.
            </seg>
            <seg xml:id="i-12d6ead8f7884f1b-0">
              Även Vänsterpartiets motion om pensionssystemet, Sf296 av Kalle
              Larsson med flera, förtjänar att uppmärksammas, och då inte minst
              i ett underhållningssyfte. Där framgår att Vänsterpartiet inte
              accepterar de orättvisor som det nya pensionssystemet inneburit
              för så många. Då utvärderingar av systemet visar att de med lägst
              inkomster, invandrare och kvinnor, har gynnats av reformeringen
              slår Vänsterpartiet härmed ett klasskampslag för män med höga
              inkomster och raketkarriär. Det är aningen intressant.
            </seg>
            <seg xml:id="i-a52a7bc81cf2d964-4">
              (Applåder)
            </seg>
            <seg xml:id="i-292f4fb493245e56-0">
              I motionen framgår att under nuvarande system spekuleras pensionerna
              bort på börsen. Om vi bortser från den aningen märkliga verksamhetsbeskrivningen
              kan vi aningen förvånande konstatera att så vill Vänsterpartiet
              fortsätta att ha det även i framtiden. Man identifierar ett problem,
              men man vill alltså inte göra något åt det. Det är intressant
              även det.
            </seg>
            <seg xml:id="i-150eee5ca348a4d0-0">
              På s. 5 det är en intressant motion står det faktiskt att den
              demografiska utmaningen, som vi alla har läst väldigt mycket om,
              är en myt. Denna mytbildning som vi brukar läsa om är exempelvis
              att 1960 gick det sex förvärvsaktiva på en pensionär, och nu är
              det tre yrkesaktiva per pensionär. Men detta är alltså enligt
              Vänsterpartiet en myt. Vem vet, kanske kommer Vänsterpartiet någon
              gång i framtiden att underbygga detta påstående med någon form
              av fakta. Tills vidare tvingas vi andra leva på den, enligt Vänsterpartiet,
              mytbildning som Statistiska centralbyrån och Försäkringskassan
              redovisar.
            </seg>
            <seg xml:id="i-6f5de4ca179ee04c-0">
              På motionens s. 13 en favoritsida som rekommenderas till läsning
              försvaras prisindexering av pensioner då Vänsterpartiet bedömer
              att den ger bättre utfall än följsamhetsindexeringen. Det är intressant
              på sitt sätt. Men låt oss bortse från själva prognosen en stund.
              Låt oss försöka förstå vad Vänsterpartiet menar, och låt oss läsa
              några rader ned på samma sida. Där står: Solidariteten mellan
              dagens pensionärer och förvärvsarbetare måste återupprättas. Detta
              bör göras genom att inkomstpensionen värdesäkras gentemot reallöneutvecklingen,
              häng med nu förslagsvis genom följsamhetsindexering.
            </seg>
            <seg xml:id="i-8c75cfeeb1da3e0a-0">
              Man ställer sig frågan om man ska ta det här på allvar. Innebär
              detta att Vänsterpartiet bytte uppfattning någonstans i mitten
              av s. 13? Eller är man konsekvent och menar det man säger, menar
              med öppna ögon att man föreslår att det stora flertalet pensionärer
              bör få en sämre värdeutveckling? Det finns ingen annan rimlig
              tolkning av denna text.
            </seg>
            <seg xml:id="i-7cf3e68e5134730d-0">
              Fru talman! En samlad bild av oppositionens budgetförslag visar
              att Vänsterpartiet identifierar ett antal problem som man inte
              vill lösa, Socialdemokraterna varnar för den socialdemokratiska
              skattepolitiken och Miljöpartiet inte vet vad de ska tro. Miljöpartiets
              hållning verkar onekligen i sammanhanget ganska rimlig.
            </seg>
            <seg xml:id="i-762659ab33c9a037-0">
              Alliansregeringen skapar förutsättningar genom en effektiv och
              ansvarsfull ekonomisk politik. En politik för arbete är en politik
              för en trygg, bra och förutsägbar ålderdom. Viktigt är detta för
              både dagens pensionärer och framtida generationer.
            </seg>
          </u>
          <note type="speaker" xml:id="i-e61de25b05af8d27-0">
            Anf. 190 SOLVEIG ZANDER (c):
          </note>
          <u who="solveig_zander_510ef4" next="cont" xml:id="i-6047639bbbe4984c-0">
            <seg xml:id="i-33ba7970a8583c20-0">
              Fru talman! Ekonomisk trygghet vid ålderdom är rubriken på det
              här avsnittet. Jag börjar med att säga att jag yrkar bifall till
              förslaget i betänkandet och avslag på samtliga motioner och reservationer,
              så har vi det gjort.
            </seg>
            <seg xml:id="i-1eff79cca275b07a-0">
              De äldres ekonomi berör oss väl alla på ett eller annat sätt.
              Även om vi inte själva är pensionärer har vi väl närstående som
              är det eller så har vi på annat sätt sett hur deras situation
              är. Den är olika. Man har olika förutsättningar som äldre och
              pensionär. Vissa har en väldigt hög inkomst, och andra har en
              väldigt låg inkomst. Det beror i första hand på om man har haft
              ett avlönat jobb eller inte.
            </seg>
            <seg xml:id="i-67a4f63102315523-0">
              Vi har hört att det var dagens pensionärer som byggde upp gårdagens
              samhälle. De jobbade i fabriker och på kontor men också hemma
              på gårdar. Det var de kvinnorna och männen som lyfte Sverige ur
              de torftiga förhållanden som var. Det är de som har sett till
              att vi har fått det välstånd som vi har.
            </seg>
            <seg xml:id="i-e6c1a9a6f69bb373-0">
              Det är viktigt att poängtera det som Ronny Olander sade tidigare
              i debatten: Ingen kan anklaga människorna i den äldre generationen
              för att de var lata. Tvärtom, för de allra flesta var arbetslinjen
              en självklarhet.
            </seg>
            <seg xml:id="i-6654928c5a4500ab-0">
              När många av de arbetsmyrorna gick i pension försämrades ekonomin
              och de ekonomiska förutsättningarna i Sverige. Man började överge
              arbetslinjen. Det växte fram ett utanförskap som slukade resurser
              som borde ha kommit de äldre till del. Men de gjorde faktiskt
              inte det.
            </seg>
            <seg xml:id="i-5a759f67baeffbbd-0">
              Under mitten av 90-talet fick vi en ny pensionsreform, en fempartiöverenskommelse
              som 90 procent av riksdagen står bakom. Den innebär att personer
              med inkomstpension, eller det som vi tidigare kallade för ATP,
              fick en pension, som vi hörde Mats G Nilsson säga följer inkomstindex
              eller inkomstutvecklingen. Den utvecklas i enlighet med samhällsekonomin.
            </seg>
            <seg xml:id="i-374a11cf27c0708a-0">
              Det innebär att de personer som saknar förvärvsinkomst eller
              hade en väldigt låg ATP inte får del av den växande konjunkturen.
              Det är det som är problemet i dag.
            </seg>
            <seg xml:id="i-2fb14100dfecc815-0">
              För Sveriges framtid har alliansregeringen nu satt som sitt övergripande
              mål att återinföra arbetslinjen och minska bidragsberoendet. Det
              var arbetslinjen, Ronny Olander, som vi lovprisade den tidigare
              generationen för att ha.
            </seg>
            <seg xml:id="i-162e8757cc05b700-0">
              Nu har vi från alliansen som vårt övergripande mål att återinföra
              arbetslinjen. Det är den politiken som har givit resultat, oavsett
              vad man säger från oppositionen.
            </seg>
            <seg xml:id="i-40d00c3b50a4e566-0">
              Att fler personer jobbade 2006, ännu fler 2007 och också under
              2008 har inkomstpensionärerna kunnat få ta del av. Det var nära
              200 kronor per månad 2007, för 2008 var det drygt 300 kronor i
              månaden, och nästa år är det ännu mer. Det är drygt 500 kronor
              i månaden.
            </seg>
            <seg xml:id="i-a10a6136229215c3-0">
              Men de fattigaste pensionärerna, de som inte har haft någon inkomst,
              garantipensionärerna, står utanför det här. Vi har hört tidigare
              här att de som oftast drabbas, de flesta av dem, är kvinnor. För
              de har jobbat deltid och tagit hand om familjen. De har jobbat
              obetalt hemma och på gårdarna.
            </seg>
            <seg xml:id="i-8b3bdb49b9ef88fe-0">
              Kanske är det de som allra mest har bidragit till det välstånd
              vi har i Sverige i dag, men de har inte fått någon ersättning
              för det. Deras pension följer inte prisutvecklingen på samma sätt
              som den gör för inkomstpensionärerna.
            </seg>
            <seg xml:id="i-e8309eac1c2aa558-0">
              Men tack vare att vi nu har fått fler personer i arbete har vi
              också en möjlighet att via en skattereduktion från och med den
              1 januari nästa år införa en högre pension för de allra sämst
              ställda. Lyssna nu, Gunvor G Ericson: De allra sämst ställda pensionärerna
              får mest av den höjning i pensionerna som vi föreslår från den
              1 januari. De får drygt 500 kronor i månaden. Man kan tycka att
              det är lite, men i jämförelse med vad Vänsterpartiet ville höja
              med 300 kronor i månaden så är 500 kronor vad jag förstår mer.
            </seg>
            <seg xml:id="i-bdfd6b746d519295-0">
              Vi från Centern önskar givetvis att man kunde höja ännu mer,
              men eftersom jag är född optimist är jag glad över att statsministern,
              och jag tror på honom och hans löften, vid flera olika tillfällen
              har sagt att nu ska pensionärerna prioriteras. Det kommer också
              att ske framöver.
            </seg>
            <seg xml:id="i-bcee71e134687301-0">
              Det förhöjda grundavdraget för ålderspensionärerna plussar också
              på när man ser till att höja det kommunala förbehållsbeloppet.
              Det är en viktig del i att ge pensionärerna en höjd inkomst. Man
              pratar om att höja bostadstilläggen, men problemet är att det
              gynnar fastighetsägarna som då ser till att höja hyrorna. Det
              är ett av problemen.
            </seg>
            <seg xml:id="i-c4e671ddceb76c32-0">
              Dessutom är det så, vet vi, att många pensionärer inte känner
              till att de har möjlighet att söka bostadstillägg. Från Försäkringskassan
              har vi nu fått tydliga signaler om att man har börjat med en informationskampanj
              om detta, och den ska fortsätta. Det är viktigt att man har möjlighet
              att söka det man har rätt till och inte sväva i okunnighet om
              det.
            </seg>
            <seg xml:id="i-1591f9efba72a59e-0">
              Det är i det här sammanhanget intressant att det, precis som
              Mats G Nilsson sade, är en sådan skillnad mellan oppositionspartierna
              när det gäller pensionerna och pensionssystemet. Hur i hela fridens
              namn ska ni kunna enas?
            </seg>
            <seg xml:id="i-c11728a0fc594bd8-0">
              Jag måste vara uppriktig och säga att jag förstår alla de pensionärer
              som jag träffar när jag är ute och pratar om pensioner som är
              förskräckta och oroliga för hur det skulle se ut med en ensam
              socialdemokrati mot två andra partier som inte vill ha det pensionssystem
              som vi nu är överens om. Vi har klart och tydligt hört att Kalle
              Larsson vill riva upp pensionssystemet. Om jag inte hörde fel
              applåderade Socialdemokraterna Kalle Larssons anförande, och då
              måste man väl tolka det som att de håller med.
            </seg>
            <seg xml:id="i-af04eaf5987f7556-0">
              Nej, jag vill inte tro att det är så. Jag kan säga att alliansen
              ska lugna alla pensionärer med att säga att vi tänker fortsätta
              att jobba med fempartiöverenskommelsen tillsammans med Socialdemokraterna.
              Vi vill nämligen att dessa 90 procent i Sveriges riksdag fortsätter
              att stå bakom det här systemet. Vi vill fortsätta att förbättra
              pensionssystemet, och jag hoppas sannerligen att Socialdemokraterna
              klarar av att stå fast vid detta.
            </seg>
            <seg xml:id="i-ea0b9b8eaa17c730-0">
              Vi kommer att få en ny pensionsmyndighet som ska garantera det
              finansiella, det rättssäkra och det administrativa så att det
              blir bättre när det gäller samordningen av pensionsärenden.
            </seg>
            <seg xml:id="i-eb1625ba7df3d954-0">
              Detta föranleder mig att konstatera att 40 procent av Försäkringskassans
              ärenden i dag rör pensionen. Även om det kanske inte hör till
              just nu måste jag säga att jag för min del utifrån det kan konstatera
              att om tio år finns inte Försäkringskassan kvar. Om 40 procent
              försvinner redan till följd av en ny myndighet kan det inte vara
              så mycket mer som Försäkringskassan har att göra.
            </seg>
            <seg xml:id="i-675dc6c9e131c8b8-0">
              Det var dock inte det detta handlade om, fru talman, utan om
              pensionerna. Jag yrkar bifall till förslaget i betänkandet och
              avslag på samtliga reservationer och motioner.
            </seg>
          </u>
          <note xml:id="i-c05a8ecf343cb6bd-0">
            Anf. 191 SIW WITTGREN-AHL (s) replik:
          </note>
          <u who="solveig_zander_510ef4" prev="cont" xml:id="i-1002a524e97423ce-0">
            <seg xml:id="i-65114a97685f6d42-0">
              Fru talman! Jag tycker att det var ett intressant besked till
              Försäkringskassans personal och dess vd att Försäkringskassan
              inte ska finnas kvar i framtiden. Det tycker jag var ett väldigt
              bra besked att få så här.
            </seg>
            <seg xml:id="i-8fe84f4aa177654c-0">
              Vi var med och skapade pensionsreformen. Vi har haft den i tio
              år, precis som Solveig Zander sade själv. Vi har inte någon gång
              brutit mot den pensionsuppgörelsen, vilket ni har gjort minst
              en gång.
            </seg>
            <seg xml:id="i-e2934f8ada6d9e77-0">
              Frågan är hur man ska se på det här med skatterna. Solveig Zanders
              parti och Maud Olofsson har ju berömt sig av att vilja värna garantipensionärerna,
              och man pratar sig varm för detta. Maud Olofsson säger att det
              är tack vare dem som garantipensionerna har fått en höjning. Hon
              är väldigt glad för det, näringsministern, och det är Solveig
              Zander också.
            </seg>
            <seg xml:id="i-88889f3a72f95ff3-0">
              Ni och Kristdemokraterna gick till val på att ni skulle höja
              för pensionärerna, men hör här nu, landets pensionärer, vad alliansen
              gör! Om vi jämför en pensionär med ungefär 8 000 kronor i pension
              i månaden det är lite mer än de egentligen har och en lönearbetare
              som har det i lön beskattas lönearbetaren med 1 200 kronor, medan
              en pensionär betalar 1 640 kronor i skatt. Med ert avdrag som
              ni säger att ni gör för pensionärerna betalar de fortfarande 440
              kronor mer i skatt i månaden. Och så säger ni att ni värnar pensionärerna.
              Det är nästan så att man håller på att ramla av stolen när man
              hör hur ni pratar.
            </seg>
            <seg xml:id="i-df2fd70ed02858dc-0">
              Sedan säger Solveig Zander att om man skulle höja bostadstillägget
              så höjer värdarna hyrorna. Om vi pratar om bostadstillägget så
              sade er statsminister i det samlade underlaget att ni skulle göra
              precis det vi gjorde mot landets pensionärer. Vi hade aldrig höjt
              skatten för landets pensionärer på det sättet. Vi hade höjt bostadstillägget.
              Det sade ni att ni skulle göra, men det har ni inte gjort.
            </seg>
          </u>
          <note type="speaker" xml:id="i-7d6d632729685544-0">
            Anf. 192 SOLVEIG ZANDER (c) replik:
          </note>
          <u who="solveig_zander_510ef4" next="cont" xml:id="i-6047639bbbe4984c-1">
            <seg xml:id="i-e830ce9bf72af8d7-0">
              Fru talman! Bostadstillägget höjde vi för ett år sedan, så det
              har vi gjort.
            </seg>
            <seg xml:id="i-7d00f73f20ccbfab-0">
              Vi vet också att om man går den vägen, fru talman, och höjer
              bostadstillägget så innebär det att till exempel de kvinnor som
              vi har pratat om som fortfarande bor på gårdarna och därför inte
              tar del av bostadstillägget eftersom de inte har en hög hyra inte
              får någon nytta av att man höjer bostadstillägget.
            </seg>
            <seg xml:id="i-351125945a4ecdbd-0">
              Det är ett av problemen, och därför har sättet att använda en
              skattereduktion för att höja garantipensionerna varit ett bättre
              sätt. Jag förstod inte riktigt, men man kan väl inte mena att
              vi gick ifrån pensionsöverenskommelsen, för det har väl inget
              med det att göra, vad jag förstod.
            </seg>
            <seg xml:id="i-9cacfade3e5640f0-0">
              Nog måste vi säga att det faktum att det har gått bra för Sverige
              och att fler personer jobbar har bidragit till att vi har kunnat
              höja pensionerna. Det måste man i ärlighetens namn erkänna, och
              det kan man inte komma ifrån hur mycket man än vill. Jag beklagar
              om Socialdemokraterna inte håller med om det.
            </seg>
          </u>
          <note xml:id="i-42232e56167f8fa3-0">
            Anf. 193 SIW WITTGREN-AHL (s) replik:
          </note>
          <u who="solveig_zander_510ef4" prev="cont" xml:id="i-1002a524e97423ce-1">
            <seg xml:id="i-b6c2251a0dc66cd2-0">
              Fru talman! Man kan läsa Finansdepartementets budget där tjänstemännen
              har skrivit att man i flera år i rad har höjt pensionerna bara
              för att det har gått bra för Sverige. Men vi skriver i vår reservation
              att ni behöver se över era ekonomiska åtgärder, för vi tror att
              bromsen kan lösas ut.
            </seg>
            <seg xml:id="i-032ec8227233df29-0">
              Jag förstår att Solveig Zander inte förstår, för något mer okunnigt
              har jag sällan träffat på än när hon säger att bostadsbidraget
              skulle göra att värdarna höjer hyran. Det finns BPT i särskilt
              boende. Men där bor också personer som har bostadsbidrag och som
              inte bara har garantipension. Det är rätt att ni höjer till 5
              500, men ni lovade höja procentsatsen och det har ni inte gjort.
            </seg>
            <seg xml:id="i-81d430f90f0adc02-0">
              Ni gick till val på att höja bostadsbidraget för pensionärerna.
              Ni gick till val på att värna garantipensionärerna. Ni har inte
              gjort någonting av det som ni har sagt. Ni har beskattat pensionärerna
              hårdare. En garantipensionär betalar med ert förslag jämfört med
              en vanlig arbetare 440 kronor mer i månaden i pension.
            </seg>
            <seg xml:id="i-f131142c9e28a621-0">
              Vad ska ni säga till gubben som har jobbat i 50 år han som byggde
              landet? Ni säger: Vi satsar på jobb, så om du jobbar lite mer
              fast du har gjort din plikt kräv din rätt! Pensionärerna ska arbeta
              därför att ni har ett orättfärdigt skattesystem. Ni borde skämmas!
            </seg>
          </u>
          <note type="speaker" xml:id="i-8f0229c95f5d5bae-0">
            Anf. 194 SOLVEIG ZANDER (c) replik:
          </note>
          <u who="solveig_zander_510ef4" xml:id="i-c32bb4712b2bb80b-7">
            <seg xml:id="i-868e48622028d8c6-0">
              Fru talman! Jag undrar vem det är som borde skämmas. Inte ens
              Siw Wittgren-Ahl kan väl på något sätt tvivla på att pensionerna
              är beroende av hur många människor som är i arbete. Därom råder
              ingen tvekan, fru talman. Det är ett påstående från min sida.
            </seg>
            <seg xml:id="i-349c32ed46beaa3b-0">
              Om man sedan tycker att det borde vara ännu fler som var i arbete
              kan jag hålla med om det. Men utan de åtgärder som alliansregeringen
              har vidtagit för att få ut personer i arbete, där en av uppgifterna
              har varit att medverka till att man ska tjäna på att jobba och
              inte stå utanför arbetsmarknaden, hade det inte gått. Jobbskatteavdraget
              har bidragit till det, fru talman.
            </seg>
            <seg xml:id="i-9f453955bb1aa1e0-0">
              Det är därför vi nu säger att vi har börjat höja pensionerna
              för pensionärerna, men det kommer mer. Det är precis det som vi
              är överens om i alliansen. Vi gick till val på att vi skulle höja
              pensionen för dem som var sämst ställda, fru talman. Och ännu
              är det väl inte något nyval utlyst vad jag vet. Det är två år
              kvar på mandatperioden, och oerhört mycket kan hända innan dess.
              En av de sakerna är givetvis att vi ska fortsätta att höja pensionerna,
              framför allt för dem som är sämst ställda.
            </seg>
          </u>
          <note type="speaker" xml:id="i-398a97ca73e8dc82-0">
            Anf. 195 TOBIAS KRANTZ (fp):
          </note>
          <u who="unknown" xml:id="i-e2adc4709db3ff2f-12">
            <seg xml:id="i-904a1eccf04b2200-0">
              Fru talman! Nu går vi in i andra andningen här i debatten. Under
              de senaste två åren har 180 000 personer gått från utanförskap,
              sjukskrivning, förtidspension och arbetslöshet in i jobb och egen
              försörjning. Det har berott på den internationella högkonjunkturen,
              men många bedömare gör bedömningen att en stor del av förklaringen
              också ligger i regeringens ekonomiska politik. Konjunkturinstitutet
              säger att ungefär en tredjedel av jobben beror på att regeringen
              har lagt om den ekonomiska kursen.
            </seg>
            <seg xml:id="i-e9e1300dbe130979-0">
              Vi minns hur det lät inför valet 2006 när Socialdemokraterna
              sade att alla ska med. Om Socialdemokraternas ekonomiska politik
              hade gällt från 2006 och fram till nu hade 60 00070 000 av dessa
              personer stått kvar på perrongen när tåget mot framtiden gick.
              Det är sanningen.
            </seg>
            <seg xml:id="i-78d77463e58ba7a8-0">
              De goda ekonomiska tiderna har också lett till höjda pensioner.
              Sedan 2002 är det som bekant så att pensionerna i princip följer
              inkomstutvecklingen i samhället. Varje år sedan dess har pensionerna
              ökat med mer än inflationen. Under de senaste åren har utvecklingen
              varit stark.
            </seg>
            <seg xml:id="i-279ab607292e0876-0">
              Sammanlagt under åren sedan 2002 har pensionerna ökat realt sett
              med 4,5 procent. Vad innebär då detta i praktiken för en pensionär?
              För en pensionär som har en inkomst på 12 500 kronor i enbart
              inkomstpension innebär det 500 kronor mer i pension realt sett
              när man har tagit hänsyn till inflationen än vad som hade varit
              fallet om det gamla ATP-systemet hade varit i kraft.
            </seg>
            <seg xml:id="i-2787b731e6cbcd7d-0">
              Vi har lyssnat på debatten här och hört Mats G Nilsson göra en
              genomgång av Vänsterpartiets ekonomiska politik. Tills vidare
              får jag lita på det som Kalle Larsson och andra vänsterpartister
              har sagt i tidigare sammanhang om att de gillar det här med prisindexering
              och att de i stor utsträckning står fast vid det gamla ATP-systemet.
              Jag utgår från detta. Då blir frågan till Kalle Larsson mycket
              intressant och mycket viktig att ställa. Tycker Kalle Larsson
              och Vänsterpartiet att vi ska ta ifrån landets pensionärer 500
              kronor realt sett i pension? Är inte landets pensionärer värda
              de här 500 kronorna i real pensionsökning? Varför vill Kalle Larsson
              ta bort de här 500 kronorna från landets pensionärer?
            </seg>
            <seg xml:id="i-482ab49c0549a41f-0">
              Fru talman! Nu går vi in i bistrare ekonomiska tider med finanskris
              och lågkonjunktur. Lågkonjunkturen och finanskrisen kommer att
              drabba oss alla löntagare, företagare och pensionärer. Det ställer
              krav på ett ansvarsfullt och tydligt politiskt ledarskap. Under
              de senaste åren har alliansregeringen fört en mycket ansvarsfull,
              tydlig och konsekvent ekonomisk politik. Det är en ekonomisk politik
              som Vänsterpartiet, Socialdemokraterna och Miljöpartiet konsekvent
              har röstat emot.
            </seg>
            <seg xml:id="i-b179f2ee66fbe915-0">
              Den här ansvarsfulla ekonomiska politiken har lett till att Sverige
              nu har stabila finanser. Till skillnad från många andra länder
              i vår omvärld har vi mycket stabila finanser. Det innebär att
              det nu går att satsa när Sverige drabbas av en ekonomisk kris.
            </seg>
            <seg xml:id="i-63f156f62a193e76-0">
              Budgeten i sin helhet för nästa år innebär satsningar på 32 miljarder
              kronor. Det är Europas mest expansiva budget. Den innehåller som
              ni vet skattesänkningar för låg- och medelinkomsttagare, sänkta
              skatter för företag, stora satsningar på infrastruktur, stora
              satsningar på forskning och yrkesutbildning och en välfärdssatsning
              på 6 miljarder kronor. Därtill kommer ett jobbpaket som nyligen
              har presenterats på 8 miljoner med ROT-avdrag, infrastruktur och
              yrkesutbildningar. Dessutom, som ett tredje paket, har vi en satsning
              på svensk fordonsindustri.
            </seg>
            <seg xml:id="i-a96de01aefa39916-0">
              Därtill kommer de satsningar som vi gör för landets pensionärer.
              Det är en satsning på sänkta skatter som riktar sig särskilt till
              pensionärerna med de allra lägsta inkomsterna. De kommer att få
              mellan 200 och 300 kronor extra i månaden på grund av skattesänkningen.
              Om vi kombinerar detta med de höjningar som pensionssystemet ger
              kommer en person som enbart har garantipension nästa år att få
              en ökad disponibel inkomst på 467 kronor. Där, Kalle Larsson,
              har du ditt paket för landets pensionärer. Och detta är finansierat.
              Det är inga vänsterpartistiska låtsaspengar.
            </seg>
            <seg xml:id="i-225f91573ca55a5f-0">
              Regeringen satsar på de sämst ställda pensionärerna. Vi gör det
              av rättviseskäl därför att vi tycker att de som har de allra minsta
              inkomsterna, ofta kvinnor, har det alldeles för dåligt ställt
              i dag. De har tuffa ekonomiska marginaler och de behöver få sin
              standard förbättrad. Men det har naturligtvis också den positiva
              effekten att nu när vi går in i en lågkonjunktur och de ekonomiska
              tiderna blir tuffare innebär detta en välbehövlig stimulans till
              ekonomin. Vi vet att när de som har låga inkomster får en ökad
              inkomst använder de i större utsträckning än de som har högre
              inkomster sina pengar till konsumtion. Därför är det också bra
              som en ren konjunkturpolitisk åtgärd.
            </seg>
            <seg xml:id="i-5b69ba2f83ddf9be-0">
              Kris och oro ställer ökade krav på ansvarsfull politik och ett
              tydligt politiskt ledarskap. Därför är det med bävan man ser hur
              den politiska oppositionen nu gestaltar sig i pensionsfrågan.
              De tre oppositionspartierna är ju inte överens om vilket pensionssystem
              vi ska ha. Socialdemokraterna ställde upp bakom det nya pensionssystem
              vi har. Jag vill gärna ge en eloge för det. Jag vet vilka tuffa
              interna debatter som har förts inom socialdemokratin om detta,
              och jag uppskattar det ledarskap som socialdemokrater under många
              år har visat i den frågan.
            </seg>
            <seg xml:id="i-afcbea585da55686-0">
              Vänsterpartiet däremot vill ha något slags variant av det gamla
              ATP-systemet, som vi nu efter de här åren kan märka skulle leda
              till att vi måste ta bort 500 kronor per månad för en medelpensionär.
            </seg>
            <seg xml:id="i-47cfa5ff8d730e16-0">
              Miljöpartiets position kan i bästa fall beskrivas som oklar.
              I förra årets debatt fanns dessutom miljöpartistiska inslag som
              innebar att man skulle införa en grundpension. Om den hade införts
              hade det inneburit drastiskt sänkta pensioner för många av landets
              pensionärer. Dessutom skulle det innebära att många invånare i
              Sverige skulle behöva betala dubbel pension, dels en egen pension,
              dels föräldrarnas pension.
            </seg>
            <seg xml:id="i-857e5dd970f20dd4-0">
              Jag vet att Vänsterpartiet, Miljöpartiet och Socialdemokraterna
              planerar för ett regeringsalternativ. Så här i juletid ska jag
              ge en liten present i form av ett valspråk i pensionsfrågan: Ett
              regeringsalternativ tre pensionssystem.
            </seg>
            <seg xml:id="i-eb3686115d362677-0">
              Herr talman! Bland de delar av pensionssystemet som vi ska behandla
              i dag och som ligger inom ramen för statsbudgeten finns det tydliga
              skillnader. Vänsterpartiet och Miljöpartiet vill höja garantipensionerna.
              Socialdemokraterna avvisar det och vill i stället sänka skatten.
            </seg>
            <seg xml:id="i-05424873570bab46-0">
              Hur hänger då den politiken ihop ekonomiskt? Hur ser de olika
              oppositionspartiernas budgetalternativ ut? Håller det här ihop?
              Håller detta för närmare granskning? Sanningen är att om man tittar
              på de ekonomiska alternativen rasar de ihop som korthus. Det som
              hittills har presenterats från oppositionspartierna, och det som
              man hittills har varit enig om, är att svenska folket ska utsättas
              för en massiv skattechock. De svenska invånarna ska beskattas
              hårdare med tiotals miljarder. Ingen undgår denna vurm för chockhöjda
              skatter. Låg- och medelinkomsttagare ska få höjda skatter. Företagare
              ska få höjda skatter. Ungdomar ska få höjda skatter. Inte ens
              svensk fordonsindustri, som just nu kämpar för sin överlevnad,
              ska undgå höjda skatter.
            </seg>
            <seg xml:id="i-00146cc33f82b381-0">
              Tror ni på fullt allvar att den här politiken med chockhöjda
              skatter för svenska folket leder till fler jobb? Sanningen är
              att om detta skulle genomföras skulle det leda till att det lades
              en död hand över det svenska näringslivet. Sanningen är också
              att om ni hade fått igenom er ekonomiska politik hade ni inte
              haft ett öre till de satsningar på en rad olika välfärdsområden
              som ni i den här debatten, och i många andra debatter i kammaren,
              säger att ni vill genomföra. De pengarna hade aldrig funnits.
            </seg>
            <seg xml:id="i-4c13435b8dec75c0-0">
              Herr talman! Under den senaste tiden har vi hört delvis nya signaler
              från den politiska oppositionen. De olika politiska partierna
              kanske inser att en chockhöjning av skatterna i lågkonjunktur
              inte är det bästa ekonomiska receptet för att få fler nya jobb.
              Längst har Kalle Larssons partiledare Lars Ohly gått. Han har
              nämligen helt underkänt den skattepolitik som finns i det vänsterpartistiska
              budgetalternativet. Han har sagt att det nog inte är klokt att
              chockhöja skatterna när det är så tuffa ekonomiska tider. Vi måste
              nog tänka igenom det.
            </seg>
            <seg xml:id="i-68c5970dcc50c6c0-0">
              Vänsterpartiet vill höja skatterna i sitt budgetalternativ med
              kanske upp till 60 miljarder kronor i enbart höjda inkomstskatter.
              Sedan tillkomer en del andra skattehöjningar, men vid det här
              tillfället kan vi lämna dem därhän.
            </seg>
            <seg xml:id="i-32a3337df605d745-0">
              Om Vänsterpartiet ska ompröva sin skattepolitik och dessa 60
              miljarder kronor i höjda skatter inte längre gäller, hur ska ni
              få råd till alla de välfärdssatsningar som ni vill göra? Kalle
              Larsson har sagt i dag att han vill genomföra en höjning av garantipensionerna
              för dem som har de allra lägsta inkomsterna som kostar 3 ½ miljard
              kronor. Men hur kommer Vänsterpartiet att ha råd med satsningen
              på 3,5 miljarder kronor om helt plötsligt 60 miljarder försvinner
              bort i finansiering? Är det inte så att satsningen i praktiken
              försvinner bort? I stället för att administrera en höjning av
              garantipensionerna om Kalle Larsson hade suttit i regeringsställning
              hade han tvingats administrera en sänkning av garantipensionerna.
              Ni tänker väl inte använda en sedelpress som råkar finnas på någon
              vänsterpartistisk riksdagsledamots riksdagsrum?
            </seg>
            <seg xml:id="i-6acb8554fdd3962a-0">
              Att Vänsterpartiet är ansvarslöst i den ekonomiska politiken
              är tyvärr ingen nyhet. Det kaos som finns i Vänsterpartiets ekonomiska
              politik kastar nu också långa skuggor över Socialdemokraterna
              och ytterst över partiledaren Mona Sahlins politiska ledarskap.
              Mona Sahlin är den första socialdemokratiska ledaren någonsin
              som har lovat att vid en valseger bjuda in uttalade kommunister
              i en ny regering.
            </seg>
            <seg xml:id="i-06c01795f0f79677-0">
              Herr talman! Alternativen i välfärdspolitiken är tydliga. Det
              finns en samlad allians som står för en ansvarsfull politik, en
              offensiv politik, ett starkt politiskt ledarskap i en orolig tid.
              Mot detta står en splittrad opposition och en ansvarslös politik
              som bygger luftslott med låtsaspengar. Om den genomfördes skulle
              det kunna bli en förödande politik för löntagare och pensionärer.
            </seg>
            <seg xml:id="i-544d7114b2719a1c-0">
              Herr talman! Jag ber med detta att få yrka bifall till förslaget
              i betänkandet och avslag på samtliga motioner och reservationer.
            </seg>
          </u>
          <note type="speaker" xml:id="i-ee7e20a8836d73da-0">
            Anf. 196 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1660c76682a0bfdf-4">
            <seg xml:id="i-6fb7ad4a41fd8854-0">
              Herr talman! Tobias Krantz kämpade hårt för att få någon att
              begära replik. Jag gör det. Jag tror att du blir lite glad för
              det.
            </seg>
            <seg xml:id="i-7a1e31d2545ffcc4-0">
              Samtidigt måste Tobias Krantz minnas tokigt eller ha läst protokollet
              från förra debatten lite dåligt. Miljöpartiet flaggade då för
              en höjning av garantipensionen och avsatte pengar i budget för
              det. Men vi sade att vi då inte exakt ville slå fast hur det skulle
              utformas. Det har vi gjort den här gången, och vi har lagt fram
              ett konkret förslag på hur vi vill använda den miljard ytterligare
              som vi satsar på de sämst ställda pensionärerna. Det är bra att
              ni tar steg för att minska skillnaden i skatten, men fortfarande
              är det en skillnad i skatten. Vi gör en prioritering där vi både
              höjer garantipensionen och går med på en höjning av grundavdraget
              som innebär en sänkning av skatten.
            </seg>
            <seg xml:id="i-7c551572984c84a9-0">
              Det är fantastiskt att ni tror att vi är så duktiga på att samarbeta
              eller tycker att vi är duktiga på att samarbeta. Du har en förväntan
              att vi på två veckor ska hinna snacka ihop oss om ett gemensamt
              förslag. Det här betänkandet skrevs och justerades i utskottet
              innan det var bestämt att vi skulle försöka skapa en majoritet
              att ställa upp som ett motalternativ till er 2010. Om Folkpartiet
              talar om skattechock är det just vad som drabbar den som blir
              sjuk eller arbetslös med en betydligt högre skatt än för sitt
              vanliga arbete.
            </seg>
          </u>
          <note type="speaker" xml:id="i-c7178777801725bf-0">
            Anf. 197 TOBIAS KRANTZ (fp) replik:
          </note>
          <u who="unknown" xml:id="i-e2adc4709db3ff2f-13">
            <seg xml:id="i-bf3df25137800ff5-0">
              Herr talman! Jag minns tydligt debatten förra året. Jag misstänker
              att jag raljerade då eftersom Miljöpartiets politik inte har ändrats
              i den delen sedan dess, det vill säga att Miljöpartiet inte vet
              vilket pensionssystem man vill ha. Så är det fortfarande. Miljöpartiet
              vet inte det, och det var tydligt under Gunvor G Ericsons anförande.
            </seg>
            <seg xml:id="i-4cd52fe0888f015c-0">
              Sedan får vi fundera över vad den här föreslagna höjningen av
              garantipensionerna, som Miljöpartiet för fram när det gäller det
              här utgiftsområdet, i praktiken är värd. Flera av oppositionspartierna
              i praktiken alla oppositionspartier har signalerat att man måste
              se över sin skattepolitik när konjunkturen ser ut som den gör.
            </seg>
            <seg xml:id="i-1e896b9fe1ff435b-0">
              Om ni omvärderar er skattepolitik och de skattehöjningar som
              ni i praktiken förespråkar, hur ska ni då finansiera de utgiftssatsningar
              som ni gör på området? Det är den frågan som är relevant att ställa
              därför att budgeten är en helhet, och budgeten måste ses i sitt
              sammanhang.
            </seg>
            <seg xml:id="i-37586a9da0453b39-0">
              Den fråga som Gunvor G Ericson och andra måste ställa sig är
              ytterst hur vi tryggar framtidens pensioner på allra bästa sätt.
              Jag är övertygad om att det bästa sättet att trygga framtidens
              pensioner är att vi ser till att vi har så många människor i arbete
              som det över huvud taget är möjligt. Då är jag helt övertygad
              om att en skattehöjning med tiotals miljarder kronor mitt i en
              brinnande lågkonjunktur och att införa en straffskatt på lastbilstrafik,
              som Miljöpartiet vill göra, när Volvo Lastvagnar och Volvo Personvagnar
              kämpar för sin överlevnad, inte är någon klok strategi. Så tryggar
              vi inte framtidens pensioner.
            </seg>
          </u>
          <note type="speaker" xml:id="i-ff7b81f1f0c3c070-0">
            Anf. 198 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1660c76682a0bfdf-5">
            <seg xml:id="i-ead9c6d6164b0483-0">
              Herr talman! Ödmjukhet och respekt är tydligen inte längre Folkpartiets
              signum. En översyn av pensionsreformen för att faktiskt se om
              den fungerar som det är tänkt är vad Miljöpartiet har föreslagit
              i den motion som också finns med i betänkandet. Det är inte alls
              självklart att det här pensionssystemet är så bra som det är tänkt.
              I stället för att gå in med ett färdigt förslag vill vi göra en
              översyn. Går det att förena ett tryggt och hållbart system som
              också är ekonomiskt hållbart och ekologiskt hållbart?
            </seg>
            <seg xml:id="i-3db87d0bb3e28a38-0">
              Klimatomställningen är inte direkt Folkpartiets starka sida.
            </seg>
            <seg xml:id="i-5acb2a17d15a779b-0">
              Det ekonomiska paket som vi har sett ja, det är ju bra att man
              nu äntligen kom fram med ett ekonomiskt paket för fordonsindustrin.
              Men det kräver också att man gör tydliga ställningstaganden för
              att de här pengarna ska bidra till en omställning av samhället.
            </seg>
            <seg xml:id="i-52f0eb71a4093015-0">
              Samtidigt som vi har en ekonomisk kris är det också en möjlighet.
              Kris betyder på vissa andra språk också möjlighet. Vi har nu en
              chans att ställa om Sverige, att ställa om världen, för att möta
              de klimathot vi har. Då vore det väldigt dumt att inte utnyttja
              och se till att använda ekonomiska styrmedel, till exempel skatt
              på lastbilstransporter som innebär utsläpp. Och då är det smartare
              att stimulera till en sådan produktion som leder till ett klimatsmart
              samhälle.
            </seg>
          </u>
          <note type="speaker" xml:id="i-2d11eb36653c9841-0">
            Anf. 199 TOBIAS KRANTZ (fp) replik:
          </note>
          <u who="unknown" xml:id="i-e2adc4709db3ff2f-14">
            <seg xml:id="i-a4cea07303e23a4c-0">
              Herr talman! Jag vill påminna Gunvor G Ericson om att Folkpartiet
              var det första parti i svensk politik som myntade begreppet att
              förorenaren skulle få betala för det han skitade ned och alltså
              införde begreppet miljöavgifter i svensk debatt. Det var långt
              innan Miljöpartiet över huvud taget var påtänkt, vill jag påminna
              om.
            </seg>
            <seg xml:id="i-dc83738f13c7eb2f-0">
              När det handlar om pensionssystemet sker det en kontinuerlig
              översyn av pensionssystemet inom ramen för den arbetsgrupp som
              de fem partier som stod bakom pensionsöverenskommelsen har. Vi
              jobbar dagligen med hur vi ska förbättra och förnya det svenska
              pensionssystemet så att det bättre kan svara mot de krav som omvärlden
              ställer och framtiden kommer att ställa.
            </seg>
            <seg xml:id="i-7972c4aae267f5be-0">
              Det är inte förbjudet för Miljöpartiet, forskare eller matematiker
              att sätta i gång en omfattande forskning om det svenska pensionssystemet.
              Det pågår rätt mycket internationell forskning också om det svenska
              pensionssystemet och görs internationella utvärderingar. I de
              allra flesta internationella utvärderingar sticker det svenska
              pensionssystemet ut mycket starkt i väldigt positiv riktning.
              De flesta länder som nu reformerar sina pensionssystem tittar
              tydligt på det svenska pensionssystemet och vill gå i den riktningen.
              Det är det som är sanningen.
            </seg>
            <seg xml:id="i-081b6ad31d60763d-0">
              Gunvor G Ericson säger att vi måste ha en översyn och att vi
              inte kan begära att man ska ha ett färdigt system. Jag har full
              respekt för det, vill jag gärna säga. Men någon idé kan man väl
              ha. Vi hade den här debatten förra året, och det enda Gunvor G
              Ericson säger är att vi ska ha en översyn av systemet. Men man
              kan väl ha några idéer om vart man vill komma.
            </seg>
            <seg xml:id="i-727b0fb9532fdc0e-0">
              Jag är en kraftig motståndare till det som är Kalle Larssons
              idéer, och jag kan hålla med Mats G Nilsson om att det är lite
              snurrigt här och där. Men det finns en idé om hur ett pensionssystem
              skulle se ut, och det förtjänar han och Vänsterpartiet respekt
              för.
            </seg>
            <seg xml:id="i-887237070c5e904a-0">
              Miljöpartiet måste väl kunna ha några idéer. Om man ska ha en
              översyn och kanske träffa en uppgörelse kan alla inte gå in med
              ett blankt papper, utan man måste gå in med lite olika idéer.
              Det blir spännande att se hur era överläggningar går om ni ska
              komma överens om ett pensionssystem och vilka idéer Miljöpartiet
              för in i ett sådant samarbete och en sådan samverkan. Det överlåter
              jag till andra att reda ut.
            </seg>
            <seg xml:id="i-1eae2c13ddbb993b-0">
              Jag trivs i den allians som jag deltar i, och vi är överens om
              vilket pensionssystem vi ska ha.
            </seg>
          </u>
          <note type="speaker" xml:id="i-905d50c18a4d75eb-0">
            Anf. 200 LARS GUSTAFSSON (kd):
          </note>
          <u who="lars_gustafsson_16707e" next="cont" xml:id="i-a95976bf2cd12dc1-0">
            <seg xml:id="i-c7f17db6925efed0-0">
              Herr talman! Jag tror att det är viktigt att vi ser vilka storheter
              vi svänger oss med. Den tanken fick jag när jag satt och lyssnade.
            </seg>
            <seg xml:id="i-7db6ab8fd66aa30e-0">
              Det pratas mycket nu i dagarna om att regeringen måste satsa
              och så vidare. Jag kan informera om att med den senaste satsningen,
              som kom i början av denna vecka, avsätter regeringen 2 100 miljarder
              i antingen stöd eller garantiförsäkring för att möta krisen. Det
              hade vi aldrig kunnat göra utan den ekonomiska situation vi har
              i Sverige, dessutom med en ganska kraftigt avbetalad statsskuld
              på flera hundra miljarder. Det har alltså varit helt rätt politik.
            </seg>
            <seg xml:id="i-33655dd1e9857916-0">
              Detta tryggar välfärden, och detta tryggar pensionerna i sin
              förlängning.
            </seg>
            <seg xml:id="i-237ff99670d3b6cb-0">
              Samtidigt måste jag tala om att pensionssystemets totala kapital
              var 4 200 miljarder, alltså det dubbla. Det kan vara bra som ingångsvärde
              när vi börjar prata om de här storheterna. Och vilka storheter,
              hur mycket pengar, vi skulle behöva ha för att fondera ett system,
              som vissa förespråkar, vågar jag inte ens tänka på. Nåväl.
            </seg>
            <seg xml:id="i-ef7430466295f658-0">
              Ibland är det särskilt glädjande att få stå i talarstolen, och
              detta är ett av de tillfällena. För mig som kristdemokrat är det
              särskilt glädjande att kunna yrka bifall till förslaget på detta
              område som handlar om pensioner.
            </seg>
            <seg xml:id="i-d024162eba6ab5a3-0">
              Efter flera års arbete för att kunna förbättra pensionerna för
              pensionärer med låga inkomster och särskilt garantipensionärer
              kan vi nu infria ett första steg till en markant förbättring för
              dessa grupper. För personer med enbart garantipension innebär
              förbättringen över 200 kronor i månaden och totalt när man räknar
              upp med prisbasbeloppet ungefär 500 kronor. Sammantaget ger det
              alltså ungefär 6 000 kronor för dessa pensionärer.
            </seg>
            <seg xml:id="i-771c829efb34e6be-0">
              Jag talade häromdagen med en nära släkting som tillhör de här
              grupperna, och hon hade fått en höjning på 4 500 kronor om året.
              Det var den största hon hade varit med om sedan hon blev pensionär.
              Det kan vara bra att ha verkligheten med sig.
            </seg>
            <seg xml:id="i-104b1f99296d1720-0">
              Om man ser till nästa års pensioner för personer med inkomstpension
              finns även här en historisk ökning av pensionen sedan det nya
              pensionssystemet infördes. Uppräkningen blir hela 4,5 procent,
              vilket ger en pensionsökning med ca 500700 kronor i månaden om
              man räknar in den nya skattesänkningen.
            </seg>
            <seg xml:id="i-4dfb1bad4ba15a24-0">
              För att ge en överskådlig bild av pensionsutvecklingen för en
              genomsnittlig inkomstpensionär kan man notera följande vid en
              genomgång. Då har jag tittat på Försäkringskassans uppgifter och
              börjat räkna på dem.
            </seg>
            <seg xml:id="i-f8ffc5c2cabade4f-0">
              Om man jämför en månadspension för en inkomstpensionär på 14
              570 kronor år 2006 med pensionen år 2008 framkommer att den faktiska
              pensionen har ökat med 651 kronor. Den verkliga ökningen av pensionen
              är alltså 7 812 kronor om året. Till detta kommer för 2009 ytterligare
              en uppräkning med ca 600 kronor per månad. Därutöver utgår en
              skattereduktion från och med 2009 med 70 kronor i månaden. Sammantaget
              innebär detta en förbättring med ca 1 200 kronor i månaden eller
              14 400 kronor om året jämfört med 2006 års pension.
            </seg>
            <seg xml:id="i-a4ba4dcb95883c89-0">
              Jag tror att det kan vara bra att få siffrorna framför sig och
              inte bara prata om procentsatser.
            </seg>
            <seg xml:id="i-17822a659fcce224-0">
              Nettoutvecklingen, som kan vara intressant, av inkomstpensionerna
              relaterat till prisutvecklingen sedan det nya pensionssystemet
              infördes är i och med nästa års uppräkning drygt 5 procent. Olika
              institut som har räknat på det faktiska utfallet har nämnt pensionärerna
              som budgetens vinnare. Även om man inte ska överbetona förbättringarna
              finns det skäl att vara positiv.
            </seg>
            <seg xml:id="i-529c04744c613837-0">
              De senaste månadernas sjunkande inflation liksom de nya prognoserna
              för en nolltillväxt i inflationen nästa år förstärker också köpkraften
              för pensionärer ytterligare. Grundläggande för det goda resultatet
              är alliansregeringens åtgärder på olika politikområden som förstärkt
              intäkterna till pensionssystemet. Arbetslinjen ger resultat, även
              för pensionärer.
            </seg>
            <seg xml:id="i-dd8c6370e4c5cf19-0">
              Herr talman! Kristdemokraterna vill gå vidare på den inslagna
              vägen och göra ytterligare förbättringar för pensionärerna så
              snart tillfälle ges.
            </seg>
            <seg xml:id="i-685e9e5be9ecda92-0">
              Jag vill ta upp ett litet ämne som har cirkulerat bland annat
              i Svenska Dagbladet med några orosmoln omkring vårt pensionssystem,
              och jag vill gärna bemöta dem.
            </seg>
            <seg xml:id="i-1173d8393170f855-0">
              Man har alltså i medierna kunnat notera inslag om en negativ
              utveckling av framtida pensioner. Frågan har gällt det så kallade
              balanstalet, alltså pensionssystemets intäkter och utbetalningar.
              Balanstalet har av olika skäl de senaste åren varit nära en nollpunkt
              men haft visst överskott, och den stora finanskrisen påverkar
              aktievärdet i vissa delar av fonderna, vilket eventuellt kan leda
              till ett negativt utfall för nästkommande år. Nu är detta dock
              inte säkert, men vi anser att det finns skäl för de partier som
              värnar pensionssystemet att följa utvecklingen och se om det finns
              några detaljer i systemet som bör ses över. Det måste dock betonas
              att systemet är stabilt och anses som en förebild för många länder
              runt om i världen, inte minst de som nu brottas med stora pensionsskulder
              och samtidigt en stor finanskris.
            </seg>
            <seg xml:id="i-4c3f897e8c2f1aff-0">
              För pensionärer är det viktigt med stabilitet och förutsägbarhet.
              Detta ger en trygghet inför framtiden, och den vill vi kristdemokrater
              värna.
            </seg>
          </u>
          <note xml:id="i-b518fb39de150015-0">
            Därmed yrkar jag bifall till förslaget i betänkandet.
          </note>
          <note xml:id="i-cba7ad2c22b62152-0">
            Anf. 201 SIW WITTGREN-AHL (s) replik:
          </note>
          <u who="lars_gustafsson_16707e" prev="cont" xml:id="i-ef224c17759bbd82-0">
            <seg xml:id="i-bcfae7746c0175ee-0">
              Herr talman! I valrörelsen gick ni till val på att ni skulle
              höja garantipensionen för pensionärerna. Maria Larsson har sagt
              att det är enbart hennes förtjänst att man har höjt garantipensionen.
              Vi har två ministrar som har sagt att det beror enbart på dem,
              så ibland kan man undra hur solidariteten och kamratskapet är
              i den regeringen. Det kan jag recensera med att säga att det låter
              lite underligt.
            </seg>
            <seg xml:id="i-10eaee0995ca895f-0">
              Lars Gustafsson säger att ni har förbättrat köpkraften för pensionärerna.
              Det blir ett glapp med den politik ni för genom att ni också höjer
              skatten för pensionärerna.
            </seg>
            <seg xml:id="i-856a5b92b679639b-0">
              En pensionär som 2007 hade 8 000 kronor i pension betalade 420
              kronor mer i skatt varje månad än en löntagare.
            </seg>
            <seg xml:id="i-96e5ebb7dfac1dcc-0">
              Med det skatteförslag som ni nu lägger fram, med det gap som
              har blivit mer era skattesänkningar ert så kallade jobbavdrag
              blir gapet nu 440 kronor om inkomsten fortfarande är 8 000 kronor.
              Skatteskillnaden mellan de arbetande och de icke arbetande ökar.
            </seg>
            <seg xml:id="i-b2214d5308faeb51-0">
              Varför ska vi straffbeskatta denna gubbe som har jobbat i 50
              år?
            </seg>
            <seg xml:id="i-89f4650bcadec0e0-0">
              Jag tycker att det som ni säger är lite lustigt. Jag vänder mig
              till er allihop eftersom ni sitter i samma regering, har samma
              synpunkter och så vidare. Ni frågar hur det ska bli med pensionerna
              om vi bildar en koalition med mp och v? Det är faktiskt så att
              vi har haft denna pensionsuppgörelse i tio år.
            </seg>
            <seg xml:id="i-f012773d1602dbdb-0">
              Tidigare debatterade arbetsmarknadsutskottets ledamöter. Då sade
              en av era företrädare att nu prövas ledarskapet i kris.
            </seg>
            <seg xml:id="i-a38f740b1de923a4-0">
              Det är ni som har ledarskapet. Det ankommer på er att föra pensionsuppgörelsen
              framåt. Det är ert ansvar.
            </seg>
            <seg xml:id="i-a63d02be891762ff-0">
              Vad säger Lars Gustafsson om skatteskillnaden? Ska man beskatta
              pensionärerna mer än alla andra?
            </seg>
          </u>
          <note type="speaker" xml:id="i-310f6f25fabcd19c-0">
            Anf. 202 LARS GUSTAFSSON (kd) replik:
          </note>
          <u who="lars_gustafsson_16707e" next="cont" xml:id="i-a95976bf2cd12dc1-1">
            <seg xml:id="i-146d84c010cc0b09-0">
              Herr talman! Det som Siw Wittgren-Ahl sade om arbetsmarknadsutskottet
              kan vi ta en annan gång eftersom vi inte hinner med det i en replikväxling.
            </seg>
            <seg xml:id="i-d6330fe5f40cfbcb-0">
              Om vi inte hade gjort några skatteförändringar utan behållit
              samma skatter som gällde när vi övertog regeringsmakten hade pensionerna
              för dem som har inkomstpensioner varit ungefär 30 procent lägre,
              alltså ökningstakten. Det är faktum. Det är ungefär den merintäkt
              som vi har fått genom att fler är i arbete. Det är ungefär 30
              procent. En tredjedel kan man tillräkna de olika politikområdena
              där vi har fått fler människor i arbete. Färre går sjukskrivna,
              och fler jobbar. Detta diskuterade vi tidigare. Alltså har det
              varit bra för pensionärerna att vi har en viss differens i skatterna.
            </seg>
            <seg xml:id="i-a4aedaf0513eb823-0">
              Sedan finns det också ett visst motiv för detta. Den som arbetar
              har nämligen kostnader för inkomsternas förvärvande som den som
              inte arbetar inte har. Det är då rimligt att det finns en viss
              diskrepans. Den ska inte vara hur stor som helst, men en viss
              diskrepans kan det vara.
            </seg>
            <seg xml:id="i-afc898ae18d61f44-0">
              Nu har vi tagit ytterligare steg. Vi har förbättrat för garantipensionärerna,
              och det är den största höjningen som de har fått sedan vi införde
              pensionssystemet 2002, tror jag att det var. Och inkomstpensionärerna
              har fått en kraftig höjning. Om inte denna kraftiga förbättring
              skett hade inkomstpensionen varit negativ därför att vi hade en
              extrem influens av väldigt höjda drivmedelspriser och höjda priser
              på mat från utlandet. Tack vare regeringens politik på området
              och tack vare regeringens skattepolitik har det blivit bättre
              för pensionärerna än vad det hade varit med den tidigare politiken.
              Då måste jag säga att det är bra. Vive la différence .
            </seg>
          </u>
          <note xml:id="i-19f7e9ed28a905a6-0">
            Anf. 203 SIW WITTGREN-AHL (s) replik:
          </note>
          <u who="lars_gustafsson_16707e" prev="cont" xml:id="i-ef224c17759bbd82-1">
            <seg xml:id="i-8a9a61caf748a935-0">
              Herr talman! Jag noterar att Lars Gustafsson tycker att det är
              bra att pensionärerna betalar 20 miljarder mer i skatt än vad
              löntagarna gör. Det är vad man har tagit ut. Det säger er egen
              finansminister. Han säger att om man skulle jämställa ålderspensionärernas
              och förtidspensionärernas skatter med löntagarnas skatter skulle
              det kosta samhället 20 miljarder. Ni borde skämmas, för ni säger
              samtidigt att ni har sänkt skatterna. Ni talar om att vi skulle
              genomföra en skattechock. Vad är detta för landets pensionärer?
              Det är bara 21 procent av landets pensionärer som vet om att ni
              straffbeskattar dem med 20 miljarder. Det är 800 000 pensionärer
              i Sverige som är organiserade i SPF och PRO. Alla dessa pensionärer
              tycker att detta är fel. De känner inte igen sig i ert tal om
              välfärd när det gäller garantipensionärerna. Jag talar inte om
              tjänstepensionärerna när det gäller höjningen. Men ni straffbeskattar
              också tjänstepensionärerna. Det är förskräckligt.
            </seg>
            <seg xml:id="i-d8f1c5af7ed110c1-0">
              Ni har alltså sänkt skatterna med 70 miljarder kronor. 1,5 miljarder
              kronor ger ni nu tillbaka till pensionärerna genom att de får
              lite lägre skatt. Men fortfarande är gapet i dag 440 kronor. Ni
              höjer inte heller bostadstillägget i procent som ni har lovat.
              Ni bara lovar pensionärerna saker. Ni har inte kommit tillbaka.
              Ni säger att ni ska fortsätta. Detta handlar om 20 miljarder kronor.
            </seg>
          </u>
          <note type="speaker" xml:id="i-08ff86bf0cb1d1d6-0">
            Anf. 204 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-c6c0cd9e756b39e4-3">
            <seg xml:id="i-f28b64fedd5f3b75-0">
              Herr talman! Matematik kan man använda på olika sätt. Men om
              vi tar hela den förbättringspotential som finns vad gäller förbättringar
              för garantipensionärerna, för inkomstpensionärerna, för de pensionärer
              som väljer att arbeta och så vidare blir det nog väl så mycket
              som 20 miljarder om man börjar räkna på det sättet. Så kan man
              inte bolla med siffror.
            </seg>
            <seg xml:id="i-332dacce49ca5c1d-0">
              Vad pensionärsorganisationerna är irriterade över är att det
              finns en differens mellan deras skattenivå och skattenivån för
              förvärvsaktiva. Men det finns faktiskt en saklig skillnad när
              det gäller att detta är bra för dem själva, för om vi inte hade
              gjort någonting hade de haft det sämre.
            </seg>
            <seg xml:id="i-f567c74fa3e9eab9-0">
              Nu gör Siw Wittgren-Ahl något som jag tycker är exempel på något
              som är belysande. Någon gång på 60-talet översvämmades Sverige
              av en sorts dammsugare från Östtyskland. Den var billig, alla
              kunde köpa den, men den fungerade inte. Alltså är det bättre för
              alla att vi har gjort denna förbättring.
            </seg>
            <seg xml:id="i-a93d84671112d5a1-0">
              Sedan ser vi gärna på sikt att man kan utjämna skillnaderna i
              fråga om skattenivå på olika sätt. Men vi måste först få ett kapital
              för att göra detta. Och detta har varit bättre för Sveriges pensionärer
              än om vi hade fortsatt med den gamla politiken.
            </seg>
          </u>
          <note type="speaker" xml:id="i-fa80cc4d1def6cd3-0">
            Anf. 205 KALLE LARSSON (v):
          </note>
          <u who="kalle_larsson_af99a5" xml:id="i-f8f733e4d309bbd2-1">
            <seg xml:id="i-bd5abda858240442-0">
              Herr talman! Jag tror att man får avskriva de värsta bluffarna
              och angreppen från högeralliansen på kontot för politisk frustration.
              Det är klart att det inte är roligt att se opinionssiffror som
              ser ut som de som vi ser i dag. Det är klart att det är lockande
              att hela tiden prata om vad som hände förr och vad som kanske
              händer i morgon än att stå till svars för den politik som man
              själv företräder. Men jag tänkte ändå klara ut några enkla missförstånd.
            </seg>
            <seg xml:id="i-aafcb408de02debc-0">
              Vi vill avskaffa premiepensionen. Det är väl beskrivet i våra
              politiska förslag. Vi vill inte ha någon spekulation med pensionärernas
              pengar. Det tror jag att var och en har möjlighet att läsa sig
              till om inte annat.
            </seg>
            <seg xml:id="i-2395db5a9914a7b5-0">
              Vi vill inte ta ifrån pensionärerna några pengar tvärtom. Vi
              är det parti som föreslår de största bidragen till pensionärerna
              höjning av bostadstillägg, återställda pensioner, höjningar av
              garantipensionerna och höjning av grundavdraget. Det innebär mer
              pengar till landets pensionärer. Detta är fullt ut finansierat
              i vår budgetmotion.
            </seg>
            <seg xml:id="i-1333116f642a98fb-0">
              Jag tror, ärligt talat, att man från regeringens sida, i stället
              för att vara så orolig över hur vi inom oppositionen ska kunna
              hålla ihop, ska vara lite mer orolig över hur pensionärerna upplever
              de orättvisor som de i dag ser. De blir förbannade när pengarna
              inte räcker till i slutet av månaden.
            </seg>
            <seg xml:id="i-757326a83b5fce38-0">
              För att återgälda detta med valspråk och ordspråk ska jag ge
              ett råd till alliansens företrädare här i dag. Säg inte upp er
              från era gamla jobb. Jag tror att ni kommer att behöva dem förr
              än ni anar.
            </seg>
          </u>
          <note type="speaker" xml:id="i-3c7b01c1d1c55c75-0">
            Anf. 206 MATS G NILSSON (m) replik:
          </note>
          <u who="ulf_nilsson_15fa88" xml:id="i-b6a8c85d30a1c1d5-4">
            <seg xml:id="i-e1f75ec3e3e9f0d8-0">
              Herr talman! Det vore intressant om du, Kalle Larsson, sade vad
              det var som var bluffar när det citerades från er motionstext.
              I tidigare debatter har du vädjat om att vi ska läsa era motioner.
              Nu har vi gjort det. Om det är någonting av detta som du anser
              vara sakligt fel får du gärna berätta det.
            </seg>
            <seg xml:id="i-9494839edf3a4aef-0">
              Det framgår också av er motion, den som du själv har skrivit
              under, att pengarna som ska tas från premiepensionen ska placeras
              på exakt samma fondbörs men i AP-fonderna. Är det korrekt?
            </seg>
          </u>
          <note type="speaker" xml:id="i-265d60b8a3f48fa4-0">
            Anf. 207 KALLE LARSSON (v) replik:
          </note>
          <u who="kalle_larsson_af99a5" xml:id="i-f8f733e4d309bbd2-2">
            <seg xml:id="i-9f8c527f6c8f1229-0">
              Herr talman! Bluffen är att påstå att vi inte vill avskaffa premiepensionen.
              Det vill vi. Vi vill bygga om hela pensionssystemet.
            </seg>
            <seg xml:id="i-37f65958a2701db7-0">
              Sedan lägger vi också fram förslag som går att ta hänsyn till
              inom ramen för detta pensionssystem. Jag tror inte att det kan
              vara så främmande för någon företrädare här i kammaren att om
              man vill göra om ett system föreslår man också mindre förändringar
              i det system som finns.
            </seg>
            <seg xml:id="i-1f8e702dd70b96de-0">
              Om Mats G Nilsson förstår det tror jag att han också förstår
              båda dessa förslag. Bluffen var bland annat att man påstår att
              vi inte vill avskaffa premiepensionen. Det vill vi.
            </seg>
            <seg xml:id="i-5086c940d2c57396-0">
              När det gäller den del som Mats G Nilsson nu nämner är det en
              förändring inom rådande system.
            </seg>
            <seg xml:id="i-d0b219ddbe26f7ec-0">
              Vi tänker lite så här: Vi fattar att ni inte kommer att vilja
              göra om pensionssystemet. Ni tycker av någon märklig anledning
              att det är alltför bra för det. Men då kan ni väl åtminstone lyssna
              på vilka små förbättringar som vi försöker göra i andra avseenden.
            </seg>
          </u>
          <note type="speaker" xml:id="i-cf3dd75a1f398116-0">
            Anf. 208 MATS G NILSSON (m) replik:
          </note>
          <u who="ulf_nilsson_15fa88" xml:id="i-b6a8c85d30a1c1d5-5">
            <seg xml:id="i-5f0de084d45dccda-0">
              Herr talman! Kalle Larsson, du vill ju riva upp pensionssystemet.
              Det är rätt illavarslande. Illavarslande var också, noterade vi,
              att Siw Wittgren-Ahl applåderade. Jag fick dock inte möjlighet
              till replik på henne.
            </seg>
            <seg xml:id="i-39d0d51082be8b36-0">
              Kan du berätta om hur det fungerar på er sida? Är det så att
              ni planerar att riva upp hela pensionssystemet? Vi såg ju att
              Socialdemokraternas representant ivrigt applåderade när du hävde
              ur dig det, så applåden får du ta som ett positivt tecken. Vi
              andra tycker att det är lite mer illavarslande.
            </seg>
          </u>
          <note type="speaker" xml:id="i-d118cd4d3dffe60f-0">
            Anf. 209 KALLE LARSSON (v) replik:
          </note>
          <u who="kalle_larsson_af99a5" next="cont" xml:id="i-43311d44aa2af453-0">
            <seg xml:id="i-3ed03e8a4265cf01-0">
              Herr talman! Jag tror att det hör till god ton att låta repliken
              gälla den man replikerar på och att inte blanda in andra ledamöter.
              Men det får väl Mats G Nilsson själv ta ansvar för. Jag berättar
              vad jag tycker.
            </seg>
          </u>
          <note xml:id="i-ee753ef2eb7148fd-0">
            (MATS G NILSSON (m): Jag frågade vad du visste )
          </note>
          <u who="kalle_larsson_af99a5" prev="cont" xml:id="i-38b24e30d7282afd-0">
            <seg xml:id="i-c14b7f445220cf6b-0">
              Jag håller på och svarar på frågan; om jag nu kan få använda
              en och en halv minut, som är den talartid som jag har kvar, till
              det. Jag berättar var jag står och vad mitt parti anser. Självklart
              går vi in i ett samarbete med andra partier under förutsättning
              att vi ska få möjlighet att vara med och påverka så mycket som
              möjligt.
            </seg>
            <seg xml:id="i-5c5dd4653d032495-0">
              Som Mats G Nilsson nog är väl medveten om innebär ett samarbete
              kompromisser. Det innebär att alla partier får ge och ta, som
              man brukar säga. Var vi landar i olika politiska avseenden har
              jag ingen som helst anledning att här i kammaren i dag redogöra
              för, Mats G Nilsson!
            </seg>
            <seg xml:id="i-80323c705ea1208f-0">
              Var inte orolig för någonting annat än att kanske behöva gå tillbaka
              till ditt eget jobb senast vid valet 2010!
            </seg>
          </u>
          <note type="speaker" xml:id="i-7589229e17cfc73f-0">
            Anf. 210 TOBIAS KRANTZ (fp) replik:
          </note>
          <u who="unknown" xml:id="i-e2adc4709db3ff2f-15">
            <seg xml:id="i-0f62e8f9be84d599-0">
              Herr talman! För att avsluta det som Kalle Larsson avslutningsvis
              var inne på vill jag säga att sannolikheten är större att Mats
              G Nilsson har möjlighet att gå tillbaka till ett jobb om det är
              regeringens politik som gäller än om det är Kalle Larssons politik
              som gäller.
            </seg>
            <seg xml:id="i-48ccd1d62605c74b-0">
              Mats G Nilsson hade en fullt relevant undran i en sakfråga. Jag
              tror att vi är många som inser att ni inte tycker om premiepensionssystemet;
              det har väl framgått. Frågan är vad ni i stället vill göra.
            </seg>
            <seg xml:id="i-7e078211a9c88a3c-0">
              När man läser Vänsterpartiets motioner och lyssnar på vad ni
              säger ni gillar ju AP-fonderna ska de pengar såvitt jag förstår,
              Kalle Larsson får gärna rätta mig, som tidigare funnits i premiepensionssystemet
              i stället in i AP-fonderna.
            </seg>
            <seg xml:id="i-e84686d74d12632e-0">
              Både de pengar som placeras i premiepensionssystemet och de pengar
              som AP-fonderna placerar placeras i rätt stor utsträckning på
              börsen. Vad blir då skillnaden?
            </seg>
            <seg xml:id="i-9a7230988d64d5c0-0">
              Kalle Larsson, du sade tidigare att du är en stark motståndare
              till att pensionsspararnas pengar spekuleras bort jag tror att
              du använde det uttrycket. Men blir det inte i princip samma problem
              om de här pengarna i stället förs in i AP-fonderna?
            </seg>
            <seg xml:id="i-eb1b2d0b977d57f8-0">
              Sanningen är väl det är väl bättre att Kalle Larsson i så fall
              säger det att Kalle Larsson inte gillar att vanliga människor
              själva får bestämma över sina pensionspengar utan tycker att det
              är bättre att några AP-fondsdirektörer bestämmer. Är det inte
              bättre att säga det, Kalle Larsson?
            </seg>
            <seg xml:id="i-4e05ceca7d8ec8cf-0">
              Det är lätt att lova ut pengar. Men det handlar också om att
              kunna finansiera och om att ha en trovärdig ekonomisk politik.
              I mitt anförande pekade jag på att det skattepolitiska alternativ
              som innebär höjda skatter är en del av finansieringen av de utgiftsreformer
              som ni vill genomföra. För en kort tid sedan sade din partiledare
              Lars Ohly i en radiointervju att det skattepolitiska alternativet
              inte längre gäller, att det är dumt att kraftigt höja skatterna
              i en lågkonjunktur. Jag tycker att det var en bra slutsats. Men
              det innebär att ert ekonomiska alternativ faller ihop.
            </seg>
            <seg xml:id="i-dd02fade5f1a97d3-0">
              Då är min fråga: Gäller fortfarande beskedet i ert förslag om
              att garantipensionerna ska höjas med tanke på vad Lars Ohly har
              sagt?
            </seg>
          </u>
          <note type="speaker" xml:id="i-a581cebffe9b621f-0">
            Anf. 211 KALLE LARSSON (v) replik:
          </note>
          <u who="kalle_larsson_af99a5" xml:id="i-f8f733e4d309bbd2-3">
            <seg xml:id="i-e1320f2efc3e8117-0">
              Herr talman! Den första frågan har jag besvarat. Möjligen får
              jag säga att jag inte är motståndare till att människor själva
              får vara med och påverka saker och ting. Tvärtom är det själva
              grundtanken hos oss. Det är därför vi till exempel är för ett
              ökat gemensamt ägande i samhället i allmänhet detta för att människor
              på ett demokratiskt sätt ska kunna få vara med och påverka.
            </seg>
            <seg xml:id="i-9bca297f4eb42e5c-0">
              Den här börsspekulationen innebär att man har försökt utforma
              systemet så att var och en ska gå och oroa sig för sin personliga
              del. Har jag gjort rätt investering? Har jag placerat mina pengar
              på rätt plats?
            </seg>
            <seg xml:id="i-afc8feb18561ead3-0">
              I ett svep har man mer eller mindre gjort alla människor till
              börsspekulanter. Visst finns det ett problem med det om man, som
              jag, tycker att det är en otrygg ekonomi. I grund och botten kan
              vi kalla det som man spekulerar med för låtsaspengar.
            </seg>
            <seg xml:id="i-15fa4a6739464157-0">
              När det gäller frågan om skatter gäller de förslag som vi har
              lagt fram här i kammaren. Det är de förslagen som vi reserverar
              oss för, och det är de förslagen som vi så småningom kommer att
              rösta om. Att man sedan i en politisk debatt diskuterar och funderar
              över hur man ytterligare kan skärpa och förbättra sin politik
              är inget konstigt. Nästa gång riksdagen tar ställning till våra
              förslag får vi återkomma till dem.
            </seg>
            <seg xml:id="i-f845c2d709a1681c-0">
              Skillnaden här är att vi är ett parti i opposition. Därför har
              vi inte samma möjligheter att snabbt genomföra vår politik. Det
              är Tobias Krantz och några av hans kompisar förstås väldigt glada
              över. Tyvärr är väldigt många människor lidande på grund av detta,
              inte minst pensionärer. Hade vår politik genomförts skulle det
              ha varit åtskilliga hundralappar mer till just pensionärer i det
              här landet. De hade dessutom kunnat se ett pensionssystem som
              byggde på rimligare principer än vad vi i dag ser. Det tror jag
              att landets pensionärer kommer att inse. Dock tror jag kanske
              inte att Tobias Krantz inser det, men det kan jag inte göra så
              mycket åt.
            </seg>
          </u>
          <note type="speaker" xml:id="i-fb1e42d1f45ed02e-0">
            Anf. 212 TOBIAS KRANTZ (fp) replik:
          </note>
          <u who="unknown" xml:id="i-e2adc4709db3ff2f-16">
            <seg xml:id="i-810d68a4f0e3455f-0">
              Herr talman! Sanningen är att Vänsterpartiet tillsammans med
              Socialdemokraterna och Miljöpartiet har röstat mot den ekonomiska
              politik som regeringen under de senaste åren har genomfört en
              ekonomisk politik som enligt Konjunkturinstitutet har lett till
              att 60 00070 000 människor som annars inte skulle ha fått jobb
              har fått jobb. Det har varit en högkonjunktur som har lett till
              fler jobb så är det absolut men det är också så att 60 00070 000
              människor som annars inte skulle ha fått jobb har fått det. Den
              politiken har Vänsterpartiet i praktiken röstat emot.
            </seg>
            <seg xml:id="i-268266ffb67e16dc-0">
              De satsningar som ni nu säger att ni på ett antal områden vill
              genomföra hade det aldrig varit möjligt att genomföra om er ekonomiska
              politik hade gått igenom. Precis likadant är det nu. Kalle Larsson
              säger att det inte längre är partiledarens ord som gäller, utan
              nu gäller er budgetmotion. Om er politik genomförs med en skattechock
              på kanske 6070 miljarder, eller vad det nu blir på totalen, undrar
              jag om det verkligen är troligt och rimligt att tänka sig att
              det mitt under brinnande lågkonjunktur leder till fler jobb.
            </seg>
            <seg xml:id="i-d5872feed32b4402-0">
              Din partiledare Lars Ohly har uppenbarligen kommit fram till
              någonting helt annat, så det är rätt intressant att diskutera
              detta. Vi i alliansen har fått kritik för att vi inte ändrar vår
              politik när förändringar sker. Men det är uppenbart att Vänsterpartiet,
              av Kalle Larssons besked här att döma, inte är berett att ändra
              sin ekonomiska politik om förutsättningarna förändras. Därigenom
              skapas en väldig misstro och en trovärdighetskris när det gäller
              Vänsterpartiets ekonomiska politik; det är sanningen.
            </seg>
            <seg xml:id="i-c9079d6248802a2d-0">
              När det gäller börsen sade Kalle Larsson här i talarstolen att
              han inte vill ha en börsspekulation med pensionärernas pengar.
              Sanningen är att Kalle Larsson gärna, med hans ord, vill ha en
              börsspekulation med pensionärernas pengar så länge det är staten
              som spekulerar med pengarna. Att enskilda människor själva ska
              få bestämma över sina pensionspengar är Kalle Larsson emot. Det
              är ett tydligt besked från Vänsterpartiet.
            </seg>
          </u>
          <note type="speaker" xml:id="i-f7658e93480c557d-0">
            Anf. 213 KALLE LARSSON (v) replik:
          </note>
          <u who="kalle_larsson_af99a5" xml:id="i-f8f733e4d309bbd2-4">
            <seg xml:id="i-61cb910225d62d4a-0">
              Herr talman! Tobias Krantz säger att det med regeringens politik
              har blivit lite fler jobb. Det stämmer säkert. Cancersjuka har
              ju tvingats tillbaka i arbete. Människor som knappt kan lyfta
              har tvingats tillbaka till arbeten där de tvingas till tunga lyft.
            </seg>
            <seg xml:id="i-23ce74ae0c6c5c52-0">
              Debatten om sjukskrivningsprocessen hade vi under förra rundan.
              Tvingar man cancersjuka och människor med arbetsskador tillbaka
              i arbete kan man självklart skriva in dem i statistiken som arbetande.
              Jag är helt övertygad om att en del av dem inte hade arbetat om
              Vänsterpartiets politik hade fått gälla. Vi tycker att människor
              ska få den rehabilitering som behövs för att kunna komma tillbaka
              i arbete. Det tar ibland lite längre tid än om människor pressas
              och tvingas ut i arbete; så är det. Å andra sidan kommer man tillbaka
              i arbete och då på villkor som man själv varit med om att forma.
            </seg>
            <seg xml:id="i-943dd06587d48312-0">
              Man hade mycket väl kunnat genomföra vår politik i alla avseenden
              om vi hade haft en majoritet. Jag är helt övertygad om att man
              då hade fått se fler anställningar i den offentliga sektorn samt
              fler och bättre satsningar på mindre företag än vad den här regeringen
              har åstadkommit. Det hade gett ytterligare sysselsättningsvinster.
            </seg>
            <seg xml:id="i-a8019fbc8f5bb08c-0">
              Det är alltid svårt att sia om det hade blivit annorlunda med
              en annan politik. Men jag tror att själva förutsättningen för
              den politiska debatten är att man tror på den politik som man
              själv företräder. Jag är övertygad om att Tobias Krantz, trots
              alla motargument, försöker göra det. Jag gör det definitivt.
            </seg>
            <seg xml:id="i-a0db42ec9f796252-0">
              Avslutningsvis gäller det skattesatserna. Det är klart att man
              måste vara beredd att förändra sin politik. Vi kommer att här
              i kammaren presentera våra förslag; där behöver man inte vara
              orolig. Men det är inte nödvändigtvis så att höjda skatter innebär
              problem för konsumtionen. Det beror ju på hur man använder skatteintäkterna.
              En progressiv beskattning till exempel innebärande att man tar
              in mer pengar från dem som har rätt mycket och som annars lägger
              pengarna i madrassen och använder de pengarna i transfereringssystem
              och till sysselsättningssatsningar är bättre i en lågkonjunktur
              än den politik vi i dag ser.
            </seg>
          </u>
          <note xml:id="i-aff8974988557f53-0">
            Utgiftsområde 12
          </note>
          <note type="speaker" xml:id="i-c74e2efec9b8e9a5-0">
            Anf. 214 MATILDA ERNKRANS (s):
          </note>
          <u who="matilda_ernkrans_a2e584" xml:id="i-457cfaeed3e60761-0">
            <seg xml:id="i-bae4d9156fd65bdb-0">
              Herr talman! Det är den moderatledda regeringen och den moderatledda
              majoriteten i den här kammaren som sänkt ersättningen i de familjepolitiska
              stöden, som plockar bort sjukpenningen från sjuka och som har
              skapat en a-kassa så låg att familjer och barn kan tvingas från
              hus och hem. Det är den moderatledda regeringen, inte på grund
              av finanskrisen eller lågkonjunkturen. Det är den moderatledda
              regeringen och den moderatledda majoriteten i den här kammaren
              som nu i något som inte kan beskrivas som annat än passivitet
              lämnar ett tomt blad i den ekonomiska familjepolitiken.
            </seg>
            <seg xml:id="i-c89b9edf6ef6b860-0">
              Sveriges barnfamiljer skulle i stället behöva en ambitiös och
              modern familjepolitik där man investerar Sverige ur jobbkrisen
              och återställer rättvisan. Sverige, familjerna och barnen tjänar
              på rättvisa. Det är vårt svar till landets familjer med barn,
              socialdemokratins svar.
            </seg>
            <seg xml:id="i-92ad58ecce387bd9-0">
              Herr talman! Vägval och skillnader är tydliga i svensk politik
              i dag, inte minst inom familjepolitikens område. Den moderatledda
              politiken är slarvig, ansvarslös, den är experimenterande och
              nu rent av passiv. Ni slösade bort 80 miljarder av våra gemensamma
              pengar i skattesänkningar som de mest välbeställda nu sitter på.
              Vi hade behövt de pengarna i dag till barnen och familjerna, till
              kommunerna och landstingen, till förskolorna och skolorna, till
              vården och omsorgen.
            </seg>
            <seg xml:id="i-3853ae01e77289f6-0">
              Det är ni, den moderatledda regeringen, som har sänkt ersättningen
              i föräldraförsäkringen, men mest för dem som vårdar sina sjuka
              barn. Det är ni, den moderatledda regeringen, som har förändrat
              barnens skolgång. Nu är det barn som får bära myndighetspapper
              i sina ryggsäckar fram och tillbaka till förskolor och skolor,
              ansvariga för papper som gör att deras föräldrar ska få ut sin
              rättmätiga försäkring när de har varit hemma och vårdat sina barn.
              Det är ni, den moderatledda regeringen och den moderatledda majoriteten
              i den här kammaren, som har sett till att personalen i våra förskolor
              och skolor får hålla på att pyssla med intyg, som får leka poliser
              i fråga om föräldraförsäkring i stället för att lägga den tiden
              i barngrupper, till det som barnen behöver.
            </seg>
            <seg xml:id="i-321fd17a384d16d3-0">
              Det är ni som har ändrat målet i familjepolitiken och som, som
              ni själva skriver, accepterar att utfallet inte blir detsamma
              för alla barnfamiljer. Helt enkelt är det okej att klyftorna ökar
              också för landets barn och barnfamiljer.
            </seg>
            <seg xml:id="i-78d87ab997e8dcaf-0">
              Det är ni som har omfördelat pengarna i vår familjepolitik med
              bidrag till mammor som redan har sina barn hemma. Kvinnor långt
              från arbetsmarknaden är nu bidragsförsörjda. Det är ojämställt.
              Alla kvinnor får betala i sämre anställningstrygghet, i sämre
              löner och i sämre pensioner. Barnen får betala i en sämre förskola.
            </seg>
            <seg xml:id="i-436db1629a394204-0">
              Det är ni som har omfördelat våra pengar till en jämställdhetsbonus
              som är så krånglig och oöverblickbar att den bara kommer att gå
              till dem som redan delar jämställt, till de par där ekonomin inte
              har varit något problem när man har delat upp föräldraledigheten.
              Det här har den moderatledda regeringen och den moderatledda majoriteten
              i den här kammaren genomfört, inte är det på grund av finanskrisen
              eller lågkonjunkturen.
            </seg>
            <seg xml:id="i-9fe8b973722432e7-0">
              Nu är det som sagt passivitet: Ni lämnar ett tomt blad när vi
              pratar ekonomisk familjepolitik. Det är ert besked till landets
              familjer med barn ingenting. Ni presenterar inga nya initiativ,
              ingenting när det gäller den ekonomiska familjepolitiken nu när
              jobbkrisen rullar in över Sverige. 50 000 människor har varslats
              om uppsägning bara i oktober, november och december. Vi vet att
              en stor del av dessa fått besked om uppsägning. 35 000 människor
              riskerar att i närtid bli av med sina jobb. Vi vet att familjer
              med barn drabbas extra hårt.
            </seg>
            <seg xml:id="i-73dd534f9ffef654-0">
              Jag undrar hur många föräldrar som under den här hösten har fått
              ställa sig frågan: Kommer jag att ha mitt jobb kvar? Jag undrar
              hur många barn som den här hösten har hört och som nästa år kommer
              att höra föräldrarna ge uttryck för oro i den här jobbkrisen.
              Det är ni i den moderatledda regeringen som har gjort föräldrar
              och barn mer otrygga än någonsin i jobbkrisens Sverige. Det är
              ni som har mixat och tricksat med a-kassan så att en halv miljon
              människor står utanför arbetslöshetsförsäkringen. Det är ni som
              har förändrat arbetslöshetsförsäkringen så att endast 20 procent
              av landets löntagare faktiskt får ut sina 80 procent i ersättning.
              Det är ni som har halverat arbetsmarknadsutbildningen, som har
              plockat bort stora delar av vuxenutbildningen. Det är ni i den
              moderatledda regeringen, inte är det på grund av finanskrisen
              eller lågkonjunkturen.
            </seg>
            <seg xml:id="i-9515cd529a05ee23-0">
              Det är nu vi kan och borde investera i landets familjer med barn
              och investera oss ur jobbkrisen. Det är vårt besked, det är Socialdemokraternas
              besked, till landets familjer med barn. Det är faktiskt beskedet
              från hela oppositionen i det rödgröna samarbetet till landets
              familjer och barn.
            </seg>
            <seg xml:id="i-b5c6405047380ed3-0">
              Vi är beredda. Vi vill höja taket i den tillfälliga föräldrapenningen
              och i havandeskapspenningen. Vi vill värna ett barnbidrag till
              alla barn, och vi är beredda att höja barnbidraget med 100 kronor
              per månad. Vi har till och med sagt att vi är beredda att som
              extra stimulans ge ett extra barnbidrag i jul till alla barnfamiljer.
              Vi vill höja flerbarnstillägget med 10 procent.
            </seg>
            <seg xml:id="i-156ae704a008527d-0">
              Vi ser att ensamstående med barn är i en särskilt utsatt situation.
              Vi är beredda att höja underhållsstödet med 100 kronor i månaden.
              Vi är beredda att införa en särskild föräldrapeng för att ensamstående
              ska få möjlighet att överlåta sin föräldrapeng till en annan försäkrad
              om man själv blir sjuk under föräldraledigheten.
            </seg>
            <seg xml:id="i-95ab028478fa1119-0">
              Vi är beredda att införa en gemensam månad så att båda föräldrarna
              får vara hemma den första månaden med sina små barn. Vi tror att
              det är bra. Vi vet att omsorgsrationaliteten utvecklas när barnen
              är små. Det här ger en möjlighet för båda föräldrarna att tidigt
              knyta an till barnet. Det är bra för barnet, och det är bra för
              jämställdheten.
            </seg>
            <seg xml:id="i-92e7095d90fa8c02-0">
              Vi ser att familjer med barn i behov av särskilt stöd behöver
              mer av vårt engagemang. Vi är beredda att göra en översyn av vårdbidraget
              för att se att det faktiskt är det stöd som det ska vara. Det
              är vårt besked. Vi höjer ambitionsnivån på familjepolitikens område
              för framtidstro, för rättvis fördelning och hopp, för en generell
              solidarisk familjepolitik med kompensation för de allra mest utsatta.
              Vi är fullständigt övertygade om att det här skulle ha varit ett
              välkommet besked till landets familjer och barn. De förtjänar
              ett sådant besked. Det hjälper oss dessutom ur jobbkrisen.
            </seg>
            <seg xml:id="i-4152e54d035492ee-0">
              Sverige tjänar helt enkelt på rättvisa, men ni, den moderatledda
              regeringen och den moderatledda majoriteten i den här kammaren,
              har valt en annan väg. Det blir inga höjda barnbidrag, det blir
              inget höjt tak i den tillfälliga föräldrapenningen. Det blir inga
              höjda underhållsstöd. Det blir inga höjda flerbarnstillägg, och
              det blir ingen gemensam månad för föräldrarna. Det är ert val,
              den moderatledda regeringens val, inte på grund av finanskrisen
              eller lågkonjunkturen.
            </seg>
            <seg xml:id="i-18e3fa3897d20167-0">
              Jag upprepar: Sverige, barnen och familjerna tjänar på rättvisa
              nu mer än någonsin i jobbkrisens Sverige.
            </seg>
            <seg xml:id="i-5190100edc58af4f-0">
              Avslutningsvis, herr talman, vill jag säga att vi socialdemokrater
              naturligtvis står bakom vårt särskilda yttrande där vi berättar
              att vi har finansierat allt till sista kronan och att vi är beredda
              att ge mer pengar till landets familjer och barn. Vi står naturligtvis
              bakom alla våra reservationer, men för tids vinnande yrkar jag
              bifall endast till reservationerna 36, 37, 39, 48, 50 och 59.
            </seg>
          </u>
          <note xml:id="i-5580cd56710a9404-0">
            I detta anförande instämde Ronny Olander, Jasenko Omanovic, Veronica
            Palm och Siw Wittgren-Ahl (alla s).
          </note>
          <note type="speaker" xml:id="i-8f65cf8937ae7b9e-0">
            Anf. 215 KALLE LARSSON (v):
          </note>
          <u who="kalle_larsson_af99a5" xml:id="i-f8f733e4d309bbd2-5">
            <seg xml:id="i-60e7bc55a10bfe0f-0">
              Herr talman! Vi kunde under den föregående debatten konstatera
              att regeringen glömmer de äldre och fortsätter att föra en politik
              där orättvisor mellan löntagare och pensionärer växer. Nu är vi
              inne på ett annat område, och här kan vi konstatera att regeringen
              för en politik som gör att barnfattigdomen ökar i Sverige.
            </seg>
            <seg xml:id="i-e78fbe4a5ed085c4-0">
              Fler barn än tidigare lever i dag under fattiga förhållanden.
              Det är, som tidigare sades, inte ett resultat av någon finanskris,
              inte ett resultat av något slags opåverkbara händelser och skeenden
              utanför politisk kontroll, utan det är ett resultat av den politik
              som regeringen faktiskt med berått mod för och avser att fortsätta
              föra.
            </seg>
            <seg xml:id="i-2b0f28c4a39494c3-0">
              Vi har från Vänsterpartiets sida låtit riksdagens utredningstjänst
              med sina framtidsmodeller räkna ut hur barnfattigdomen skulle
              öka med den politik som regeringen för. De konstaterar att barnfattigdomen
              bland alla barn under 18 år ökat från 8,4 procent 2006 till 11,5
              procent 2009. Det är nästan en fördubbling av andelen fattiga
              barn. Och i hushåll med ensamstående föräldrar ökar barnfattigdomen
              under samma tid från 14,9 procent till 26,9 procent. Vart fjärde
              barn till en ensamstående förälder är alltså ett barn som lever
              i fattigdom. Det är uppenbart att det i den här regeringens ögon
              ska löna sig att vara en högavlönad, frisk och gift man utan barn.
              Det är liksom idealmodellen, en riktig A-människa, i den här regeringens
              politik. Det är i alla fall så som politiken är utformad för att
              slå. Det är den gruppen som gynnas mest av den omvända fördelningspolitik
              som regeringen för.
            </seg>
            <seg xml:id="i-78c954931981498b-0">
              Herr talman! Jag sade att det är regeringens medvetna politik
              som ligger bakom detta, och det är det. När man tittar på vad
              regeringen har gjort blir det ganska uppenbart. Man har sänkt
              taket i den tillfälliga föräldrapenningen och havandeskapspenningen.
              Det är en besparing på drygt 300 miljoner kronor. Man har ändrat
              beräkningarna av SGI, den sjukpenninggrundande inkomsten, för
              föräldralediga, vabföräldrar, höggravida. Man sparar i runda slängar
              1 miljard på detta. Man skär ned med över 1 miljard kronor på
              småbarnsföräldrar.
            </seg>
            <seg xml:id="i-79110b54e952c159-0">
              Det är klart att det här är bekymmersamt för regeringen. Om det
              här skulle komma ut i öppen politisk debatt skulle det vara väldigt
              jobbigt för regeringen. Därför pratar man helst om andra saker,
              om sina skattesänkningar som nedskärningarna på småbarnsföräldrar
              har bekostat.
            </seg>
            <seg xml:id="i-7a1c7f625e2f0297-0">
              Faktum är att skattesänkningar generellt sett gynnar dem som
              tjänar mycket. Även jobbskatteavdraget, som är regeringens huvudnummer
              när det gäller skattesänkningarna, är utformat så att det ger
              mer till dem som tjänar mycket. Men ensamstående föräldrar och
              småbarnsföräldrar generellt är ju verkligen människor som är i
              behov av goda ekonomiska förutsättningar, för vad är det egentligen
              som händer när småbarnsföräldrar inte har tillräckligt med pengar?
              Ja, det är inte spekulationspengar vi talar om. Det är inte att
              man köper 300 aktier mindre. Det är inte att man kanske väljer
              champagne i stället för någonting annat till maten. Det handlar
              inte om att man avstår från att köpa en tredje bil. Det är inte
              det att man avstår från att åka på semester fem gånger om året
              och i stället bara åker fyra.
            </seg>
            <seg xml:id="i-f9efb7972ed1aa2a-0">
              Det vi talar om här är fattigdom. Det är att barn inte har råd
              att följa med på skolutflykter. Det är ungar i vanliga svenska
              hem som får skämmas därför att deras föräldrar helt enkelt inte
              har råd att köpa nya kläder, inte har råd att köpa nya skor när
              det blir vinter. Det har ändå funnits något slags uppfattning,
              tycker jag som har växt upp under en tid av någorlunda god välfärdspolitik,
              att vi inte skulle ha ett samhälle där människors inkomster avgjorde
              deras barns framtid. Det är inte en demagogisk överdrift från
              min sida, utan det är statistiskt säkerställt i de beräkningar
              som är gjorda, att vi är på väg tillbaka till en tid då föräldrarnas
              bristande ekonomi drabbade barnen. Det finns barn som inte längre
              får rätt näring därför att de inte har föräldrar som har råd att
              köpa tillräckligt bra mat. Det finns hemlösa barn i Sverige i
              dag. Det är också ett resultat av den politik som förs. Här står
              skattesänkningarna som gynnar de välbeställda mot den välfärd
              som gör att alla människor stora som små, barn som pensionärer
              ska kunna få sin rätt till ett värdigt liv tillgodosedd.
            </seg>
            <seg xml:id="i-9bba38f874ce5f68-0">
              Herr talman! Det är uppenbart att den här regeringen satsar på
              helt andra saker än jämlikhet, jämställdhet, sådant som gör att
              skillnaderna mellan män och kvinnor och mellan fattiga och rika
              utjämnas. Tvärtom för man en politik som snarare gödslar ojämlikhet
              och ojämställdhet, för vad annat kan man säga om vårdnadsbidraget?
              Det är en påstådd politisk reform men snarare ett steg långt tillbaka
              i tiden. Det handlar om att i stort sett uteslutande kvinnor förväntas
              vara hemma med en ersättning på 3 000 kronor i månaden. Jag säger
              i stort sett uteslutande kvinnor. Vi har ju i alla fall erfarenhet
              från Finland och Norge där 96 procent av dem som tog ut vårdnadsbidragen,
              enligt de modeller man har där, var kvinnor.
            </seg>
            <seg xml:id="i-a5a91cb77ae5afb2-0">
              Kvinnor som förlorar pensionspoäng, kvinnor som förlorar karriärvägar,
              kvinnor som förlorar makt över sina egna liv och över samhällets
              utveckling är resultatet av vårdnadsbidraget. Den som slår sig
              för bröstet för en sådan politik är förmodligen lite halvblind
              i alla fall.
            </seg>
            <seg xml:id="i-35a6010970ff7bc9-0">
              Herr talman! Vi står förstås bakom samtliga våra egna reservationer.
              För tids vinnande yrkar jag bifall bara till reservation 59 under
              punkt 55.
            </seg>
            <seg xml:id="i-7c157ba8a73fd996-0">
              Herr talman! Det är uppenbart att regeringen har gett upp. Det
              är inte jag som säger det. Det säger man själva när man ändrar
              målen för det här politikområdet. Det nya målet ska vara att bidra
              till förbättrade förutsättningar för en god ekonomisk levnadsstandard
              för alla barnfamiljer. Tidigare var det att skillnaderna i de
              ekonomiska villkoren för människor med och utan barn skulle minska.
              Det vill man inte längre. Man vill inte att skillnaderna mellan
              de som har barn och de som inte har barn ska minska längre. Man
              har tänkt att det ska bli lite bättre så där i allmänhet, så där
              lite välvilligt. Jag borde kanske inte vara överraskad, men det
              är inte regeringens uppfattning att man ska utforma en politik
              som ska minska skillnader och klyftor. Det är uppgivenheten som
              politisk strategi vi ser.
            </seg>
            <seg xml:id="i-ba0743c3ee3fea06-0">
              Herr talman! Jag ska säga några ord om vad vi föreslår och vad
              vi vill göra. Vi avvisar de orättvisa skattesänkningarna som regeringen
              vill genomföra. Vi avvisar miljardbesparingarna på småbarnsföräldrar,
              också på sjuka och arbetslösa. Det här är de saker som har ökat
              fattigdomen också för barn. Det är de utförsäkrade som har barn
              som också får ekonomiskt sämre villkor. Det är barn till föräldrar
              som inte längre har haft råd att betala avgiften till a-kassan
              och därför nu står oförsäkrade som är de fattiga barnen vi här
              talar om.
            </seg>
            <seg xml:id="i-228118cd6c92759c-0">
              Vi vill i stället ha en generell politik för full sysselsättning
              i ordets verkliga bemärkelse. Vi vill ha rätt till heltid. Vi
              vill ha höjda tak och ersättningsnivåer i socialförsäkringen och
              en mer progressiv beskattning än den vi ser i dag. Vi vill ha
              en välfärdsoffensiv som innebär att man anställer människor där
              de behövs allra mest just nu, i välfärdssektorn i vården, skolan
              och omsorgen så att man kan höja kvaliteten i verksamheterna och
              samtidigt ge människor möjligheten och rätten till arbete.
            </seg>
            <seg xml:id="i-c9d289b8adbc5f2c-0">
              Vi vill individualisera föräldraförsäkringen. Vi har aldrig riktigt
              begripit det där med att barn ska vara ett ansvar för kvinnor
              och lite av en fritidssysselsättning för män. Så bygger man ingen
              jämställdhet. Så bygger man inte ett samhälle där man tar lika
              ansvar för hem och barn och därmed också får samma möjlighet till
              karriär i arbetslivet.
            </seg>
            <seg xml:id="i-457ebec8d072b0a1-0">
              Vi vill höja och indexera underhållsstödet. Vi vill höja barnbidraget.
              Vi har föreslagit, som en trevlig julklapp till alla barnfamiljer,
              att man skulle dela ut ett extra barnbidrag. Det är ett förslag
              vi har gemensamt med det största partiet inom oppositionsblocket.
              Vore inte det en trevlig liten julklapp att dela ut? Det är pengar
              som oftast kommer väl till användning direkt och omedelbart och
              som därmed också gynnar konsumtionen inte konsumismen som vi ska
              försöka undvika att gynna i ett läge där ekonomin faktiskt behöver
              stimuleras.
            </seg>
            <seg xml:id="i-0ea3a8059a57dc42-0">
              Vi gör förstås också reformer på en rad andra politiska områden
              som påverkar detta område, som påverkar villkoren och förutsättningarna
              för barn att inte längre behöva leva under fattiga förhållanden.
              Jag ska inte trötta kammarens redan trötta ledamöter med att rada
              upp alla de förslag vi lägger fram på andra områden. De rör bostadsbidrag,
              anställningar, satsningar på förskolan och så vidare. De är säkert
              välbekanta för kammarens ledamöter.
            </seg>
            <seg xml:id="i-47fa116baed256f6-0">
              Låt mig konstatera en sista sak. Det här området går under beteckningen
              Ekonomisk familjepolitik. Vi har aldrig riktigt begripit varför.
              Det handlar ju om barn. Därför lämnar vi, eftersom vi inte heller
              ger upp detta, också förslag om att man döper området till Ekonomisk
              barnpolitik. Målet borde vara att inte ett enda barn ska behöva
              växa upp och leva under fattiga förhållanden. Med den här regeringens
              politik ser vi det omvända. Allt fler barn kommer att behöva skämmas
              när de går till skolan för att de inte har råd att följa med på
              klassresan. Allt fler barn kommer att ha föräldrar som i sin tur
              skäms för att de inte kan ge sina barn det alla föräldrar vill
              ge sina barn, nämligen en trygg uppväxt under värdiga förhållanden.
            </seg>
          </u>
          <note type="speaker" xml:id="i-264f0aa48be181a8-0">
            Anf. 216 GUNVOR G ERICSON (mp):
          </note>
          <u who="jan_ericson_aca06f" xml:id="i-1660c76682a0bfdf-6">
            <seg xml:id="i-4ef35a6f7291e5fe-0">
              Vår julklapp till barnen handlar om att föräldrarna ska få ha
              kvar sina jobb. Vi har i den motion som vi diskuterade tidigare
              skjutit till 5 miljarder extra till kommuner och landsting de
              närmaste åren för att motverka den konjunktur vi är inne i.
            </seg>
            <seg xml:id="i-215081a9f2fb932a-0">
              Många småbarnsföräldrar upplever en enorm stress över att de
              inte i tillräcklig utsträckning kan vara tillsammans med sina
              barn under de viktiga småbarnsåren. I dag finns en möjlighet till
              deltidsarbete under den tid barnen är små. I realiteten är dock
              denna möjlighet starkt begränsad för många människor på grund
              av att man inte har råd att gå ned i lön.
            </seg>
            <seg xml:id="i-ca9112031dc0db9d-0">
              För att skapa möjlighet för fler att gå ned i arbetstid har Miljöpartiet
              föreslagit en ny del i föräldraförsäkringen som vi kallar barntid.
              Reformen ger fler människor möjlighet att minska sin arbetstid
              utan att förlora kontakten med arbetsmarknaden. Det är viktigt
              att kunna förena arbete och föräldraskap.
            </seg>
            <seg xml:id="i-7943b6f909d56c59-0">
              I Miljöpartiets vårmotion aviserade vi att barntidsförslaget
              skulle utvecklas. Jag vill här beskriva hur vi har utvecklat det.
              Uttaget av barntid blir mer flexibelt så att det går att fördela
              barntidsuttaget under hela den tid man har rätt att gå ned i arbetstid,
              det vill säga till dess barnet fyller åtta år.
            </seg>
            <seg xml:id="i-5898106254f9856c-0">
              Ersättningen blir individuell och kopplad till barnet. Varje
              förälder får två års barntid för varje barn. Man kan inte överlåta
              den till den andra föräldern, utan varje förälder får sin del.
            </seg>
            <seg xml:id="i-6fed5160636609e4-0">
              Barntidsersättningen utgår även om man arbetar mer än 75 procent.
              Ersättningen minskar då proportionellt och blir mindre ju mer
              man arbetar. Ersättning utgår även om man arbetar mellan 50 och
              75 procent. Ersättningen blir då 2 500 kronor per månad. Det om
              barntid.
            </seg>
            <seg xml:id="i-9c0315f889a8a7aa-0">
              Ensamstående föräldrar har ofta en ekonomiskt svårare situation
              än andra. Det gäller särskilt för dem som arbetar i yrken där
              löneläget är lågt, vilket gäller många kvinnor. För att förbättra
              deras situation ekonomiskt vill vi göra en höjning med 300 kronor
              i månaden av det särskilda bidraget som utgör en del av bostadsbidraget.
            </seg>
            <seg xml:id="i-2048a69e6543c9ed-0">
              Konstruktionen av bostadsbidraget är sådant att särskilt bidrag
              och bidrag till bostadskostnader minskas om inkomsten är högre
              än 117 000 kronor för ensamstående och för makar 58 800 för varje
              make. Därför utgör höjningen av det särskilda bidraget ett träffsäkert
              sätt att förbättra situationen för alla föräldrar med låga inkomster
              men omfattar i praktiken särskilt de ensamstående med låga inkomster.
              Kostnaden uppskattas till ca 600 miljoner kronor och omfattar
              ungefär 170 000 barnfamiljer. Det är en viktig grupp som behöver
              stöd i denna ekonomiskt svåra tid.
            </seg>
            <seg xml:id="i-d03a70dd1d13ebe7-0">
              Majoritetspartierna avvisar förändringen av bostadsbidraget och
              tar inte hänsyn till ensamstående föräldrars situation. För Moderaterna
              med stödpartier är tydligen annat viktigare, till exempel vårdnadsbidrag
              för ett fåtal.
            </seg>
            <seg xml:id="i-731772c092ed3677-0">
              Den förälder som har ensam vårdnad om ett barn är extra sårbar.
              Vid egen sjukdom har den föräldralediga ensamföräldern inte möjlighet
              att ta hjälp av någon annan för tillfällig vård av barnet så att
              denna person får ekonomisk ersättning. Det är en avsevärd skillnad
              i förhållande till föräldrar som delar på föräldraskapet. Blir
              den föräldraledige sjuk kan den andra föräldern ta över vården
              med tillfällig föräldrapenning. Skulle denna förälder i sin tur
              vilja kan han eller hon överlåta det på någon annan som då kan
              få tillfällig föräldrapenning i stället.
            </seg>
            <seg xml:id="i-5548bbfe1a349052-0">
              Ensamförälder som själv blir sjuk under föräldraledigheten blir
              däremot hänvisad till att efter bästa förmåga lösa situationen
              själv. Det innebär en stor ekonomisk otrygghet och ett beroende
              av andra människors välvilja. Det som samhället har ett generellt
              stödsystem för när det gäller två föräldrar finns med andra ord
              inte alls för ensamföräldrar.
            </seg>
            <seg xml:id="i-04fd3452fa93baa7-0">
              I Sverige lever 160 000 barn med en förälder som har ensam vårdnad.
              Miljöpartiet anser att dessa barns rätt måste likställas barns
              som har två föräldrar.
            </seg>
            <seg xml:id="i-7c139f2f10279485-0">
              Frågan uppmärksammades av Föräldraförsäkringsutredningen (2005:73)
              som föreslog att en annan försäkrad som avstår från förvärvsarbete
              får vårda ett barn istället för föräldern och beviljas ersättning
              i form av särskild föräldrapenning.
            </seg>
            <seg xml:id="i-5b2b45a379c83490-0">
              Miljöpartiet anser att denna lagändring bör genomföras. Vi vill
              också ta bort regeln om att barnet måste vara äldre än åtta månader
              innan föräldrapenning kan överlåtas eller innan tillfällig föräldrapenning
              kan ges. Det är en angelägen reform. Blir man sjuk och inlagd
              på sjukhus har man inte denna rätt om barnet är under åtta månader,
              vilket kan drabba både barnet och föräldern på ett mycket tokigt
              sätt.
            </seg>
            <seg xml:id="i-80104e9d5822d4f6-0">
              Avslutningsvis vill jag gå in på målet. Kalle Larsson redogjorde
              förtjänstfullt för en förändrad inriktning. De borgerliga partierna
              försökte redan förra året ändra inriktningen på målet så att det
              inte längre ska vara intressant att jämföra skillnader mellan
              barnfamiljer och andra utan bara skillnader barnfamiljer emellan.
              Det är anmärkningsvärt.
            </seg>
            <seg xml:id="i-4d0975ca30bfef81-0">
              Självklart står jag bakom samtliga reservationer i betänkandet
              men för tids vinnande yrkar jag bifall endast till reservation
              36 om detta nämnda mål för utgiftsområdet Ekonomisk trygghet för
              familjer och barn.
            </seg>
          </u>
          <note type="speaker" xml:id="i-bb185bc65bddd304-0">
            Anf. 217 LARS-ARNE STAXÄNG (m):
          </note>
          <u who="lars-arne_staxang_7e1436" next="cont" xml:id="i-f5be269629f1b971-0">
            <seg xml:id="i-750a4f799bfb4cb6-0">
              Herr talman! Den ekonomiska familjepolitiken ska bidra till förbättrade
              förutsättningar för en god ekonomisk levnadsstandard för alla
              barnfamiljer. Inom vårt utgiftsområde 12, Ekonomisk trygghet för
              familjer och barn, är de finansiella skillnaderna i budgeten för
              2009 ganska små, även om det låter som något annat när man hör
              oppositionen framföra sin åsikt. Däremot finns det, som vi har
              märkt, stora ideologiska skillnader som jag återkommer till.
            </seg>
          </u>
          <note xml:id="i-03bcc3306ee28fa2-0">
            Området innehåller som bekant allmänna barnbidrag, föräldraförsäkring,
            underhållsstöd, bidrag till internationella adoptioner, barnpensioner
            och efterlevandestöd för barn, vårdbidrag för funktionshindrade
            barn och pensionsrätt för barnår.
          </note>
          <u who="lars-arne_staxang_7e1436" prev="cont" xml:id="i-2b246fb139101328-0">
            <seg xml:id="i-ff84fee07e4d3c4d-0">
              Totalbudgeten för alliansbudgeten är på drygt 68 miljarder kronor.
              Det är viktigt att ha ett tydligt barnperspektiv när man formar
              politiken, så att föräldrar oavsett livssituation kan ge en materiell
              bas för sina barn. Med samma utgångspunkt ska den främja ett mer
              jämställt förhållande föräldrar emellan.
            </seg>
            <seg xml:id="i-61721a08ff431ee9-0">
              Den sociala ingenjörskonsten, med gamla galjonsfigurer som Gunnar
              och Alva Myrdal i spetsen, har i decennier präglat svensk familjepolitik.
              Resultatet har många gånger i all välmening lett till ökad likriktning
              och likformning för barnfamiljerna. Föräldrarna och andra vårdnadshavare
              har många gånger inte kunnat välja vare sig omsorgsform eller
              var omsorgen ska göras. Ofta har barnperspektivet lyst med sin
              frånvaro även om de sociala ingenjörerna gärna tagit ordet i sin
              mun. Det har inte sällan varit helt andra prioriteringar och mål
              som varit styrande.
            </seg>
            <seg xml:id="i-42afb774bba853d6-0">
              Därför är det heller inte förvånande att vänsterkartellen än
              i dag vill utveckla kvoteringar och andra regleringar i familjepolitiken.
            </seg>
            <seg xml:id="i-7b70352ffa6f0e61-0">
              Herr talman! Det finns också saker som Socialdemokraterna eller
              de övriga rödgröna inte pratat lika högt om. Det är bland annat
              att det finns forskning på att det är mycket viktigt att små barn
              måste anknyta till sina föräldrar eller de närmaste människorna
              de första åren för att bli trygga människor för resten av sitt
              liv. Några barn har mer behov än andra. När denna anknytning inte
              fungerar tillfredsställande har barnet ofta svårt att känna tillit
              och bekräftelse långt upp i vuxen ålder.
            </seg>
            <seg xml:id="i-1795512b2f95cd26-0">
              Många barn och ungdomar mår inte bra i dag. Den psykiska utsattheten
              har ökat väsentligt på senare år. Det är i dag inte ovanligt att
              svälta sig redan i unga år, att känna sig utanför, ensam och till
              och med mobbad.
            </seg>
            <seg xml:id="i-b60d89bea137f895-0">
              Det finns också många som har destruktiva tankar om sig själva.
              Det är allvarligt för samhället. Det är allvarligt för de vuxna
              föräldrarna, men det är framför allt allvarligt för barnen och
              ungdomarna. Det är dessa sakskäl som ligger bakom de familjereformer
              som alliansen redan har genomfört och tänker genomföra de närmaste
              åren.
            </seg>
            <seg xml:id="i-6bbe6eb35bd8953e-0">
              Tidigare var det så att de föräldrar som valde det som politikerna
              har fastställt kunde få full utdelning i den familjepolitiska
              rouletten.
            </seg>
            <seg xml:id="i-33d57800e2675eb4-0">
              Men om man skulle vilja ha det på ett annat sätt var det stopp.
              Det är framför allt här som den ideologiska skiljelinjen går mellan
              den borgerliga alliansen och de socialistiska partierna. Det är
              här som skillnaden är störst mellan regeringens familjereformer
              och de socialistiska grönröda förslagen och reservationerna.
            </seg>
            <seg xml:id="i-ba724ae73cf8dd81-0">
              Alla förslag som alliansen lägger fram utgår från att det är
              den enskilda föräldern eller familjen som ska och får välja vad
              som är bäst för de inblandade, inte minst för barnen.
            </seg>
            <seg xml:id="i-404b422dfd83ed20-0">
              Det är en stor skillnad. Alla som har eller har haft små barn,
              vet vilka olika förutsättningar som kan finnas mellan barns behov
              av stöd och relation med sina föräldrar både i tid och i rum.
            </seg>
            <seg xml:id="i-8f521dba13d68c63-0">
              Det ena barnet är moget redan efter ett år och behöver stimulans
              av andra barn och pedagoger. Ett annat barn behöver kanske en
              tät relation och anknyta med mor och far i flera år för att bli
              en hel och trygg människa för framtiden.
            </seg>
            <seg xml:id="i-9c0f71f0792a7cdc-0">
              Det är därför jag med glädje konstaterar att vi redan har infört
              flera reformer som ger en större valfrihet för Sveriges föräldrar.
              Jag pratar förstås om jämställdhetsbonusen och vårdnadsbidraget.
              Det är viktigt att poängtera hur de olika förslagen kompletterar
              varandra, vilket verkligen leder till en riktig valfrihet som
              familjerna inte har kunnat dra nytta av förut. Det är också viktigt
              att dessa reformer ska ses som delar i vår samlade familjepolitiska
              reform som också innehåller barnomsorgspeng och satsningar på
              ett ökat pedagogiskt inslag i förskolan.
            </seg>
            <seg xml:id="i-99d4631566159010-0">
              Dessa kommer under 2009 och 2010. Dessutom kommer också, vilket
              ska poängteras, en efterlängtad reform för ensamstående föräldrar.
              Det handlar om att under nästa år genomföra en utredning som ska
              leda fram till en proposition om särskild föräldrapenning för
              en bekant eller släkting, förutom för den andre vårdnadshavaren.
            </seg>
            <seg xml:id="i-0c0e828dbbb52b22-0">
              Många motioner från alla partier i riksdagen behandlar just detta.
              Jag vill bara bekräfta att detta är en viktig reform som planeras
              komma den 1 januari 2010. Det som oppositionen i många år har
              pratat om blir nu verklighet.
            </seg>
            <seg xml:id="i-9fb17c7ec8384379-0">
              Det är en viktig milsten för att hjälpa de ensamstående föräldrarna.
              Trots att Sverige är ett av de länder i världen som enligt FN:s
              Unicef har en mycket bra familjepolitik finns det saker som kan
              bli bättre. Därför är det efterlängtat att regeringen dessutom
              avser att tillsätta en utredning om bidrag till särlevande föräldrar
              med barn det är utredning nummer två. Även på denna punkt har
              det funnits ett antal motioner som nu kan få sina svar.
            </seg>
            <seg xml:id="i-aeb3cc728ca85b60-0">
              Herr talman! Alliansen har med detta förslag en gemensam familjepolitik
              som ger Sveriges familjer en valfrihet att hitta den bästa omsorgen
              för just sin situation. Denna politik kommer att fortsätta för
              att ytterligare täta välfärdsstatens springor inom detta område.
              Jag tänker närmast på framtida förslag som kommer att göra det
              lättare för ensamstående föräldrar. Vi inte bara pratar inom alliansregeringen.
            </seg>
            <seg xml:id="i-659715763bb9c487-0">
              Hur ser det då ut på den rödgröna sidan? Är man överens i alla
              familjefrågor? Nej, det kan man definitivt inte säga. Man är överens
              så länge man pratar om att få bort alliansregeringen. Det har
              vi hört ett antal vittnesmål om här i dag. Men sedan är enigheten
              slut. När det gäller hela socialförsäkringsområdet är man överens
              i 5 reservationer av 59. När det gäller det här avsnittet, Ekonomisk
              trygghet för familjer och barn, är man bara överens i 2 av 24
              reservationer. Ja, sannerligen har man en lång väg att vandra
              innan vänsterkartellen är ett rödgrönt alternativ som är värt
              namnet.
            </seg>
            <seg xml:id="i-c94aecc83b22e7b2-0">
              Jag vill vara extra tydlig. Alliansregeringen kommer att fortsätta
              arbetet steg för steg för en bättre familjepolitik som kommer
              att gynna barnfamiljerna. Det här är alliansens familjepolitik.
              Det är också Moderaternas familjepolitik, men det är framför allt
              barnens och föräldrarnas politik här i Sverige.
            </seg>
          </u>
          <note xml:id="i-1454baf15064814b-0">
            Herr talman! Jag yrkar bifall till utskottets förslag till riksdagsbeslut
            under utgiftsområde 12. Jag yrkar även avslag på de motioner och
            reservationer som har inkommit under detta område.
          </note>
          <note type="speaker" xml:id="i-5a1bc1ec15db7a03-0">
            Anf. 218 SOLVEIG ZANDER (c):
          </note>
          <u who="solveig_zander_510ef4" xml:id="i-c32bb4712b2bb80b-8">
            <seg xml:id="i-bed79a9813d1a59e-0">
              Herr talman! Familjepolitiken ska alltid utgå från barnens bästa.
              Det har vi hört, och det är viktigt. Men för att barnens bästa
              ska komma i centrum måste man ge föräldrarna förutsättningar att
              ordna det som de tycker att det är bäst. Vem känner barnens behov
              bäst om inte föräldrarna?
            </seg>
            <seg xml:id="i-7582ebe5ec78ec69-0">
              Familjepolitiken har faktiskt sin grund i hur familjens situation
              ser ut det har vi också hört hur föräldrarna förvärvsarbetar,
              delar ansvaret för hem och familj och delar föräldraledighet och
              så vidare. Fast vi vet att Sverige är världens mest jämställda
              land är det väl under just det här utgiftsområdet som vi tydligast
              ser hur långt vi har kvar till jämställdheten. Vid detta har ju
              Miljöpartiet förtjänstfullt uppehållit sig ganska länge.
            </seg>
            <seg xml:id="i-9b46c74cef212cb0-0">
              Socialdemokraterna avvisar också alliansens förslag och säger
              att vi cementerar gamla könsroller. Min stilla undran är: Vems
              politik är det som cementerar könsroller? Vems politik beror det
              på att vi är där vi är i dag med de könsroller som finns?
            </seg>
            <seg xml:id="i-209ece5092634639-0">
              Jag måste i det sammanhanget också säga att det förslag som oppositionen
              kommer med, med bidrag, bidrag och extra barnbidrag, som Vänsterpartiet
              sade hur många nya jobb ger det i finanskrisen? Vad jag förstår
              blir det inte ett enda jobb av det. Det vi i alliansen gör är
              att vi satsar på en helt annan finanspolitik. Vi har gjort historiska
              satsningar på infrastruktur, närtidssatsningar, forskningspropositioner
              och möjligheter för föräldrar att faktiskt få ett arbete och utvecklas
              inom sitt område om de nu blir arbetslösa av varslen. Vi ska inte
              använda familjepolitiken som den buffert som ska se till att föräldrarna
              kan försörja sig.
            </seg>
            <seg xml:id="i-379d5edbfeabc955-0">
              Som aktiv centerpartist och också aktiv inom Centerkvinnorna
              i många år måste jag säga att detta med jämställdhetspolitiken
              och att bryta könsrollsmönstren är väldigt viktigt. Det är precis
              som Lars-Arne Staxäng sade: De reformer som vi i alliansen har
              beslutat om och nu verkställer ska bidra till detta.
            </seg>
            <seg xml:id="i-2f1de9a578dc0e9d-0">
              Vårdnadsbidraget och jämställdhetsbonusen är två viktiga reformer
              som ser till att värna om jämställdheten, så att den kommer vidare.
              När det gäller vårdnadsbidraget måste jag säga till Matilda och
              Socialdemokraterna att ni hånar de föräldrar som hett har längtat
              efter möjligheten att vara hemma med sina barn längre än ett år.
              När riksdagsledamöter i talarstolen hånar föräldrar för att de
              väljer att mot en mindre ersättning kunna vara hemma tycker jag
              att det är skrämmande.
            </seg>
            <seg xml:id="i-b6bf9557a6613fa7-0">
              Jag kollade hur många föräldrar i Enköpings kommun som hade ansökt
              om vårdnadsbidrag. Det var tio. En av dem var en pappa, för övrigt.
              Det ni i Socialdemokraterna har sagt är att vårdnadsbidraget skulle
              ruinera kommunernas barnomsorg och försämra den. Då måste jag
              fråga: Tror ni att tio föräldrar som vill ha vårdnadsbidrag kommer
              att påverka den kommunala barnomsorgen i Enköpings kommun i övrigt?
            </seg>
            <seg xml:id="i-ffda6c2c76cffb21-0">
              För övrigt finns det inga studier som talar för att barn på dagis
              skulle ha det bättre. Enligt RUT finns det inga större svenska
              studier av konsekvensen av att små barn vistas på dagis, och det
              är en oerhörd brist.
            </seg>
            <seg xml:id="i-961981cd1bd4aff1-0">
              Jämställdhetsbonusen är för krånglig, och därför kan man inte
              tycka att den är bra. Men vi har varit konsekventa i vår strävan.
              Det är viktigt att medverka till jämställdhetsbonusen så att kvinnor
              kan gå ut på arbetsmarknaden och lönemässigt inte komma efter
              männen. På det sättet bidrar vi också till att papporna är hemma
              och tar ansvar för sina barn.
            </seg>
            <seg xml:id="i-727dee9942ccc1e2-0">
              Jag måste hålla med om att det är angeläget att båda föräldrarna
              ska kunna vara hemma tillsammans under en längre period och ta
              ut föräldraförsäkring. Jag skulle önska att det kunde vara tre
              fyra månader som man kunde ta ut föräldraförsäkring tillsammans.
              Det är en vision, en idé, och de är ju till för att verkställas.
            </seg>
            <seg xml:id="i-ec993b7f8333ef51-0">
              Höjda bidrag är oppositionens melodi. Vi i alliansen väljer en
              annan väg. Jag är övertygad om att när fler föräldrar nu har varit
              ute på arbetsmarknaden är det mycket viktigare för barnen än att
              föräldrarna är hemma och lever i utanförskap, för sådant har följder
              för barnen.
            </seg>
            <seg xml:id="i-530acf18eab71ee5-0">
              När det gäller ensamstående föräldrar hörde ni av Lars-Arne Staxäng
              att det finns en utredning som är på gång. Man har aviserat denna
              utredning om hur bidragen påverkar under åtminstone de två år
              som jag har varit i riksdagen. Jag beklagar att man inte har fått
              den än. Jag ska personligen se till att den verkligen kommer i
              gång nästa år. Det är mycket angeläget, för utan den kan vi inte
              bryta detta bidragsmönster och möjliggöra för föräldrarna att
              försörja sig på andra sätt.
            </seg>
          </u>
          <note xml:id="i-f82bc4500061f8d9-0">
            Med detta, herr talman, yrkar jag bifall till utskottets förslag
            i betänkandet och avstyrker samtliga motioner och reservationer.
          </note>
          <note type="speaker" xml:id="i-853c358326c39718-0">
            Anf. 219 ULF NILSSON (fp):
          </note>
          <u who="ulf_nilsson_15fa88" xml:id="i-b6a8c85d30a1c1d5-6">
            <seg xml:id="i-d6b38c273fb66a84-0">
              Herr talman! Om man pratar med föräldrar visar det sig att deras
              inställning ofta är lite annorlunda än de flesta professionella
              politikers när det gäller familjepolitiken.
            </seg>
            <seg xml:id="i-f19297419e086424-0">
              Inför en sådan här debatt brukar jag passa på att prata med barnfamiljer
              som jag känner. De säger ofta att de vill ha någorlunda ekonomisk
              trygghet, barnvänlig bostad, bra förskola och så vidare. Men hur
              vill de ordna sin vardag? De vill ordna vardagen så att det blir
              tid för både barn och arbete, för både karriär och familj. Väldigt
              sällan träffar jag några mammor och pappor som har en bestämd
              åsikt om kvotering eller om antalet pappamånader i lagstiftningen
              och så vidare.
            </seg>
            <seg xml:id="i-3bbfba68493d98d8-0">
              De flesta jag pratar med säger att situationen kan se olika ut
              vid olika tidpunkter. När första barnet föddes var det kanske
              pappan som var hemma mest. När det andra föddes var det mamman.
              En del har valt att pappa och mamma är hemma några veckor till,
              även efter att föräldraförsäkringen gått ut, kanske för att vänta
              över sommarmånaderna innan barnet börjar på dagis.
            </seg>
            <seg xml:id="i-0b31bcd634463e78-0">
              Det är många frågor i familjepolitiken. Naturligtvis ska vi ha
              som utgångspunkt att barnens trygghet ska säkras. Positiv utveckling
              ska uppmuntras. Då är familjepolitiken väldigt stor inte bara
              det ekonomiska utan också förskolepolitik, skolpolitik, barnhälsovård
              och så vidare hör dit.
            </seg>
            <seg xml:id="i-804bdddd0354a38d-0">
              Sedan ska familjepolitiken lägga grunden för att män och kvinnor
              ska ha samma möjlighet att forma sina liv. Jämställdheten är traditionellt
              en väldigt viktig fråga för mitt parti. Vi har alltid sagt att
              strukturer i samhälle och arbetsliv gör att kvinnor och män har
              olika förutsättningar att kombinera arbete och barn.
            </seg>
            <seg xml:id="i-4e1d09a4ec5f26e4-0">
              Det är också viktigt att utgå från att familjer kan se helt olika
              ut. Det kan vara ensamma föräldrar. Det kan vara två föräldrar
              som är män eller två föräldrar som är kvinnor och så vidare.
            </seg>
            <seg xml:id="i-16b457672c731666-0">
              I familjepolitiken går det alltså inte att bara prata om ett
              mål, oavsett om det målet handlar om ekonomi, jämställdhet eller
              kvaliteten i förskolan och så vidare. Man måste inse att det finns
              en väldig massa delar som är viktiga i familjepolitiken. Ibland
              står delvis också olika principer emot varandra.
            </seg>
            <seg xml:id="i-ad26ef3ab38bc9c5-0">
              Jämställdhetsbonusen, som alliansen nu genomfört, uppmuntrar
              både mammor och pappor att ta ett aktivt ansvar för barnen, och
              det är positivt. Alla är överens om att det är bra för barnen
              med ett jämnare uttag av föräldraledigheten. Det är då också lättare
              för både män och kvinnor att återgå till arbetet. Det motverkar
              löneskillnader och så vidare.
            </seg>
            <seg xml:id="i-6054b592834e670c-0">
              Därför tycker jag att jämställdhetsbonusen är en väldigt bra
              avvägning. Den uppmuntrar jämställdhet utan att samtidigt låsa
              föräldrarna vid till exempel en stenhård kvotering eller delning
              av föräldraledigheten, som Vänsterpartiet till exempel driver
              och som Socialdemokraterna nu också är på väg mot.
            </seg>
            <seg xml:id="i-e46bd72cab4af00b-0">
              Jämställdhetsbonusen uppmuntrar men tvingar inte.
            </seg>
            <seg xml:id="i-b43339d06f907e22-0">
              Man har också infört rätten för kommunerna att införa vårdnadsbidrag
              på 3 000 kronor i månaden per barn, upp till tre års ålder. På
              det sättet kan föräldrarna få större möjligheter att tillbringa
              ännu lite mer tid med barnen.
            </seg>
            <seg xml:id="i-9a5cf0aed7928df1-0">
              Jämställdhetsbonusen och vårdnadsbidraget framställs ofta som
              två motstående reformer. Jag ser tvärtom de förslagen som att
              de är starka gemensamt därför att de tillsammans ökar jämställdheten
              och friheten och möjligheten att bestämma själv.
            </seg>
            <seg xml:id="i-5025cfa26d6a4741-0">
              I många fall tror jag vi får se, för det har inte varit så länge
              än att vårdnadsbidraget kommer att tas ut i samband med avslutad
              föräldraledighet och bli en förlängning av den.
            </seg>
            <seg xml:id="i-fb404b8b2f28ea0b-0">
              Familjer kan, som sagt, se olika ut. Ibland glömmer man det som
              några tidigare talare har varit inne på, hur många ensamstående
              föräldrar det verkligen finns. De flesta är mammor, som det ser
              ut i dag. Med ensamstående menar jag en ensam vårdnadshavare som
              har hela ansvaret för barnet. Det är 135 000 barn som har en ensamstående
              förälder.
            </seg>
            <seg xml:id="i-ff7cc786799f8045-0">
              Det är naturligtvis viktigt att inte minst de barnen och de föräldrarna
              inte har en låg standard och ett alltför jobbigt vardagsliv.
            </seg>
            <seg xml:id="i-aa84a035d67a53e1-0">
              Under åren 20032007 det är fyra år och huvudsakligen innan någon
              alliansregering hade kommit till ökade andelen ensamstående fattiga,
              som alltså låg under medianinkomsten, från 17 procent till 31
              procent. Nästan dubbelt så många ensamstående har alltså fått
              dålig ekonomi på fyra år.
            </seg>
            <seg xml:id="i-a41b5b7209f1d702-0">
              Därför uppskattar jag verkligen att alliansregeringen nu uppmärksammar
              detta och tydligt beskriver att man ska bereda och utreda och
              lämna förslag för att förbättra de ensamstående föräldrarnas situation.
            </seg>
            <seg xml:id="i-de64c4e46572b007-0">
              Länge har det till exempel varit ett problem, som vi hörde nyss,
              när en ensam förälder blir sjuk och det inte finns en annan förälder
              som kan ta hand om vårdnaden. Det är naturligtvis både ett praktiskt
              problem och ett ekonomiskt problem för den ensamma föräldern.
            </seg>
            <seg xml:id="i-feb840acd5f4ea4b-0">
              Regeringen utlovar nu att återkomma med förslag om särskild föräldrapeng
              och också andra åtgärder.
            </seg>
            <seg xml:id="i-5f36a32daf9e8400-0">
              Herr talman! Budgetskillnaderna är inte så stora som det kan
              låta i en sådan här debatt. Regeringen föreslår att vi ska lägga
              68 ½ miljard på den ekonomiska familjepolitiken.
            </seg>
            <seg xml:id="i-32e38af6c50f75f2-0">
              Oppositionen plussar med sina olika förslag på 23 miljarder.
              Det går då till olika saker, till exempel Miljöpartiets barntid
              och, från Socialdemokraterna och Vänsterpartiet, höjda tak för
              dem som har lite högre inkomster i föräldrapenningen.
            </seg>
            <seg xml:id="i-a276e03b88b4b5d5-0">
              Men samtidigt får de här höjningarna vägas mot de skattehöjningar
              som hotar i oppositionens budget och som kommer att drabba vanliga
              inkomsttagare. Så de budgetmässiga skillnaderna just när det gäller
              den ekonomiska familjepolitiken är inte särskilt stora. Skillnaderna
              finns däremot i hur vi använder pengarna.
            </seg>
            <seg xml:id="i-e4a537bd046f37da-0">
              Herr talman! För mig är hela utgångspunkten för familjepolitiken
              att hushållen ska få större handlingsfrihet. Föräldrar ska få
              större möjlighet att tillsammans planera för småbarnstiden. Samtidigt
              ska hela tiden ett jämställt föräldraskap uppmuntras för de vuxnas
              skull och inte minst för barnens skull.
            </seg>
            <seg xml:id="i-9c600aa81cd18535-0">
              Jag är övertygad om att vi ska passa oss i familjepolitiken för
              hårda låsningar i stela regelverk. I stället ska vi underlätta
              för familjer att bestämma över vardagen så att det blir bäst just
              för dem själva.
            </seg>
            <seg xml:id="i-65c6a6a9400ccc4d-0">
              Politiken ska helt enkelt syfta till att våra barn ska ha det
              bra.
            </seg>
            <seg xml:id="i-8c190b7310f0de85-0">
              Med det vill jag yrka bifall till förslaget i detta betänkande
              och avslag på motionerna.
            </seg>
          </u>
          <note type="speaker" xml:id="i-dd5c2e524b6152b3-0">
            Anf. 220 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-457cfaeed3e60761-1">
            <seg xml:id="i-9abc2a2536c1d386-0">
              Herr talman! Ulf Nilsson, Folkpartiet, avslutar sitt anförande
              med att säga att det handlar om familjepolitiken, att våra barn
              ska ha det bra.
            </seg>
            <seg xml:id="i-fae041bf464fd3f1-0">
              Då funderar jag lite grann. I det rödgröna samarbetet är vi så
              här långt överens att det nu är tid att höja ambitionsnivån i
              familjepolitiken. Och det är viktiga besked till föräldrar och
              barn.
            </seg>
            <seg xml:id="i-11030833e65f5779-0">
              Vi socialdemokrater är beredda att stärka köpkraften hos barnfamiljer,
              göra det lite lättare för dem att få vardagen att gå ihop.
            </seg>
            <seg xml:id="i-ddf3f6389674b721-0">
              Mot det står den moderatledda majoriteten där man är överens
              om att inte göra någonting. Det blir ingenting till landets föräldrar
              och barn i jobbkrisens Sverige. Hur tänker ni då, när det handlar
              om att göra barn mer trygga?
            </seg>
            <seg xml:id="i-6cbf8b756402c65b-0">
              Ni i Folkpartiet skrev i ert valmanifest 2006 jag läser innantill:
              Socialförsäkringar är en hörnsten i vårt samhällsbygge. Det är
              en garant för trygghet för oss alla om något inträffar. Blir vi
              sjuka eller arbetslösa finns det en försäkring som gör att vi
              slipper flytta från hus och hem.
            </seg>
            <seg xml:id="i-ab37b7799b0f49ca-0">
              Det här klarade ni inte av att värna i den allians som ni ingår
              i. Ni klarade inte av det under högkonjunktur, och nu är vi mitt
              uppe i en jobbkris.
            </seg>
            <seg xml:id="i-3dd9d63097ba8ab8-0">
              Ni är ansvariga för att barn och föräldrar är mer otrygga än
              någonsin. Därför frågar jag: När är det Folkpartiets bedömning
              att Sverige har råd med socialförsäkringar med standardtrygghet
              igen?
            </seg>
          </u>
          <note type="speaker" xml:id="i-a2b4000a7fed8ca5-0">
            Anf. 221 ULF NILSSON (fp) replik:
          </note>
          <u who="ulf_nilsson_15fa88" xml:id="i-b6a8c85d30a1c1d5-7">
            <seg xml:id="i-58b9436b90e9b549-0">
              Herr talman! Det är lite svårt att diskutera saker och ting när
              man inte riktigt förstår det sakliga underlaget. Matilda Ernkrans
              får det att låta som om halva socialförsäkringssystemet hade raserats
              när det inte alls är sanningen.
            </seg>
            <seg xml:id="i-c9ebf2b25b91a018-0">
              Det som har hänt det ska ärligt erkännas är att inkomsttaket
              i sjukförsäkring och tillfällig föräldraförsäkring inte har höjts
              på det sätt som Socialdemokraterna föreslog. De med lite högre
              inkomster har alltså inte fått riktigt så hög ersättning som Socialdemokraterna
              ville. Men annars handlar det inte om några förändringar, tvärtom.
            </seg>
            <seg xml:id="i-2842fadf301a7013-0">
              Sedan gör Matilda Ernkrans en väldigt stor sak av att ni vill
              höja barnbidraget med någon hundralapp och göra vissa andra smärre
              förändringar. Men vi kan titta på statistiken över inkomstutvecklingen
              från 2006 fram till nu. Löneskillnaderna i Sverige har minskat.
              Det blir nämligen följden av att fler människor får arbete.
            </seg>
            <seg xml:id="i-4bf6d8246aff3d03-0">
              Med alliansens politik har löneskillnaderna fram till nu minskat.
              Nu kanske det blir en påfrestning på grund av den ekonomiska krisen.
              Samtidigt gör vi väldigt mycket för att bekämpa den, och vi är
              ovanligt väl förberedda för att bekämpa den eftersom vi inte har
              höga budgetunderskott.
            </seg>
            <seg xml:id="i-88f3a7aea1791f44-0">
              Jag tycker att Matilda Ernkrans talar i väldigt kraftiga ordalag
              om, faktiskt, väldigt små skillnader när det gäller de ekonomiska
              insatserna och samtidigt glömmer bort att det som hotar med er
              politik är en skattesmäll för vanliga inkomsttagare. Det är ju
              de som har haft mest glädje av alliansens skattesänkningar.
            </seg>
          </u>
          <note type="speaker" xml:id="i-e0d2df7a771e40b8-0">
            Anf. 222 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-457cfaeed3e60761-2">
            <seg xml:id="i-f2b890c17f61d558-0">
              Herr talman! Fakta är, Folkpartiet och Ulf Nilsson, att den moderatledda
              majoriteten i den här kammaren, den moderatledda regeringen, har
              sänkt både nivå och tak i föräldraförsäkring och sjukförsäkring.
              Ni hade en hint om det inför valet. Ni skriver till och med i
              ert valmanifest: Om en alliansregering i enlighet med Bankerydsöverenskommelsen
              sänker taket i sjukförsäkringen 2007 bör det återställas när kostnadsläget
              i försäkringen är under kontroll, vilket enligt vår bedömning
              kan vara fallet redan 2008.
            </seg>
            <seg xml:id="i-ac649e8c7dcb3952-0">
              Därför är det intressant att veta: När tycker Folkpartiet att
              vi har råd med standardförsäkringar i våra socialförsäkringssystem?
              Kan ni ge det beskedet till föräldrarna och också till de sjuka?
              Jag tror att människor är intresserade av det.
            </seg>
            <seg xml:id="i-4ba3aec12b13febb-0">
              Eller är beskedet att ni helt har lämnat er socialliberala ådra?
              Ni har inte bara ingått i en allians. Ni har helt lämnat den socialliberala
              ådran. Du står här i talarstolen och säger att jämställdhet är
              er hjärtefråga och att barn ska vara trygga, men faktum är att
              ni har varit med och gjort barn och föräldrar mer otrygga än någonsin.
              Det är inte finanskris eller lågkonjunktur som har gjort det.
              Det är ni som har gjort det.
            </seg>
            <seg xml:id="i-a118209e4c760ae3-0">
              Ni lyfter fram en familjepolitik här som enligt mitt tycke är
              ett moderat hantverk. Då undrar jag: Var finns den folkpartistiska
              familjepolitiken? Och var finns jämställdheten? Kommer ni att
              avskaffa vårdnadsbidraget? Eller kommer det några andra initiativ,
              några som helst initiativ när det gäller jämställdhetsområdet
              på familjepolitikens område?
            </seg>
            <seg xml:id="i-536e0006b23b9330-0">
              Ni lämnar ju ett tomt blad. Ni gör ingenting i jobbkrisens Sverige
              för våra föräldrar och barn. De får fortsätta att vara så otrygga
              som de är nu, ännu mer otrygga.
            </seg>
          </u>
          <note type="speaker" xml:id="i-e3ae11bf8e10d055-0">
            Anf. 223 ULF NILSSON (fp) replik:
          </note>
          <u who="ulf_nilsson_15fa88" xml:id="i-b6a8c85d30a1c1d5-8">
            <seg xml:id="i-a438d20ec6d8231b-0">
              Herr talman! Jag vet inte om Socialdemokraterna kommer att gå
              till förhandlingsbordet med vänsterpartister och miljöpartister
              och räkna med att exakt vartenda kommatecken i era olika program
              kommer att gå igenom. Med tanke på hur stora skillnaderna är mellan
              de tre partierna lär det bli ännu sämre förutsättningar att försöka
              få ihop någonting i de arbetsgrupper som ni ska starta.
            </seg>
            <seg xml:id="i-d85dee178fc97dfe-0">
              Folkpartiet är väldigt nöjt, mycket beroende på att vi redan
              från början hade en gemensam grundideologi när det gäller människors
              möjlighet att få bestämma själva över sin vardag. Om vi ser på
              profilfrågor som Folkpartiet har haft genom åren, satsning på
              förskola, läroplan för förskola, 80 procent som grundinställning
              i socialförsäkringarna och så vidare, är vi väldigt nöjda. Vi
              är också väldigt nöjda med den gemensamma satsning som alliansen
              har gjort på vård och rehabilitering, som vi pratade om förut,
              men också på kvalitet i förskolan, satsning på speciallärare och
              läsa-skriva-räkna-garantin inom skolan. Det är en massiv positiv
              satsning på barnen framför allt, barn, skolbarn och förskolebarn,
              i alliansens politik.
            </seg>
            <seg xml:id="i-8a80d86c551a05b6-0">
              Både som folkpartist och som förälder och morfar har jag all
              anledning att vara mycket nöjd med alliansens barnpolitik.
            </seg>
          </u>
          <note type="speaker" xml:id="i-41eaffa6f27e9afa-0">
            Anf. 224 EVA JOHNSSON (kd):
          </note>
          <u who="eva_johnsson_c6ce6f" xml:id="i-539f4b8b4d8122ea-7">
            <seg xml:id="i-c242b2cb71e48c1a-0">
              Herr talman! Jag får börja med att uttrycka ett stort och innerligt
              tack till mina kolleger här i utskottet, inte minst på oppositionssidan
              som har varit så hovsamma med replikskiftet under de sista talarna,
              vilket har gett mig tillgång till talarstolen också den här gången.
              Tack!
            </seg>
            <seg xml:id="i-93457253098ffc7e-0">
              Med detta sagt vill jag yrka bifall till förslaget i betänkandet
              och avslag på motionerna. Det får ju vara någon måtta på godheten,
              även så här i juletid.
            </seg>
            <seg xml:id="i-934612d73e4ccec6-0">
              Herr talman! Regeringens familjepolitik präglas av ett tydligt
              barnperspektiv. Jag går inte in på några detaljer i betänkandet.
              Vi känner så väl till dem allihop. Dem kan vi.
            </seg>
            <seg xml:id="i-5302c956caddeec3-0">
              Regeringen har principer om barnens rätt till trygga och utvecklande
              uppväxtförhållanden som är vägledande liksom föräldrars rätt till
              delaktighet och inflytande över frågor som rör barnen. Det poängteras
              i besluten och de intentioner som finns i betänkandet.
            </seg>
            <seg xml:id="i-24a38528f8ab7450-0">
              Jag vill fokusera en liten stund på skillnaderna. Det är kanske
              precis här som skillnaden finns. Den blir som allra tydligast
              när vi speglar alliansens mycket barnvänliga politik med respekt
              för enskilda val och olika förutsättningar och önskemål mot vänsterkartellens
              centralstyrda, verklighetsfrånvända och familjefientliga politik.
            </seg>
            <seg xml:id="i-7b79cd31a06f372d-0">
              Vi har aviserat och beslutat om två reformer, vårdnadsbidraget
              och jämställdhetsbonusen. Dem har vi också fått beskrivna för
              oss så vi kan dem väl. Två reformer återstår i den aviserade familjepolitiska
              reformen.
            </seg>
            <seg xml:id="i-47b6bea07dffc5d5-0">
              Jag kan inte låta bli att tycka att det är ganska häpnadsväckande
              hur vårdnadsbidraget har misstolkats av vänsterkartellens företrädare.
              När man lyssnar på den politiska debatten kan man bara dra två
              slutsatser. Antingen är okunskapen om vårdnadsbidragets utformning
              total eller så väljer våra politiska motståndare att medvetet
              misstolka utformningen. Något tredje alternativ när det gäller
              det extrema motståndet mot reformen kan jag inte komma på.
            </seg>
            <seg xml:id="i-a3fefc2e4447751e-0">
              Vårdnadsbidraget är reducerat mot graden av nyttjande av offentligt
              finansierad förskola. Personlig omsorg och kärlek i hemmet samt
              pedagogik och god kvalitet i förskoleverksamheten är betydelsefulla
              för barns utveckling. Vårdnadsbidraget är dessutom utformat så
              att en kombination av arbete och familjeliv underlättas. Föräldrarna
              kan förvärvsarbeta och samtidigt uppbära vårdnadsbidrag om barnomsorg
              ordnas på annat sätt.
            </seg>
            <seg xml:id="i-ef81de3d8e4929ae-0">
              Jag håller med om att jämställdhetsbonusen är lite krånglig,
              men det är trots allt ett bra komplement till det familjepolitiska
              programmet.
            </seg>
            <seg xml:id="i-174b86ebbc6439b0-0">
              Nu tänker jag prata om något som är nästan tabu i den familjepolitiska
              debatten. Jag gör det i alla fall.
            </seg>
            <seg xml:id="i-091be0ee1b10db6a-0">
              I den politiska debatten är det, herr talman, helt accepterat
              att prata om jämlikhet, frihet och rätten till självförverkligande,
              och det är bra. Det är mycket bra. Det är bra, och det är vi överens
              om. Men i en familjepolitisk debatt kanske man också kan tillåta
              sig att vara så ärlig att man konstaterar att föräldrars rätt
              till heltid faktiskt står i stark konflikt med barnens rätt till
              sina föräldrar.
            </seg>
            <seg xml:id="i-c80db0bfce864a31-0">
              Det finns en inbyggd olöslig konflikt i det faktum att små barn
              enligt all beprövad expertis och sakkunskap under sina första
              år har ett enda behov, nämligen närheten till sina föräldrar.
              I detta grundläggande mänskliga behov av att skapa en tydlig anknytning
              till sina föräldrar under det första viktiga året är behovet av
              pedagogisk stimulans obefintligt.
            </seg>
            <seg xml:id="i-3f893aac1bd1e55d-0">
              Vikten av pedagogisk stimulans av professionella pedagoger under
              barnets första år är så extremt överdriven att det är svårt att
              hitta dess motstycke. Föräldrarna är oersättliga. Pedagoger går
              att ersätta.
            </seg>
            <seg xml:id="i-d58bb2c5e739e10d-0">
              Jag ska inte förlänga debatten alltför mycket, herr talman. Vi
              ska ha respekt för varandra. Julen närmar sig och tiden lider.
              Jag vill ändå avsluta den här debatten med att jag tycker att
              det är bra att vi har fått en tydlig positionering. Vi har fått
              tydliga besked. Det familjepolitiska området är kanske det område
              som är allra tydligast med vad som är alliansens politik och vad
              som är oppositionens politik.
            </seg>
            <seg xml:id="i-21b0fab869c3ee84-0">
              Min egen slutsats är att bristen på verklighetsförankring hos
              den alternativa politiken blir ganska befriande tydlig inom område
              efter område.
            </seg>
            <seg xml:id="i-e990770a763eda73-0">
              Jag dristar mig till att konstatera att alliansen tar sin utgångspunkt
              i människorna, i barnen, i familjen och i de behov som finns när
              vi utformar vår politik. Vänsterkartellen väljer att sätta upp
              politiska mål; sedan handlar det om att anpassa människorna efter
              de politiska idealen. Det är upp till medborgarna att avgöra vilken
              typ av samhälle man uppfattar som mest människovänligt.
            </seg>
            <seg xml:id="i-9783f177bedde52c-0">
              Med detta något förkortade anförande, herr talman, vill jag önska
              er en god jul!
            </seg>
          </u>
          <note type="speaker" xml:id="i-b9f15a5ee0cdc904-0">
            Anf. 225 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1660c76682a0bfdf-7">
            <seg xml:id="i-b5d855bab8f5dedf-0">
              Herr talman! Även om klockan snart är tio i elva har vi några
              minuter kvar som vi kan använda till replik. När Eva Johnsson
              började prata om rätt till heltid ville jag ändå gå in i detta.
            </seg>
            <seg xml:id="i-1ea63a40d1c6d4d5-0">
              Den diskussion som Eva Johnsson tar upp dömer ut alla andra barn
              vars föräldrar inte har så lång föräldraledighet som vi har i
              Sverige. I EU diskuteras just nu en utökning av mammaledigheten,
              som det heter inom EU, från 14 veckor till 18 veckor. Är dessa
              europeiska barn alltså sämre rustade än svenska barn? Hur är det
              med alla barn som kommer till Sverige som adopterade?
            </seg>
            <seg xml:id="i-fc4a786a76153343-0">
              När det gäller rätten till heltid undrar jag vad heltid är för
              Eva Johnsson. Är det normen på 40 timmar? Är det möjligtvis 36,20
              om man jobbar intermittent treskift? Vad är rätt till heltid?
            </seg>
            <seg xml:id="i-6cd35342a531bd14-0">
              Jag anser att det är väldigt bra att man har möjlighet och rätt
              till heltid, men det innebär också möjlighet till deltid. Det
              var det vi diskuterade nyss, när jag pratade om mitt och Miljöpartiets
              förslag om barntid. Har man rätt till heltid kan man också i perioder
              av livet gå ned i tjänst och ha rätt att komma tillbaka. Som systemet
              fungerar nu innebär det att alla de som går ned till deltid får
              betala med sämre pensioner och sämre förutsättningar resten av
              livet.
            </seg>
            <seg xml:id="i-40fcdddad61fa84d-0">
              Det tycker inte jag är sjyst. Tycker Eva Johnsson det?
            </seg>
          </u>
          <note type="speaker" xml:id="i-df1822f9a0253b1b-0">
            Anf. 226 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-539f4b8b4d8122ea-8">
            <seg xml:id="i-91d5b660b5ed720e-0">
              Herr talman! Jag är väldigt glad och stolt över att vi har vår
              föräldraförsäkring den svenska modellen, och jag pratar ofta om
              den svenska föräldraförsäkringen när jag träffar småbarnsföräldrar
              från andra delar av världen. Jag är både stolt och glad över att
              vi kan erbjuda våra svenska småbarnsföräldrar en så generös och
              bra föräldraförsäkring. Det är otroligt bra!
            </seg>
            <seg xml:id="i-53e0b36ae4b3ddcb-0">
              Jag önskar naturligtvis att vi skulle kunna exportera den till
              andra delar av Europa. Jag tror att det vore bra för barn i andra
              länder också.
            </seg>
            <seg xml:id="i-9c1a7ccd36b2673e-0">
              Vi har en hög förvärvsfrekvens i Sverige. Den är inte fullt lika
              hög i andra länder. Jag är den första att beklaga att man i andra
              länder inte fördelar arbetet riktigt på det sätt som vi gör i
              Sverige. Jag tror att det är en fördel om de föräldrar som vill
              kan jobba lite mindre under den tid barnen är små. Jag tror också
              att det är en fördel om man kan gå ned i arbetstid och vara hemma
              lite mer med sina barn.
            </seg>
            <seg xml:id="i-e444b1087d9e1c44-0">
              Det innebär naturligtvis också att man under några år inte jobbar
              in riktigt så många pensionspoäng. Det kan vara så, men det kan
              också vara så att man avstår från att konsumera något i den utsträckning
              man annars hade gjort. Miljöpartiet borde väl vara det första
              parti som erkänner att vi måste våga prata om att konsumera mindre
              och leva lite mer när barnen är små.
            </seg>
          </u>
          <note type="speaker" xml:id="i-334dea8fcbd011e4-0">
            Anf. 227 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-1660c76682a0bfdf-8">
            <seg xml:id="i-3de240cc02bac307-0">
              Herr talman! Självklart anser Miljöpartiet det viktigt att man
              diskuterar konsumismen och dess effekter. Det gläder mig att Eva
              Johnsson tar upp det, men min fråga om rätten till heltid är absolut
              inte i konflikt med att man under en viss period går ned till
              deltid eftersom vi med den föräldraförsäkring och den lagstiftning
              vi har i dag har rätt att så länge barnet är under åtta år gå
              ned i tjänst. Det finns inget hinder att behålla rätten till heltid
              med möjlighet till deltid.
            </seg>
            <seg xml:id="i-37b0f31d956a0e94-0">
              Det var det jag begärde replik på för att fråga. Varför ser Eva
              Johnsson rätt till heltid möjlighet till deltid som en motsättning?
              Det är väl ett alldeles utmärkt exempel på hur man på ett flexibelt
              kan gå ned i tid om man vill göra det när barnen är små.
            </seg>
          </u>
          <note type="speaker" xml:id="i-c0afd388eada9958-0">
            Anf. 228 EVA JOHNSSON (kd) replik:
          </note>
          <u who="eva_johnsson_c6ce6f" next="cont" xml:id="i-e284e5d85c4f5e6d-0">
            <seg xml:id="i-205278f6b87f2553-0">
              Herr talman! Jag har i princip inget emot principen om rätt till
              heltid. Vad jag är emot är detta att vi understryker det så kraftigt
              att många småbarnsföräldrar upplever en press att jobba heltid.
              De upplever sig tvungna. Det är alldeles för sällan som vi pratar
              om att avstå tid, gå ned i tid och möjliggöra deltid. Jag tycker
              att det har tippat lite i debatten. Det borde inte vara en motsägelse,
              men det har delvis blivit det.
            </seg>
            <seg xml:id="i-e744f24a1e39389a-0">
              Vi har fokuserat så mycket på att så många som möjligt ska jobba
              heltid. Principen är i och för sig bra, men jag upplever att det
              finns föräldrar som har haft en alldeles för stor press att göra
              det. Från samhällets sida har vi kanske inte heller riktigt vågat
              prata om att det inte är fel att gå ned i tid under ett antal
              år när barnen är små. Det kanske till och med är en tillgång,
              både för mamman, för pappan och för barnen.
            </seg>
            <seg xml:id="i-352b5e37c7050ac2-0">
              Jag skulle vilja ha lite mer balans i den här diskussionen och
              prata med fokus på de små barnen och deras behov lite mer än just
              rätten till heltid.
            </seg>
          </u>
          <note xml:id="i-7dd6fc3ea03e229a-2">
            Överläggningen var härmed avslutad.
          </note>
          <note xml:id="i-c4a97f9814c7e8de-0">
            8 § Bordläggning och beslut om förlängd motionstid
          </note>
          <note xml:id="i-4303c476c17499b4-0">
            Anmäldes och bordlades
          </note>
          <note xml:id="i-2a9c2609bac38436-0">
            Kammaren biföll talmannens förslag att motionstiden för denna
            proposition skulle förlängas till onsdagen den 21 januari 2009.
          </note>
          <note xml:id="i-60966a6e5843c870-0">
            9 § Anmälan om interpellationer
          </note>
          <note xml:id="i-fdf1a9b8710c3fd5-0">
            Anmäldes att följande interpellationer framställts
          </note>
          <note xml:id="i-e1558eed01d6ca3f-0">
            den 17 december
          </note>
          <note xml:id="i-d069fe311f6b52a2-0">
            Åsa Lindestam
          </note>
          <note xml:id="i-6ead3ffaa956f908-0">
            Lennart Axelsson
          </note>
          <note xml:id="i-ab345ba4042d055d-0">
            Monica Green
          </note>
          <note xml:id="i-bf47b8cc5ef241cb-0">
            Marie Engström
          </note>
          <u who="eva_johnsson_c6ce6f" prev="cont" xml:id="i-38150bdf2b187c30-0">
            <seg xml:id="i-02887595641ae99f-0">
              Luciano Astudillo
            </seg>
            <seg xml:id="i-02887595641ae99f-1">
              Luciano Astudillo
            </seg>
            <seg xml:id="i-b0a4178d21d46d32-0">
              Barbro Westerholm
            </seg>
            <seg xml:id="i-b0a4178d21d46d32-1">
              Barbro Westerholm
            </seg>
          </u>
          <note xml:id="i-53755ada2200d0dd-0">
            Berit Högman
          </note>
          <note xml:id="i-53755ada2200d0dd-1">
            Berit Högman
          </note>
          <note xml:id="i-5356c9520658fab8-0">
            Désirée Pethrus Engström
          </note>
          <note xml:id="i-d2606c5bf11d9dc6-0">
            Kent Persson
          </note>
          <note xml:id="i-40f3d0f0d134a132-0">
            Interpellationerna redovisas i bilaga som fogats till riksdagens
            snabbprotokoll tisdagen den 13 januari 2009.
          </note>
          <note xml:id="i-98dede97e876d41d-0">
            10 § Anmälan om frågor för skriftliga svar
          </note>
          <note xml:id="i-c15457afc806eefb-0">
            Anmäldes att följande frågor för skriftliga svar framställts
          </note>
          <note xml:id="i-e1558eed01d6ca3f-1">
            den 17 december
          </note>
          <note xml:id="i-648f27aadecc856f-0">
            Carina Hägg
          </note>
          <note xml:id="i-b860406ae08293a1-0">
            Johan Löfstrand
          </note>
          <note xml:id="i-e9d1c715804da4a5-0">
            Marianne Berg
          </note>
          <note xml:id="i-544a517c8dc45166-0">
            second opinion
          </note>
          <note xml:id="i-c813abbbe034432d-0">
            Stefan Tornberg
          </note>
          <note xml:id="i-300e95521175bee1-0">
            Gunnar Sandberg
          </note>
          <note xml:id="i-eb702fa4cef16384-0">
            Sven-Erik Österberg
          </note>
          <note xml:id="i-eb702fa4cef16384-1">
            Sven-Erik Österberg
          </note>
          <note xml:id="i-eb702fa4cef16384-2">
            Sven-Erik Österberg
          </note>
          <note xml:id="i-eb702fa4cef16384-3">
            Sven-Erik Österberg
          </note>
          <note xml:id="i-f033ef131fd77094-0">
            Eva Olofsson
          </note>
          <note xml:id="i-90de2a95bb570dee-0">
            Britta Rådström
          </note>
          <note xml:id="i-90de2a95bb570dee-1">
            Britta Rådström
          </note>
          <note xml:id="i-cd70d4ef55da9801-0">
            Inger Jarl Beck
          </note>
          <note xml:id="i-76e37fd00d9b8d70-0">
            Otto von Arnold
          </note>
          <note xml:id="i-594f7230ab01c575-0">
            Désirée Liljevall
          </note>
          <note xml:id="i-cc677e942819183e-0">
            Frågorna redovisas i bilaga som fogats till riksdagens snabbprotokoll
            tisdagen den 13 januari 2009.
          </note>
          <note xml:id="i-45354a13e7057ff0-0">
            11 § Anmälan om skriftliga svar på frågor
          </note>
          <note xml:id="i-f9590387fcd780fa-0">
            Anmäldes att skriftliga svar på följande frågor inkommit
          </note>
          <note xml:id="i-e1558eed01d6ca3f-2">
            den 17 december
          </note>
          <note xml:id="i-012126358db695b6-0">
            Egon Frid
          </note>
          <note xml:id="i-b87ad0809292c737-0">
            Laila Bjurling
          </note>
          <note xml:id="i-b87ad0809292c737-1">
            Laila Bjurling
          </note>
          <note xml:id="i-4828ee3c88f36d74-0">
            Ameer Sachet
          </note>
          <note xml:id="i-4828ee3c88f36d74-1">
            Ameer Sachet
          </note>
          <note xml:id="i-4ee35497ca2390b4-0">
            Allan Widman
          </note>
          <note xml:id="i-7e356e5a32b837cc-0">
            Anne Ludvigsson
          </note>
          <note xml:id="i-9a5d43a3f8f39156-0">
            Helena Leander
          </note>
          <note xml:id="i-6f49b426d09cad28-0">
            Jacob Johnson
          </note>
          <note xml:id="i-631f06f1657026bc-0">
            Solveig Hellquist
          </note>
          <note xml:id="i-6c86b14db92ef6e4-0">
            Mats Pertoft
          </note>
          <note xml:id="i-5930b2e04351ad1c-0">
            Peter Hultqvist
          </note>
          <note xml:id="i-bea43025bd878145-0">
            Marie Weibull Kornias
          </note>
          <note xml:id="i-90de2a95bb570dee-2">
            Britta Rådström
          </note>
          <note xml:id="i-f9d974a8077a02fc-0">
            Birgitta Eriksson
          </note>
          <note xml:id="i-f9d974a8077a02fc-1">
            Birgitta Eriksson
          </note>
          <note xml:id="i-f9d974a8077a02fc-2">
            Birgitta Eriksson
          </note>
          <note xml:id="i-b8d7547a6b1cb827-0">
            Marina Pettersson
          </note>
          <note xml:id="i-012126358db695b6-1">
            Egon Frid
          </note>
          <note xml:id="i-31da49ca28dc58b5-0">
            Ulf Grape
          </note>
          <note xml:id="i-02c9ee9c42f41441-0">
            Rose-Marie Carlsson
          </note>
          <note xml:id="i-b8f0c635f601e712-0">
            Carina Adolfsson Elgestam
          </note>
          <note xml:id="i-b8f0c635f601e712-1">
            Carina Adolfsson Elgestam
          </note>
          <note xml:id="i-38e59ff621f84b73-0">
            Svaren redovisas i bilaga som fogats till riksdagens snabbprotokoll
            tisdagen den 13 januari 2009.
          </note>
          <note xml:id="i-169830f26c35b3a6-0">
            12 § Kammaren åtskildes kl. 22.57.
          </note>
          <note xml:id="i-5e7eb8cbd3d462c4-0">
            Förhandlingarna leddes
          </note>
          <note xml:id="i-27b48e7d20c0c405-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
