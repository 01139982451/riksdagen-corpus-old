<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--71</head>
          <docDate when="2011-02-16">2011-02-16</docDate>
        </div>
      </front>
      <body>
        <div>
          <note xml:id="i-71deea76ddcfaacf-0">
            ﻿
          </note>
          <note xml:id="i-693883f798b35cf7-0">
            Riksdagens protokoll
          </note>
          <note xml:id="i-85517d9e18c39dd0-0">
            2011/12:71
          </note>
          <note type="date" xml:id="i-90dee8067d29d4b8-0">
            Torsdagen den 16 februari
          </note>
          <note xml:id="i-7a1b293444b47640-0">
            Kl. 12:00 - 16:13
          </note>
          <note xml:id="i-ec7c3b5d31176c12-0">
            1 § Avsägelse
          </note>
          <note xml:id="i-4415744a27af8a88-0">
            Tredje vice talmannen meddelade att Malin Löfsjögård (M) anhållit
            om entledigande från uppdraget som ledamot av riksdagen från och
            med den 19 mars 2012.
          </note>
          <note xml:id="i-cfbe58e7f4421ac4-0">
            Kammaren biföll denna anhållan.
          </note>
          <note xml:id="i-e76e998def223243-0">
            2 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-dfa99330a5b3fdb7-0">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-d2237cc9b5340519-0">
            KOM(2012)6
          </note>
          <note xml:id="i-115684b282add745-0">
            KOM(2011)593
          </note>
          <note xml:id="i-a444f69dd26e521f-0">
            3 § Anmälan om fördröjda svar på interpellationer
          </note>
          <note xml:id="i-7630210111960bbc-0">
            Till riksdagen hade inkommit följande skrivelser:
          </note>
          <note xml:id="i-00285184d84c74ee-0">
            Interpellation 2011/12:205
          </note>
          <note xml:id="i-c1fb2be24cf0a8b7-0">
            Interpellation 2011/12:205 Åsikts- och pressfrihet i Turkiet
          </note>
          <note xml:id="i-0e352ffdc040ab1d-0">
            Interpellationen kommer att besvaras tisdagen den 8 maj 2012.
          </note>
          <note xml:id="i-00e0e9d450c47729-0">
            Skälet till dröjsmålet är resor och tidigare inbokade engagemang.
          </note>
          <note xml:id="i-36c863cdfb743095-0">
            Carl Bildt
          </note>
          <note xml:id="i-9be067ffa5db8628-0">
            Interpellation 2011/12:229
          </note>
          <note xml:id="i-1d54bc864bf75ee9-0">
            Interpellation 2011/12:229 Illegala vapen
          </note>
          <note xml:id="i-e81c3302db50adbe-0">
            Interpellationen kommer att besvaras tisdagen den 13 mars 2012.
          </note>
          <note xml:id="i-571a5f0225196b5c-0">
            Skälet till dröjsmålet är tjänsteresa.
          </note>
          <note xml:id="i-8068624c5d85667f-0">
            Beatrice Ask
          </note>
          <note xml:id="i-2f10a823086e7110-0">
            Interpellation 2011/12:230
          </note>
          <note xml:id="i-849c1f4a30f3ebd7-0">
            Interpellation 2011/12:230 Övergrepp i rättssak
          </note>
          <note xml:id="i-e81c3302db50adbe-1">
            Interpellationen kommer att besvaras tisdagen den 13 mars 2012.
          </note>
          <note xml:id="i-571a5f0225196b5c-1">
            Skälet till dröjsmålet är tjänsteresa.
          </note>
          <note xml:id="i-8068624c5d85667f-1">
            Beatrice Ask
          </note>
          <note xml:id="i-be5736fdee0cd912-0">
            4 § Hänvisning av ärenden till utskott
          </note>
          <note xml:id="i-cac0f0602265e52d-0">
            Föredrogs och hänvisades
          </note>
          <note xml:id="i-98349ba1ecc2d711-0">
            den 10 april
          </note>
          <note xml:id="i-98349ba1ecc2d711-1">
            den 10 april
          </note>
          <note xml:id="i-98349ba1ecc2d711-2">
            den 10 april
          </note>
          <note xml:id="i-548a81d828ecb39f-0">
            5 § Arbetsmiljö
          </note>
          <note xml:id="i-e8e03d0bcf2d0057-0">
            Föredrogs
          </note>
          <note type="speaker" xml:id="i-a5f0637f5e2c3b89-0">
            Anf. 1 RAIMO PÄRSSINEN (S):
          </note>
          <u who="raimo_parssinen_c1b884" xml:id="i-039ca37036fde0a2-0">
            <seg xml:id="i-f9c656fe701bc737-0">
              Fru talman! Vi ska nu debattera ett politikområde som vi socialdemokrater
              är starkt förvissade om kommer att få ett allt större utrymme
              på den politiska dagordningen, nämligen arbetsmiljön. Vi gör det
              därför att vi har en vidare syn på arbetsmiljöfrågorna än ni som
              är regeringens företrädare har. Arbetsmiljön omfattar faktiskt
              allt som finns i arbetslivet från det man får en anställning,
              under dess gång och tills man slutar.
            </seg>
            <seg xml:id="i-5cd4b51ce8530940-0">
              Ni i regeringspartierna får ursäkta mig när jag yttrar mig på
              det här viset, men vi tycker faktiskt att ni har en torftig syn
              på arbetslivet och arbetsmiljöfrågorna. Alla vet det och nu börjar
              även ni känna att ni faktiskt har misslyckats med arbetsmarknadspolitiken,
              med att bekämpa arbetslösheten som har bitit sig fast och växer
              för varje vecka som går, oavsett om vi pratar om antalet långtidsarbetslösa
              eller om ungdomsarbetslöshet. Funktionshindrades möjlighet att
              få inträde på arbetsmarknaden minskar och vi ser att sysselsättningsgraden
              krymper.
            </seg>
            <seg xml:id="i-ab49cb9f4c465b3f-0">
              Ni har testat era idéer och genomfört er politik. Nu tycks verktygslådan
              vara tom.
            </seg>
            <seg xml:id="i-add4174eb1fb2626-0">
              För oss verkar det som om ni är precis lika visionslösa och handfallna
              när det gäller att kunna lägga fram förslag som främjar en bättre
              arbetsmiljö för Sveriges löntagare. Låt mig återigen få påminna
              om vad ni har gjort och vilka beslut ni har tagit.
            </seg>
            <seg xml:id="i-e7455985296e2cff-0">
              Ni började med att slå sönder den sammanhållna arbetslivsforskningen,
              en forskning som var internationellt erkänd. Ni skriver i betänkandet
              att regeringen överväger eller funderar över detta. Frågan är
              bara: Var det här ett beslut som främjade en riktning mot bättre
              arbetsmiljöer?
            </seg>
            <seg xml:id="i-e05133c005530bc4-0">
              I samma svep drog ni in utbildningspengarna till skyddsombuden
              som är vårt viktigaste arbetsmiljöverktyg ute på företagen. Då
              uppstår samma fråga igen: På vilket vis leder det till bättre
              arbetsmiljöer?
            </seg>
            <seg xml:id="i-16e67660d662e27b-0">
              Sedan kastade ni er över Arbetsmiljöverket och drog åt svångremmen.
              Det innebar att ett stort antal arbetsmiljöarbetare, som inspektörer
              och experter, fick söka sig andra jobb. Blev det bättre av det?
            </seg>
            <seg xml:id="i-af01f6429397891f-0">
              Jag förstår att ni inte tycker om att lyssna på den här kritiken,
              men ni har faktiskt möjlighet vid varje arbetsmiljödebatt här
              i kammaren att svara på de ställda frågorna. Är det ni har gjort
              lyckat? Har arbetsmiljön tagit steg framåt?
            </seg>
            <seg xml:id="i-0922d08304ebc8a0-0">
              Jag har faktiskt inte mött en enda arbetsmiljöinspektör, inte
              något skyddsombud eller någon facklig organisation, eller någon
              forskare för den delen, som har gillat det ni gjorde på arbetsmiljöområdet
              när ni avrustade landets resurser som hade tillkommit precis för
              att främja arbetsmiljöarbetet runt om i landet. Har ni gjort det?
              Har ni mött någon som jobbar inom Arbetsmiljöverket, någon forskare,
              något skyddsombud eller någon facklig organisation som tycker
              att det ni har gjort sedan 2006 är bra åtgärder? Ni får gärna
              svara på den frågan.
            </seg>
            <seg xml:id="i-4eb933be6065709e-0">
              I dag tar vi ställning till ett antal motioner om just arbetsmiljö.
              Det finns många bra förslag som skulle kunna leda till att människor
              får möjlighet att arbeta lite längre i livet utan att som nu i
              många fall tvingas lämna i förtid på grund av förslitningsskador,
              stress eller till och med allvarligare arbetsplatsolyckor och
              dödsfall.
            </seg>
            <seg xml:id="i-6d85d8e2ce62b170-0">
              Vi i oppositionen vill göra mycket mer och ta vara på de positiva
              förslag som finns i dagens betänkande. Men ni som sitter här framför
              mig och som företräder regeringen säger lakoniskt nej. Ni säger
              nej och åter nej till förslagen.
            </seg>
            <seg xml:id="i-c06fc71b55d4fc85-0">
              Fru talman! Sverige måste få en politik som prioriterar arbetsmiljöfrågorna,
              en politik som kan fokusera på förebyggande åtgärder, en politik
              som hjälper till att bygga kunskap som motverkar ohälsan på en
              alltmer komplex arbetsmarknad.
            </seg>
            <seg xml:id="i-5d89511ed63f1f6e-0">
              Sverige behöver fler jobb. Sverige behöver fler hållbara arbeten
              som leder till ett långt arbetsliv. Alla människor har rätt till
              en trygg och säker arbetsmiljö som ska ge utveckling, som ska
              främja jämställdhet och som ska ge social gemenskap.
            </seg>
            <seg xml:id="i-948531ad29183383-0">
              Vi vill verka för en hållbar arbetsmiljö som gör det möjligt
              för fler att jobba fram till pensionen. De som arbetar inom yrken
              som har kategoriserats som till exempel övrigt servicearbete det
              kan vara maskinrengörare tvingas enligt statistiken att lämna
              arbetslivet hela elva år före pensionsåldern. Där finns fabriksarbetare
              som lämnar tio år före. Vi kan titta på maskinoperatörer. Då visar
              statistiken att man kommer ned på nio år före pensionsåldern som
              de tvingas lämna sitt arbete, eller städare 6,4 år. Listan över
              yrken där man inte kan jobba till pensionsåldern är lång.
            </seg>
            <seg xml:id="i-2726fd9c85dd4001-0">
              Nu har ni i borgerligheten lyft fram önskemålet att fler borde
              jobba fram till 75 år, men ni gör det utan att på något sätt beskriva
              hur fler ska kunna orka jobba till 65 år. Då måste man ställa
              sig frågan: Hur tänker ni?
            </seg>
            <seg xml:id="i-68ad3df1e5062a12-0">
              Forskningen är avgörande för att vi ska få nya kunskaper och
              rön om problem på arbetsplatserna. Forskningen hjälper till att
              hitta lösningar. Forskning om fysisk och psykisk arbetsmiljö,
              om jämställdhet, om moderna arbetsorganisationer och om rehabilitering,
              ja, forskning främjar allt som leder till högre produktivitet.
              Det är oerhört viktigt om vi ska kunna klara dels hållbara arbetsliv,
              dels konkurrensen för framtiden i det här landet. Det finns ju
              en samling kring forskningen som representeras av oss socialdemokrater,
              Miljöpartiet och Vänsterpartiet.
            </seg>
            <seg xml:id="i-eeb0a05afa179461-0">
              Vi vill också, fru talman, ge staten i uppdrag att tillsammans
              med arbetsmarknadens parter arbeta fram en nollvision för dödsolyckor
              i arbetslivet. Det är en självklarhet. Det finns ingen här i kammaren
              som skulle acceptera att någon skulle behöva riskera livet när
              han eller hon går till jobbet. Därför är det inget orimligt krav
              att säga att vi gemensamt ska se över frågan och ta fram en vision,
              ett mål, om att ingen ska behöva dö i arbetet.
            </seg>
            <seg xml:id="i-210fbc893563c047-0">
              Varför ställer ni inte upp på detta? Här har ni chansen. Kanske
              Hans Backman från Folkpartiet kan förklara varför ni inte ställer
              upp på ett sådant rimligt krav.
            </seg>
            <seg xml:id="i-20e9a54c89ee4411-0">
              Företagshälsovården spelar en oerhört viktig roll för att förebygga
              och undanröja risker för ohälsa i arbetslivet. Men det är så många
              som en tredjedel som inte har tillgång till företagshälsovård
              på sin arbetsplats. Vår målsättning måste vara att fler får den
              möjligheten att få hjälp, stöd och råd av en kvalitativ och bra
              företagshälsovård, som är neutral och jobbar för båda parter,
              det vill säga arbetstagare och arbetsgivare.
            </seg>
            <seg xml:id="i-2d45fade862f9a9e-0">
              Låt mig, fru talman, gå över till skyddsombuden. Skyddsombuden
              och de regionala skyddsombuden måste få bättre möjligheter att
              utöva sina viktiga uppdrag. Ni vet att Arbetsmiljöverkets inspektioner
              når knappt 4 procent av alla arbetsställen, och Arbetsmiljöverket
              är beroende av att det finns skyddsombud utsedda av de fackliga
              organisationerna på så många arbetsplatser som möjligt. Tyvärr
              saknas det skyddsombud i alltför hög grad. Här har ni regeringspartier
              också ett ansvar. Ni skriver i betänkandet att det skulle kunna
              innebära att när den fackliga organisationsgraden minskar blir
              det svårare att rekrytera skyddsombud. Hur menar ni med skulle
              kunna innebära? Det kanske Katarina Brännström kan svara på. Organisationsgraden
              bland LO-förbunden har minskat med 10 procentenheter sedan ni
              tillträdde, från 77 till 67 procent. Vad tänkte ni när ni skrev
              skulle kunna innebära? Vad menar ni?
            </seg>
            <seg xml:id="i-c79f42a142678570-0">
              Det är självklart så att om den fackliga aktiviteten minskar
              blir det svårare att rekrytera till olika fackliga uppdrag. Det
              är en självklarhet. Men det skriver ni inte. Ni säger att det
              skulle kunna innebära.
            </seg>
            <seg xml:id="i-b11a733e14dfc1f8-0">
              De regionala skyddsombuden utför i dag ett så oerhört viktigt
              uppdrag genom att besöka företag inom branschen. De kan hjälpa
              företag och företagsledare och underlätta deras jobb att organisera
              arbetsmiljön på rätt sätt. Det är en oerhörd hjälp. Jag känner
              många regionala skyddsombud som beskriver att de kommer till företaget,
              pratar med den ansvariga chefen, går igenom saker för att tillförsäkra
              att chefen blir nöjd med hjälpen så att denne gör rätt, och samtidigt
              kan det regionala skyddsombudet känna att han uppfyller uppdraget
              att skapa en säkrare arbetsmiljö. Skyddsombuden har dock inte
              rätt att besöka företag där det inte finns fackliga medlemmar,
              vilket är en oerhörd brist. Om företagen är bundna av kollektivavtal
              vore det rimligt att de regionala skyddsombuden kunde få besöka
              dessa företag oavsett om det finns fackligt anslutna medlemmar
              eller inte.
            </seg>
            <seg xml:id="i-fe8d8b6bb0ddca8e-0">
              Detta svarar ni inte på i betänkandet. Ni skriver ingenting om
              detta. Varför? Varför, Hans Backman, är det så svårt att gå med
              på det kravet? Finns det en rimlig förklaring? Finns det något
              krångligt som gör att Hans Backman och Folkpartiet säger nej till
              detta? Tvärtom ser vi nyttan av att de regionala skyddsombuden
              kan besöka fler företag.
            </seg>
            <seg xml:id="i-5221d0b3b404a866-0">
              Allt det som jag nämnt ett axplock om förbättringar och förslag
              säger ni nej till. Ni säger nej, nej och åter nej. Man kan fråga
              sig vad ni vill med arbetsmiljöfrågorna. Jag hörde att Katarina
              Brännström ska tala om en ny syn på arbetsmiljön. Den ska ses
              som något positivt. Självklart är det så, men varför säger ni
              nej till våra förslag? Lutar ni er tillbaka, Hans Backman, och
              tycker att det är bra som det är i dag?
            </seg>
            <seg xml:id="i-5ab8e72fb8c34a6d-0">
              För 80 000 kvinnor råder hög risk för belastnings- och förslitningsskador.
              Det är inte bra. Det dör ett antal människor varje år. Det är
              inte heller bra. Antalet olyckor börjar stiga igen. Det är inte
              heller bra.
            </seg>
            <seg xml:id="i-7ae0d4bd16acefff-0">
              Jenny Wrangborg, poeten och kallskänkan, har skrivit en dikt,
              En arbetares liv är billigt . Jag skulle vilja uppmana er att
              ta del av denna poesi. Jag vet inte om jag skulle kalla det skön
              poesi, men det är en poesi ur verkligheten.
            </seg>
            <seg xml:id="i-8b55c83c55e32e7d-0">
              Jenny Wrangborg skriver att en arbetares liv är billigt. I en
              annan fras undrar hon hur det kommer sig att de tyngsta, farligaste,
              varmaste, mest illaluktande och högljudda jobben också är de sämst
              betalda. I ytterligare en fras skriver hon att i fyrtio år ska
              hennes kropp hålla för tunga lyft.
            </seg>
            <seg xml:id="i-05778cae9c75bd2f-0">
              Läs dikten. Det är en bra uppmaning från verkligheten.
            </seg>
            <seg xml:id="i-3e954c01a95d2168-0">
              Fru talman! För tids vinnande yrkar jag bifall till vår gemensamma
              reservation nr 7, som vi har tillsammans med Vänsterpartiet och
              Miljöpartiet.
            </seg>
          </u>
          <note type="speaker" xml:id="i-e49083565f1b5772-0">
            Anf. 2 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-bb069787726f5b0f-0">
            <seg xml:id="i-0f461df6176836f3-0">
              Fru talman! Jag vill börja med att yrka bifall till reservation
              nr 1, som vi har gemensamt med Socialdemokraterna och Vänsterpartiet.
            </seg>
            <seg xml:id="i-2cf43f8f4a42b83c-0">
              När vi pratar om arbetsmiljöfrågor är det oerhört viktigt att
              tänka lite långsiktigt. När statsministern nyligen gjorde sina
              famösa utspel om att vi ska ha möjlighet att jobba längre upp
              i åldrarna än i dag var det inte utan att jag som ledamot i riksdagens
              arbetsmarknadsutskott funderade på att utspelet borde ha åtföljts
              av långsiktigt hållbara idéer nytänkande när det gäller arbetsmiljöfrågorna.
            </seg>
            <seg xml:id="i-4aad9f8b60327840-0">
              Vi har en stor demografisk utmaning som kommer att föranleda
              att många ska ha möjlighet att jobba längre upp i åldrarna. När
              förslagen som ska hantera detta lyser med sin frånvaro hos de
              partier som utgör statsminister Fredrik Reinfeldts regeringsunderlag
              råder en obalans. Därför passar det bra med debatten i dag. Den
              handlar till stor del om pengar och insikter om hur man arbetar
              med arbetsmiljöfrågor. De ska vara grunden för ett långt, hälsosamt
              och utvecklande arbetsliv för dem som kan jobba.
            </seg>
            <seg xml:id="i-4c2e74880c15f4a2-0">
              Arbetsmiljöarbete är föremål för nytänkande. Detta var ett uttalande
              från tidigare betänkanden om arbetsmiljöområdet. Att arbetsmiljöarbete
              skulle vara föremål för nytänkande är ett prov på nyspråk. När
              regeringen 20062010 gjorde historiskt stora neddragningar på Arbetsmiljöverket,
              runt 150 miljoner kronor, fick regeringen skarp kritik av oss
              i oppositionen. Det kanske inte var så bra som man hade tänkt
              sig. Att effektivisera statsapparaten och myndigheterna är viktigt
              och bra. Det ska inte finnas myndigheter som har så mycket pengar
              att de faktiskt inte vet vad de ska göra med dem. Problemet var
              att just Arbetsmiljöverket var en av de myndigheter som inte hade
              den lyxen. Efteråt fick vi se att det här hade direkt påverkan
              på det livsviktiga, i detta fall både bildligt och bokstavligt,
              arbete som Arbetsmiljöverket höll på med.
            </seg>
            <seg xml:id="i-164695ceb53a0115-0">
              Jag tog upp den här frågan i Miljöpartiets riksdagsgrupp, och
              vi funderade väldigt mycket just på detta sätt att omdana språket.
              Först sänker man ett anslag rejält, och sedan tittar man på, tycker
              att det är intressant och vill visa uppskattning av det nytänkande
              som myndigheten blir tvungen till.
            </seg>
            <seg xml:id="i-aa7f95569bdf99da-0">
              Jag tycker att det är problematiskt ur många olika aspekter,
              särskilt när vi nu har facit i hand. Även om det tar lång tid
              innan den här typen av åtgärder, nedskärningar, får långsiktiga
              effekter, att man inte bara efter tre fyra fem år kan se effekterna,
              har vi redan börjat se de mer kortsiktiga effekterna.
            </seg>
            <seg xml:id="i-948a5929ed93ff34-0">
              De långsiktiga effekterna är jag orolig för att vi får se när
              vi tittar på de generationer som kommer ut i arbetslivet så småningom.
              Det kanske viktigaste område som neddragningarna har påverkat
              är nämligen skolan. Arbetsmiljöarbetet i skolans värld har slagit
              hårdast när det gäller långsiktigheten. Det drabbar ungdomar,
              barn, pedagoger och all annan personal som jobbar inom skolan
              den skola som har till uppgift att vårda och fostra och se till
              att vi får en generation som har det här i ryggmärgen, såsom många
              av oss har fått, när lärarna har en dräglig arbetsmiljö och när
              eleverna inte behöver fundera på om det är farligt att gå till
              skolan.
            </seg>
            <seg xml:id="i-1d2a2a8f28e5c2b2-0">
              Då menar jag att de kortsiktiga neddragningarna går att hantera,
              vilket också utskottsmajoriteten skriver i betänkandet. Man visar
              ett antal siffror på att en del av screeningarna går åt rätt håll.
              Men det är de långsiktiga effekterna vi är väldigt oroliga för.
            </seg>
            <seg xml:id="i-358d23998ec1d7fb-0">
              I betänkandet konstaterar utskottsmajoriteten att arbetsmiljöarbetet
              i Sverige har varit framgångsrikt och bidragit till att riskerna
              i arbetslivet minskat. Det här är naturligtvis skrivet på ett
              sådant sätt att de senaste 50 åren tas med. Det är medvetet, för
              om man tittar över tid ser man att vi har blivit mycket bättre
              än vad vi var i början. Framför allt ligger vi högt rent statistiskt.
              Men om man tittar på till exempel arbetsmiljöinspektioner ser
              man att vi undan för undan har fallit längre ned på listor med
              jämförbara länder.
            </seg>
            <seg xml:id="i-1147ca15893012d0-0">
              I betänkandet tas också upp någonting som handlar om framtiden,
              nämligen att man har en tillsynskampanj. Det sägs att 1 500 inspektionsbesök
              inom den grafiska branschen ska genomföras under drygt ett år
              enligt en screeningmodell.
            </seg>
            <seg xml:id="i-f80ba4798d711b5a-0">
              Fru talman! Om det nu är så viktigt med antalet är jag lite orolig
              för det som vi i Miljöpartiet, Socialdemokraterna och Vänsterpartiet
              har pekat på många gånger, nämligen att antalet besök har blivit
              mindre. Om det nu är så att antalet är viktigt vid screening och
              olika separata besök är det väl lika viktigt att det totala antalet
              har minskat.
            </seg>
            <seg xml:id="i-160038668a9cfed3-0">
              När vi tog upp det här med ansvarigt statsråd fick vi svaret
              att kvaliteten har ökat och att varje inspektör hinner med fler
              besök än man gjorde tidigare, att man har blivit effektivare.
              Men det totala antalet har blivit mindre.
            </seg>
            <seg xml:id="i-fbf8a29af1604078-0">
              När vi tog upp detta på områdets kanske viktigaste tillställning,
              arbetsmiljöriksdagen, var flera ur majoritetsunderlaget beredda
              att prata om att det är viktigt med inspektioner.
            </seg>
            <seg xml:id="i-bccb29b26b5b2510-0">
              En av företrädarna sade: Om man tittar på kvinnorna i vården
              så är det viktigt att de får en hållbar arbetssituation, såväl
              ur belastningssynpunkt som ur psykisk. Som politiker har vi ett
              arbetsgivaransvar och det har vi inte skött bra. Men vi kan göra
              det bättre och ställa krav så att de kan arbeta fram till pensionsåldern.
            </seg>
            <seg xml:id="i-ad7458a71d9d58f2-0">
              Det här sades under arbetsmiljöriksdagens paneldebatt av en ledamot
              ur majoritetsunderlaget. Det är ärligt, uppriktigt och lite självkritiskt,
              och det tycker jag att man ska kosta på sig att vara. Det hedrar
              naturligtvis ledamöterna i utskottet att man har den typen av
              ingångar.
            </seg>
            <seg xml:id="i-eb6f0e2c62c41b9c-0">
              En annan ledamot från majoritetsunderlaget sade så här: Om man
              hanterar arbetsmiljö som ett konkurrensmedel får man också medarbetare
              som vill arbeta på arbetsplatsen. Resurserna måste läggas på dem
              som är dåliga på arbetsmiljö. Man måste vara tydlig med att om
              företagen inte sköter sig så får det konsekvenser.
            </seg>
            <seg xml:id="i-5b715a71059f36f6-0">
              Det är bra och balanserat jag skulle inte ha kunnat säga det
              bättre själv. Ett verktyg är screening, och om företag inte sköter
              sig bra ska det, som det sägs i citatet, få konsekvenser för de
              företagen. Man avlövar med den ena handen, och med den andra handen
              hötter man och menar att det här är någonting som vi politiker
              har ett uppdrag att göra något åt.
            </seg>
            <seg xml:id="i-9aa20704985e1dc2-0">
              Jag tycker att retoriken och praktiken inte riktigt hänger ihop.
              Jag är mycket intresserad av att få höra företrädare för Alliansen
              förklara bland annat de här uttalandena men också hur man vill
              få till det långsiktiga arbetet, det som handlar om skolans värld,
              det som handlar om de människor som i framtiden ska vara med och
              bära välfärdstyngden, som det innebär att människor går i pension
              oavsett om de är 65 eller 75. Det är en stor grupp av människor
              som ska bära detta i framtiden.
            </seg>
            <seg xml:id="i-b76a5677010f5241-0">
              Om man avlövar skolan när det gäller arbetsmiljöarbete, hur får
              vi ihop detta att de har i ryggmärgen att det här är viktiga frågor,
              att det handlar om bokstavligt och bildligt talat liv och död?
            </seg>
          </u>
          <note type="speaker" xml:id="i-ee948477fec22537-0">
            Anf. 3 JOSEFIN BRINK (V):
          </note>
          <u who="josefin_brink_149089" xml:id="i-90afeecac9ddf103-0">
            <seg xml:id="i-a37e22af166b4592-0">
              Fru talman! Varje vecka dödas minst en människa på sin arbetsplats
              i Sverige. Förra året var det hela 60 människor som dog på sina
              arbetsplatser. Mångdubbelt fler drabbas av skador eller livslånga
              sjukdomar som är direkt orsakade av farliga arbetsmiljöer. Ibland
              låter det i debatten som att den fysiska arbetsmiljön inte längre
              är något stort problem, men statistiken visar ju att det inte
              är någonting annat än en myt.
            </seg>
            <seg xml:id="i-82e711562f0dd498-0">
              Samtidigt ökar andra slags risker och problem i arbetslivet.
              Varje dag går många människor till sina jobb och känner en oro
              och en olust i magen. Arbetstempot är uppskruvat och högt, och
              kraven är väldigt hårda på att göra ett bra jobb. Risken att drabbas
              av hot, våld och trakasserier är överhängande för många. Allra
              värst utsatta är de lågavlönade kvinnor som tar hand om gamla
              och sjuka och som håller butiker och bensinmackar öppna på kvällarna.
            </seg>
            <seg xml:id="i-87adfaa1e1e5d6b4-0">
              Men också de som jobbar närmast människor i statliga och kommunala
              myndigheter har i allt högre grad börjat drabbas av hot och våld.
              På tio år har antalet hot mot statliga och kommunala tjänstemän
              fördubblats. Hot och våld mot Försäkringskassans anställda har
              blivit tre gånger så vanligt på bara tre år. Under förra året
              hade en av fyra arbetsförmedlare blivit hotad på sitt jobb.
            </seg>
            <seg xml:id="i-3cfd5e2492b6dbd9-0">
              Den frustration som regeringens försämringar i trygghetssystemen
              orsakar riktas allt oftare mot dem som är anställda och har i
              uppdrag att omsätta den här politiken i praktisk handling.
            </seg>
            <seg xml:id="i-20aeedcaa229e7fc-0">
              Samtidigt har det blivit svårare för löntagare att ställa krav
              på den egna arbetsplatsen. På allt fler arbetsplatser råder en
              extremt slimmad bemanning som kompletteras med visstidsanställda,
              timvikarier och inhyrda. I spåren av outsourcing och privatiseringar
              har allt fler kommit att jobba i små företag där det ofta saknas
              både kunskap och intresse för arbetsmiljöarbete.
            </seg>
            <seg xml:id="i-1734a7e450479776-0">
              Andra branscher har utvecklats till rena vilda västern, där utländska
              arbetare, asylsökande och papperslösa kör lastbil, river hus,
              diskar och röjer skog under vidriga och ofta direkt olagliga villkor.
            </seg>
            <seg xml:id="i-6754fb440a54b5fe-0">
              En sådan arbetsmarknad, som är präglad av hög arbetslöshet och
              ett försvagat anställningsskydd, skapar en kultur av rädsla och
              tystnad ute på arbetsplatserna. Det får konsekvenser för arbetsmiljöarbetet.
              Fackförbunden vittnar om att det blir allt svårare att rekrytera
              skyddsombud ute på arbetsplatserna.
            </seg>
            <seg xml:id="i-cb24d2aeb10c59dd-0">
              I år fyller skyddsombuden 100 år. De utgör fortfarande ryggraden
              i det dagliga arbetsmiljöarbetet. Utan välutbildade och modiga
              skyddsombud skulle statistiken se betydligt mörkare ut än vad
              den redan gör.
            </seg>
            <seg xml:id="i-7a65d75de1c399f4-0">
              Därför är det problematiskt att skyddsombuden har fått det tuffare.
              Nyligen sparkades ett skyddsombud från en äldreboende ägt av Carema,
              eftersom hon hade tagit upp problem som fanns på den arbetsplatsen.
              I senaste numret av Byggnadsarbetaren berättas om två skyddsombud
              som nyligen blivit av med sina jobb efter att de hade kritiserat
              brister i arbetsmiljön.
            </seg>
            <seg xml:id="i-df7b0aa02248451f-0">
              Möjligheterna till skyddsombudsutbildning har försämrats, eftersom
              den borgerliga regeringen tog bort alla anslag till sådana utbildningar
              2007. Sedan dess har antalet skyddsombudsutbildningar mer än halverats.
            </seg>
            <seg xml:id="i-755a81da558380ad-0">
              Samtidigt som detta har hänt har också Arbetsmiljöverkets tillsynsarbete
              dränerats på resurser. Jämfört med 2006 lägger regeringen i år
              ungefär 100 miljoner kronor mindre på arbetsmiljöarbete. Det är
              en rejäl försvagning av ett bokstavligt talat helt livsviktigt
              arbete.
            </seg>
            <seg xml:id="i-f657967fa8c6e3b7-0">
              Fru talman! När Fredrik Reinfeldt nyligen gick ut och föreslog
              att vi i framtiden ska jobba tills vi är 75 var det väldigt många
              som satte morgonkaffet i halsen, inte minst alla de undersköterskor,
              lagerarbetare, snickare, montörer och lokalvårdare som ofta redan
              vid 50 års ålder har så ont och är så trötta att de undrar hur
              många år till de ska orka fortsätta. Arbetslivet är fortfarande
              alltför tungt och slitsamt för alltför många.
            </seg>
            <seg xml:id="i-1010b857519b20d0-0">
              Lösningen på hur vi ska möta den åldrande befolkningen och de
              ökade behov av vård och omsorg som den för med sig kan inte ligga
              i att vi ska pressa redan hårt utslitna människor att jobba ännu
              längre. Lösningen måste vara att utforma ett mänskligare arbetsliv
              där alla oavsett yrke kan jobba utan att slitas ut och stressas
              sönder.
            </seg>
            <seg xml:id="i-87583ffb17f0357c-0">
              Målen för Vänsterpartiets arbetsmarknadspolitik är två: fler
              jobb och bättre jobb. Därför går vår ekonomiska politik, med investeringar
              för fler jobb, hand i hand med satsningar på bättre arbetsvillkor
              och bättre arbetsmiljö. Vi har som mål att fler människor ska
              orka jobba heltid och samtidigt ha tid och energi över när arbetsdagen
              är slut, att fler ska kunna gå i pension med hälsan och orken
              i behåll. Därför vill vi stärka rätten till fasta heltidsjobb
              och korta normen för heltidsarbete.
            </seg>
            <seg xml:id="i-7639c84377caa44a-0">
              Vi vill också förstärka det systematiska arbetsmiljöarbetet.
              Skyddsombudens verksamhet behöver stödjas och utvidgas jämfört
              med i dag. De regionala skyddsombuden måste ges rätt att besöka
              också de allt fler små arbetsplatser där det saknas medlemmar
              i fackförbund. De behöver mer resurser till utbildning och fortbildning
              för att kunna sköta sina uppdrag.
            </seg>
            <seg xml:id="i-90e4e4d545e762f6-0">
              Vi behöver satsa mer på Arbetsmiljöverkets inspektioner. Precis
              som Mehmet Kaplan var inne på tidigare är det självklart att om
              färre personer är ute och gör inspektioner och inspektionerna
              blir färre, då ökar riskerna för att företag inte sköter arbetsmiljöarbetet
              och att människor i förlängningen råkar illa ut.
            </seg>
            <seg xml:id="i-e569b6892fc741c7-0">
              Verkets inspektörer gör ett fantastiskt och helt ovärderligt
              arbete i dag. Men de behöver bli fler, och vi behöver ge dem verktyg
              till bättre och mer kännbara sanktioner mot arbetsgivare som inte
              lever upp till lagens krav.
            </seg>
            <seg xml:id="i-4ba6639eaaf803db-0">
              Vi ser också behovet av en samlad forsknings- och kunskapsspridning
              om arbetslivets villkor. Det är lite ironiskt att vi nu kan konstatera
              att regeringens utredare har kommit fram till exakt samma slutsats,
              så här fem år efter att samma regering lade ned ett väl fungerande
              arbetslivsforskningsinstitut.
            </seg>
            <seg xml:id="i-6d397f6618c322f5-0">
              Men vi är inte sämre människor än att vi kan dra ett streck över
              det och se fram emot ett konkret förslag om hur vi nu ska kunna
              bygga en sådan forskning som Alliansen rev ned för fem år sedan.
            </seg>
            <seg xml:id="i-2b6860cf04746ac6-0">
              Vi tar dödsfallen i arbetslivet på största allvar, och vi anser
              att regeringen, precis som man har gjort när det gäller trafiken,
              ska anta en nollvision för dödsolyckor i arbetslivet, en vision
              som sedan ska nås genom systematiska och konkreta åtgärder som
              ska vara styrande för allt arbetsmiljöarbete.
            </seg>
            <seg xml:id="i-5e1d0e43bc0b9046-0">
              Vi anser att varje annat mål än att ingen enda människa ska behöva
              hämtas från sitt jobb i en likbil är alldeles för lågt ställt.
              Jag kan inte förstå varför de borgerliga partierna inte vill anta
              en sådan vision. Tycker man även att nollvisionen för dödsfall
              i trafiken är en meningslös gest? Tillåt mig ha en avvikande mening!
            </seg>
            <seg xml:id="i-328bb652db46d1ce-0">
              Vänsterpartiet vill minimera risken för att utsättas för hot,
              våld och trakasserier på jobbet. Vi vill skärpa reglerna för riskfyllt
              ensamarbete. På förekommen anledning vill jag påpeka att det inte
              handlar om konstnärer eller professorer.
            </seg>
            <seg xml:id="i-b06f27c9c18c0dd5-0">
              Vi vill minska kontanthanteringen och öka bemanningen i vård
              och omsorg. Och vi tänker inte lämna regeringen någon ro förrän
              de genomför de beslut som riksdagen faktiskt redan har fattat
              om sluten kontanthantering i butiker, om skärpta krav på arbetsmiljö
              vid offentliga upphandlingar och om ratificering av ILO:s konvention
              94.
            </seg>
            <seg xml:id="i-64d213c81180e45d-0">
              Jag vill hemskt gärna att vi under den här debatten får en förklaring
              till att regeringen och allianspartierna vägrar följa riksdagens
              beslut i de här frågorna, som var och en och allesammans skulle
              bidra till förbättrad säkerhet och bättre arbetsmiljö.
            </seg>
            <seg xml:id="i-8b9d670173371266-0">
              Fru talman! Regeringen försöker systematiskt inbilla svenska
              folket att om vi bara accepterar försämringar av trygghetssystem,
              anställningstrygghet, utbildningsmöjligheter och arbetsmiljöarbete
              kommer fler att få jobb. Det är så att säga ett pris som de försöker
              få oss att acceptera att vi ska betala för att få ned arbetslösheten.
            </seg>
            <seg xml:id="i-ad516660a87fe5ae-0">
              Men faktum är att några sådana samband inte finns. Efter mer
              än fem års systematisk försämring av villkoren i arbetslivet är
              arbetslösheten högre och stigande. Långtidsarbetslösheten har
              ökat till katastrofala nivåer, och sysselsättningen totalt sett
              är lägre.
            </seg>
            <seg xml:id="i-1775cea88c5d75b7-0">
              Effekterna av en allt hårdare press på dem som faktiskt har ett
              jobb kommer vi rimligen att se fullt ut först om några år. Att
              pressa människor hårdare och hårdare håller ett tag men inte hur
              länge som helst. Därför är det hög tid för en arbetsmarknadspolitik
              som har människors hälsa och välbefinnande som utgångspunkt, så
              att jobben blir både fler och bättre.
            </seg>
            <seg xml:id="i-b0e91a4edf5c3726-0">
              Fru talman! Jag står naturligtvis bakom alla Vänsterpartiets
              yrkanden och reservationer men nöjer mig med att yrka bifall till
              reservation 2.
            </seg>
          </u>
          <note type="speaker" xml:id="i-566493733184b57e-0">
            Anf. 4 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-7214efb794874f15-0">
            <seg xml:id="i-99d79cee4d0d7cc2-0">
              Fru talman! Jag ska börja med att yrka avslag på samtliga motioner
              och reservationer.
            </seg>
            <seg xml:id="i-4d76b05d6da2bb5d-0">
              Alla ska ha rätt till en trygg och säker arbetsmiljö. Det tror
              jag att vi alla här inne kan enas om. Alla ska kunna arbeta fram
              till sin pension och även längre med bibehållen hälsa.
            </seg>
            <seg xml:id="i-8fa1b4c227713a97-0">
              Arbetsmiljö är en mycket viktig del i den arbetslinje som Moderaterna
              och Alliansen värnar. Med en god arbetsmiljö är det fler som vill
              och kan komma in på arbetsmarknaden. Med en god arbetsmiljö är
              det färre som slås ut.
            </seg>
            <seg xml:id="i-79b6f131c4308343-0">
              Vi moderater och hela Alliansen vill förstärka och förlänga arbetslivet,
              och därför prioriterar vi och fokuserar på arbetsmiljö på olika
              sätt.
            </seg>
            <seg xml:id="i-9ff44394cd405e06-0">
              Det ska vara lätt att göra rätt. Regelverket ska vara tydligt
              och enkelt. Därför är det bra att regeringen har gett Arbetsmiljöverket
              uppdraget att rensa bland alla sina föreskrifter.
            </seg>
            <seg xml:id="i-f41ca8fc0fc2edf2-0">
              Det har också skett regelförenklingar för företagare och arbetsgivare,
              men dessa får aldrig gå ut över arbetstagare eller över den säkerhet
              och trivsel som ska finnas på varje arbetsplats. Därför är det
              också viktigt att arbetsmarknadens parter är delaktiga och att
              man beslutar i samförstånd om dessa förändringar.
            </seg>
            <seg xml:id="i-ea6f74bb9ffaec56-0">
              Den faktiska pensionsåldern är lägre än 65 år i Sverige, särskilt
              inom LO:s och Kommunals områden. Men vi kan ändå glädjas åt att
              fler arbetar längre. För tio är sedan var den faktiska pensionsåldern
              62,1 år. För tre år sedan var den 64,3 en rejäl höjning således.
            </seg>
            <seg xml:id="i-04d8334422794bda-0">
              Arbetet är ju en stor del av vårt liv. Arbetsplatsen och arbetskamraterna
              är en central del i de flestas liv. Arbetsmiljö kan innefatta
              allt på en arbetsplats, och självklart finns det alltid möjlighet
              till förbättringar. Men fokus ska ligga särskilt på de arbetsplatser
              där arbetsmiljön inte är bra och där riskerna är stora.
            </seg>
            <seg xml:id="i-d269fcee1e4b4b4b-0">
              Jag vill ändå framhålla att de allra flesta arbetsplatser är
              mycket bra. De anställda trivs, det mesta rullar på, och man kan
              säga ifrån när något är fel. De flesta arbetsgivare har och vill
              ha en god arbetsmiljö med arbetstagare som trivs. Det tjänar både
              företaget och alla på.
            </seg>
            <seg xml:id="i-75ab11d1bdb6b7b6-0">
              Sverige har ett mycket gott arbetsmiljöklimat. Arbetsmiljöverkets
              rapport för 2010 visar också på en stark, positiv trend långsiktigt,
              även om det finns några orosmoln. Anmälningarna om arbetssjukdomar
              har mer än halverats. Det är ett gott betyg. Även arbetsolyckor
              som leder till sjukfrånvaro har minskat.
            </seg>
            <seg xml:id="i-da67093ee3854cb1-0">
              Hösten 2010 kom regeringen med en handlingsplan som ska gälla
              i fem år, med en förnyad och långsiktig arbetsmiljöpolitik. Där
              visar man även på de positiva effekter som en god arbetsmiljö
              kan ha. Regeringen markerar också tydligt att arbetsmiljö är en
              nationell politisk angelägenhet och att arbetsmarknadens parter
              prioriterar arbetsmiljö högt, liksom att forskningen är framstående.
              Det krävs dock insatser för att öka engagemanget och främja medvetenheten
              och kunskapen om arbetsmiljöfrågor.
            </seg>
            <seg xml:id="i-9bb11695a1c6bd26-0">
              Det är alltid ytterst arbetsgivaren som har ansvaret och som
              ska se till att arbetsmiljöarbetet är en naturlig del i verksamheten.
              Ett systematiskt arbetsmiljöarbete handlar om att i det dagliga
              arbetet uppmärksamma och ta hänsyn till alla förhållanden som
              kan påverka de anställdas hälsa och säkerhet. Men alla på en arbetsplats
              har sitt ansvar, liksom fack och arbetsgivarorganisationer.
            </seg>
            <seg xml:id="i-d665818743281c83-0">
              Arbetsmiljöverkets roll är självklart viktig, och utskottet ser
              positivt på hur resurserna används och på det resultat som uppnåtts.
              Inspektionsbesöken syftar till att stärka arbetsplatsernas egen
              förmåga att förebygga risker samtidigt som arbetsgivaren får besked
              om vad som behöver förbättras. Man inspekterar självklart oftare
              arbetsplatser som bedöms vara riskutsatta, men man arbetar också
              i projekt och kampanjer och med särskilda problem och branscher.
            </seg>
            <seg xml:id="i-7b890f53ac76d195-0">
              Fru talman! Jag har personligen haft förmånen att få vara med
              vid ett antal inspektioner de senaste månaderna. Det har inte
              bara lärt mig mycket utan också visat hur viktigt det är med arbetsplatsbesök,
              bra inspektioner och kloka inspektörer. Det handlar inte bara
              om granskning och klagomål, utan det kan vara ett givande möte
              för alla parter, ett rådgivande samtal där påpekanden gås igenom.
            </seg>
            <seg xml:id="i-e61bef864415fca3-0">
              Jag har fått höra anställda som säger att de inte vill använda
              hörselskydd. Jag har hört anställda som inte ville använda de
              hjälpmedel som fanns för att underlätta och som heller inte insåg
              riskerna för sin framtida hälsa och för sin egen kropp. Jag har
              hört om okunskap hos en arbetsgivare, men jag fick också glädjen
              att se vad en god arbetsgivare kan betyda en arbetsgivare som
              satsar miljoner på säkerhet för sin personal.
            </seg>
            <seg xml:id="i-44d6bc73db79ec46-0">
              Som många andra statliga myndigheter står nu Arbetsmiljöverket
              inför stora utmaningar med ett generationsskifte, krav på modernare
              arbetssätt och ny teknik. Det ska bli intressant att få ta del
              av kommande utvärdering av projektet hos Arbetsmiljöverket om
              den screening av tryckeribranschen som gjorts och som avslutas
              i höst. Jag har också varit med på ett sådant screeningbesök.
              Detta är ett helt nytt arbetssätt där alla företag med anställda
              får besök av Arbetsmiljöverket. Via en surfplatta noterar man
              direkt under rundan på företaget hur det ser ut. Man gör färgmarkeringar:
              grönt, gult och rött. Sedan går man igenom protokollet gemensamt
              innan man skiljs åt. Man får en tydlig bild av hur arbetsmiljön
              ser ut på företaget.
            </seg>
            <seg xml:id="i-b93daf7edc463ff0-0">
              Det ska också bli intressant att följa hur det blir med ett nytt
              sanktionssystem inom arbetsmiljöområdet. Av 30 000 inspektionsmeddelanden
              är i dag 1 000 med vitesförelägganden, men alltför få går till
              domstol och många skrivs av olika skäl av. Några direkta straff
              döms sällan ut. Vitesförelägganden ska i ett nytt system kunna
              bytas ut mot sanktionsavgifter. Det ska vara dyrt att göra fel.
            </seg>
            <seg xml:id="i-5a6b73d329e809d2-0">
              Utredningen är remitterad, och nu pågår arbetet med ett förslag
              på departementet.
            </seg>
            <seg xml:id="i-9cc4f116a85da257-0">
              En annan nyhet är att det numera är betydligt lättare att anmäla
              arbetsskador, arbetssjukdomar och tillbud. Arbetsmiljöverket och
              Försäkringskassan har nu en gemensam sajt där arbetsgivare på
              ett enkelt sätt kan anmäla.
            </seg>
            <seg xml:id="i-3459a9da930e5874-0">
              Fru talman! Nollvision för dödsolyckor finns som krav i motionerna.
              Det kan låta väldigt bra och självklart, men precis som i trafiken
              är det i verkligheten mycket svårt att uppnå. Det viktiga är att
              det förebyggande arbetet förbättras och fördjupas och att alla
              samarbetar för en god och riskfri arbetsmiljö.
            </seg>
            <seg xml:id="i-89be3d51a5887087-0">
              Regeringen och Alliansen i utskottet är helt eniga om att varje
              dödsolycka på en arbetsplats är ett misslyckande för arbetet med
              en god arbetsmiljö. Branscher som är särskilt drabbade är bygg-
              och tillverkningsindustrin, transportområdet och jord- och skogsbruk.
            </seg>
            <seg xml:id="i-df41aff0fc198022-0">
              Tyvärr ser vi att det ofta kan vara nonchalans, slarv, stress
              eller tidshets som gör att dessa dödsolyckor sker, och därför
              är det viktigt att man samarbetar kring dessa risker. I snitt
              dog fem personer varje månad på sitt arbete förra året. Glädjande
              nog minskade dock antalet dödsfall inom byggindustrin från 14
              till 11, men sorgligt nog var det inom skogs- och jordbruk dubbelt
              så många som dog i fjol jämfört med 2010. Det ökade från 7 till
              13 personer. Det kan tyda på att det är fler som har arbetat i
              skogen. Det kan också tyda på fler arbetade timmar, men också
              på att det är egenföretagare inom exempelvis jordbruket som löper
              den största risken. Intressant är att i Norge minskade antalet
              olyckor inom dessa näringar, som de kallar de gröna näringarna,
              till nästan hälften. Jag menar att Arbetsmiljöverket här borde
              studera vad man har gjort i Norge. Inom skogsbranschen har facket
              gjort mycket för att informera om riskerna, och det tycker vi
              är bra.
            </seg>
            <seg xml:id="i-def134531baf8f7e-0">
              Alliansen vill se bättre resultat. Det är därför bra att Arbetsmiljöverket
              i höstas inledde en särskilt omfattande tillsynsinsats för att
              förebygga just allvarliga olyckor och tillbud i arbetslivet. Inspektionerna
              riktas mot arbetsplatser där allvarliga olyckor och tillbud har
              inträffat. Under hösten fick 500 arbetsplatser besök, och tillsammans
              gick man igenom vad det var som hade brustit.
            </seg>
            <seg xml:id="i-002496bad00dfe93-0">
              Under hösten genomförde Arbetsmiljöverket en bred kampanj inriktad
              på utländska byggnadsarbetare i Sverige. Avsikten är självklart
              att höja kunskapen om regler på svenska byggarbetsplatser och
              därmed höja säkerheten. Som ett första steg vände man sig till
              byggnadsarbetare som talar polska, estniska, lettiska, litauiska
              och ryska, men man avser att gå vidare.
            </seg>
            <seg xml:id="i-3cdc31f884f045e7-0">
              Fru talman! Vi är ändå glada över den allmänt nedåtgående trenden
              och att Sverige ligger i topp internationellt sett när det gäller
              olyckor och sjukfall på arbetet. Det visar på ett gott arbetsmiljöarbete
              och rimliga krav.
            </seg>
            <seg xml:id="i-16a3ff726abae7e8-0">
              När det gäller den psykosociala arbetsmiljön tar utskottet tydligt
              avstånd från all mobbning och kränkande särbehandling. Det är
              alltid arbetsgivarens ansvar hur det ser ut på en arbetsplats.
              Och det är viktigt att man känner till Arbetsmiljöverkets olika
              föreskrifter när det gäller det systematiska arbetsmiljöarbetet
              och kränkande behandling i arbetslivet.
            </seg>
            <seg xml:id="i-2c7f5705b14122a9-0">
              Arbetsmarknadens parter har en viktig roll att spela här. En
              EU-kampanj kommer också att genomföras under året på detta område.
            </seg>
            <seg xml:id="i-888273525f645b8a-0">
              Kvinnors arbetsmiljö är av särskilt stort intresse för oss moderater
              och för hela Alliansen. Faktum är att kvinnor drabbas mer av arbetsrelaterad
              ohälsa än män. I förlängningen innebär det både lägre pensioner
              och svårigheter att försörja sig. På uppdrag av regeringen startar
              därför Arbetsmiljöverket en treårig satsning på just kvinnors
              arbetsmiljöer. Det satsas drygt 20 miljoner på detta. Syftet är
              att öka kunskapen och förebygga ohälsa och utslagning på grund
              av belastningsskador och den dåliga arbetsmiljö som kvinnor arbetar
              i.
            </seg>
            <seg xml:id="i-a9f0f1dddb906a20-0">
              Riskerna med ensamarbete tas upp av Vänsterpartiet i en motion.
              Man vill förbjuda allt riskfyllt och farligt ensamarbete utan
              att ange vad detta skulle vara. Ja, vi kan konstatera att man
              i ett ensamarbete är utsatt för en större risk. Men allt ensamarbete
              är inte farligt. Och där det finns risker går det faktiskt att
              förebygga dessa genom god planering, genom god utbildning och
              med rätt information och rätt instruktion om hur arbetet ska utföras.
            </seg>
            <seg xml:id="i-232c36ce589801d5-0">
              Bemanningsbranschen är också ett område som har granskats särskilt
              av Arbetsmiljöverket. Trots att både in- och uthyrare har ett
              ansvar för sina anställda är det en osäker bransch. Syftet är
              nu att förbättra samordningen mellan in- och uthyrare och även
              förbättra den enskildes eget ansvar.
            </seg>
            <seg xml:id="i-d6ef66af918dff4a-0">
              Sedan 2010 får skyddsombud även agera för den inhyrda personalen,
              vilket är bra, och vidta lämpliga skyddsåtgärder. Och under 2012
              kommer 1 400 företag i bemanningsbranschen att granskas.
            </seg>
            <seg xml:id="i-f79d667860a67e66-0">
              Vi moderater och Alliansen menar att inflytande och delaktighet
              i det egna arbetet och verksamheten på en arbetsplats ger större
              möjligheter för dem som jobbar där men också för arbetsplatsen.
              Roligare och hälsosammare jobb ger helt enkelt kreativare medarbetare
              och bättre resultat. En attraktiv arbetsplats stärker också chanserna
              i konkurrensen, som kommer, om arbetskraften. Det blir en vinna-vinna-situation
              för alla.
            </seg>
            <seg xml:id="i-dbf6ebf90f14619e-0">
              Ett fungerande arbetsmiljöarbete på alla arbetsplatser är en
              viktig förutsättning för att man ska uppnå ett hållbart arbetsliv
              där ingen i förväg slits ut vare sig fysiskt eller psykiskt.
            </seg>
            <seg xml:id="i-943898a6fd1ab278-0">
              Arbetsmiljöarbetet i Sverige är framgångsrikt och bidrar till
              att riskerna i arbetslivet minskar.
            </seg>
          </u>
          <note xml:id="i-aef07585109b6f53-0">
            I detta anförande instämde Jenny Petersson och Maria Plass (båda
            M) samt Lars-Axel Nordell (KD).
          </note>
          <note type="speaker" xml:id="i-05cf7077dc6cc93a-0">
            Anf. 5 JOSEFIN BRINK (V) replik:
          </note>
          <u who="josefin_brink_149089" xml:id="i-90afeecac9ddf103-1">
            <seg xml:id="i-fd7792a1b5e588e6-0">
              Fru talman! Jag vill börja med att korrigera Katarina Brännström
              på den punkt som gäller riskfyllt och farligt ensamarbete. Vänsterpartiet
              föreslår inte ett totalförbud mot allt ensamarbete, utan vi föreslår
              en strategi för att fasa ut sådant ensamarbete som är farligt
              och riskfyllt. Jag måste säga att det är lite löjeväckande när
              man då svarar på det här förslaget med att säga: Det kan också
              upplevas som positivt med ensamarbete, till exempel konstnärligt
              arbete och forskning.
            </seg>
            <seg xml:id="i-47cb7aaee4d8506d-0">
              Jag tror inte att det någon, Katarina Brännström, som anser att
              detta är ett farligt och riskfyllt arbete mer än att man kanske
              kan skära sig på ett papper eller så. Det här handlar naturligtvis
              om yrken där man är utsatt för risker, exempelvis rån, hot och
              våld, som är vanligt i butiksarbete. Katarina Brännström får gärna
              återkomma med en liten förklaring, som i alla fall Hillevi Engström
              inte har lyckats leverera ännu, till varför Moderaterna och regeringen
              inte tänker genomföra riksdagsbeslutet om att införa sluten kontanthantering,
              just för att skydda personer som till exempel jobbar i butiker.
            </seg>
            <seg xml:id="i-1258e36487e8926a-0">
              Katarina Brännström säger att man vill satsa på arbetsmiljöarbetet.
              Man har varit ute på inspektioner och sett hur bra de är, hur
              viktiga de är och vilka bra dialoger som kommer till stånd. Man
              ser faktiskt att det här har effekter. Då är det väl en märklig
              strategi att välja att lägga totalt sett 100 miljoner kronor mindre
              varje år på sådant förebyggande arbetsmiljöarbete? Jag har lite
              svårt att se på vilket sätt en sådan enorm neddragning, som har
              lett till färre inspektörer och betydligt färre inspektioner ute
              på arbetsplatserna, rimmar med det som Katarina Brännström säger
              och som jag håller med om, nämligen att det är jätteviktigt med
              det systematiska och planerade inspektionsarbetet.
            </seg>
            <seg xml:id="i-71f65afdcb5df58f-0">
              Jag får inte ihop det, fru talman.
            </seg>
          </u>
          <note type="speaker" xml:id="i-7962e4debc1a6f51-0">
            Anf. 6 KATARINA BRÄNNSTRÖM (M) replik:
          </note>
          <u who="katarina_brannstrom_725f96" xml:id="i-7214efb794874f15-1">
            <seg xml:id="i-cff956c6cc730c41-0">
              Fru talman! Jag tänkte börja med Josefin Brinks fråga om tillkännagivandet.
              Varför inte införa förbud? Vi har ännu inte sett något svar från
              regeringen. Därför avvaktar jag med att svara på den frågan.
            </seg>
            <seg xml:id="i-64635d2ce559ab48-0">
              Jag vet att vi har haft en interpellationsdebatt här i kammaren
              där arbetsmarknadsministern redogjorde för det möte man haft med
              parterna. Vi får väl avvakta och se vad vi får för svar.
            </seg>
            <seg xml:id="i-8a7bef0a1ebec7ae-0">
              När det gäller åtgärder mot butiksrån finns det självklart redan
              i dag, med de föreskrifter som finns, möjligheter att förbjuda
              ensamarbete om man anser att risken är alldeles för stor. Det
              är inte så att man är skyddslös nu. Det är viktigt att framhålla
              det.
            </seg>
            <seg xml:id="i-abda4a43d1766902-0">
              När det gäller just ensamarbete låter det ibland som att allt
              ensamarbete är farligt. Det var väl därför som vi kanske ville
              påpeka att det finns många olika sorters ensamarbete.
            </seg>
            <seg xml:id="i-183f447f3b8d045d-0">
              När det gäller pengarna till Arbetsmiljöverket kan jag tala om
              att anslaget är 504,6 miljoner för 2012. År 2006 var anslaget
              555 miljoner det är lätt att kontrollera. Det är en skillnad på,
              låt oss säga, 50 miljoner. Därför tycker jag att vi ska sluta
              att prata om exakt 100 miljoner.
            </seg>
            <seg xml:id="i-6d2a3b9fc9b539ec-0">
              Det är också så att satsningen på arbetsmiljön inte är lika med
              hur många miljoner man ger till Arbetsmiljöverket, utan det är
              avhängigt av vad vi gör för att förbättra kunskapen ute i arbetslivet.
              Det handlar om bättre kunskap, mer information och att det blir
              tydligare vad det är som gäller och vem som har ansvaret.
            </seg>
            <seg xml:id="i-e267123efb8b5241-0">
              Här är det viktigt att framhålla att arbetsgivaren har ett ansvar
              och att varje arbetstagare har ett eget ansvar. Jag tycker att
              det är farligt om vi tror att det bara är Arbetsmiljöverket som
              ska upprätthålla det goda arbetsmiljöarbetet.
            </seg>
          </u>
          <note type="speaker" xml:id="i-1daa7717c81af518-0">
            Anf. 7 JOSEFIN BRINK (V) replik:
          </note>
          <u who="josefin_brink_149089" xml:id="i-90afeecac9ddf103-2">
            <seg xml:id="i-cb40baf2ba22e0fc-0">
              Fru talman! Jag tackar för den passningen. Det stämmer att det
              är lite drygt 50 miljoner kronor mindre till Arbetsmiljöverket.
              Men det är dessutom ungefär 44 miljoner kronor mindre till utbildning
              och stöd när det gäller skyddsombudens verksamhet. Sammanlagt
              är det närmare 100 miljoner kronor mindre.
            </seg>
            <seg xml:id="i-26f175426a1a0298-0">
              Regeringen tycker att man ska skära ned lite på Arbetsmiljöverket.
              Det är inte så viktigt att det är så många inspektioner det har
              vi fått höra nu utan det handlar om andra saker. Man ska höja
              kunskapen ute i arbetslivet. Då återstår skyddsombuden. När man
              samtidigt har dragit ned på utbildningarna för skyddsombuden kan
              man liksom inte bolla tillbaka det dit. Man har både dragit ned
              på inspektionerna och försämrat förutsättningarna för skyddsombudens
              arbete. Hur ska man, så att säga, kompensera detta?
            </seg>
            <seg xml:id="i-7b90a4c3e08ded6e-0">
              Man kan blicka lite framåt. Regeringen har lagt fram ett par
              förslag som riskerar att försvåra arbetsmiljöarbetet ytterligare
              ute på arbetsplatserna.
            </seg>
            <seg xml:id="i-08e20037b2f77ebe-0">
              Först och främst vill man göra det svårare för människor att
              få ledigt för att gå en facklig grundutbildning. Det kommer naturligtvis
              att leda till att färre anställda får tillgång till en utbildning
              som ger dem kunskap om exempelvis arbetsmiljö och som förbereder
              dem för att ta uppdrag som skyddsombud.
            </seg>
            <seg xml:id="i-a9659d41ba66629d-0">
              Dessutom har regeringen ett annat förslag som handlar om att
              arbetsgivare inte längre ska behöva betala lön om det uppstår
              en tvist vid en uppsägning. Det är väl känt att skyddsombud är
              en grupp personer som ofta drabbas av uppsägningar. Vi har till
              exempel flera fall som är på väg upp i AD nu. Det är skyddsombud
              som har sagts upp, och det råder en tvist om huruvida detta beror
              på deras uppdrag som skyddsombud.
            </seg>
            <seg xml:id="i-cd6ef4a06cdc8aa7-0">
              Om regeringens förslag går igenom blir det i stort sett riskfritt
              för arbetsgivare att säga upp fackligt förtroendevalda, exempelvis
              skyddsombud, medan det blir en oerhörd press på den som har ett
              sådant uppdrag att inte, så att säga, göra sig besvärlig gentemot
              sin arbetsgivare.
            </seg>
            <seg xml:id="i-edad505423a4093d-0">
              Jag skulle jättegärna vilja veta hur Katarina Brännström får
              ihop det här.
            </seg>
          </u>
          <note type="speaker" xml:id="i-dfeb22fdb9e33f25-0">
            Anf. 8 KATARINA BRÄNNSTRÖM (M) replik:
          </note>
          <u who="katarina_brannstrom_725f96" xml:id="i-7214efb794874f15-2">
            <seg xml:id="i-333e9ebb74793f58-0">
              Fru talman! Detta låter väldigt märkligt, måste jag säga. Det
              är ungefär som att allt var gott och väl före 2006. Alla skyddsombud
              var nöjda och glada. Arbetsmiljöarbetet var hur gott som helst
              i Sverige. Så är faktiskt inte riktigt verkligheten.
            </seg>
            <seg xml:id="i-43064bd5c6a17678-0">
              Det är faktiskt så att arbetsmiljöarbetet har visat ett bättre
              resultat särskilt de senaste åren. Det försökte jag säga i mitt
              anförande. Det måste väl ändå vara resultaten som räknas, Josefin
              Brink.
            </seg>
            <seg xml:id="i-e9a821ed970db2a6-0">
              Vi vill inte heller försvåra för det fackliga arbetet. Om man
              har svårt att rekrytera till funktioner som skyddsombud och annat
              ute på arbetsplatser tror jag att det mer är en trend i tiden.
              Människor har varken ork eller tid att ta på sig mer ansvar.
            </seg>
            <seg xml:id="i-e7c0619c865a645f-0">
              När det gäller ledighetslagstiftningen har vi ännu inte sett
              något förslag från regeringen, så det får vi avvakta med. Men
              att vara arbetsgivare är inte så enkelt i dag. Har du fler än
              tio anställda inträder plötsligt ett stort ansvar där du i princip
              ska kunna hela arbetsmiljölagen. Du ska i princip veta allting
              direkt utan att ha någon särskild avdelning på ditt företag som
              löser detta. Därför vill vi förenkla och göra likadana regler
              som ska göra det lättare att göra rätt för en arbetsgivare. Det
              är det som är det viktiga, inte att försämra för någon.
            </seg>
            <seg xml:id="i-b411fc5a26e735e2-0">
              Uppsägningar av skyddsombud är något som jag bara har hört om.
              När jag har varit ute på arbetsplatser har jag faktiskt frågat,
              men jag har ännu inte sett några sådana exempel. På ett ställe
              var det däremot ett skyddsombud som själv hade sagt upp sig, och
              vad det beror på kan vi aldrig veta. Människor börjar och slutar
              på olika jobb. De trivs eller trivs inte. Vi kan inte alltid ta
              det till intäkt för att arbetsgivare eller alliansregeringen har
              gjort något fel.
            </seg>
          </u>
          <note type="speaker" xml:id="i-00c532a8909100f0-0">
            Anf. 9 RAIMO PÄRSSINEN (S) replik:
          </note>
          <u who="raimo_parssinen_c1b884" xml:id="i-039ca37036fde0a2-1">
            <seg xml:id="i-228b3337334381eb-0">
              Fru talman! Först har jag en kontrollfråga till Katarina Brännström
              från Moderaterna. Vad menar ni när ni säger att arbetsmiljölagen
              inte skulle gälla för dem som har nio anställda? Katarina Brännström
              sade alldeles nyss att det faller ett stort ansvar på en arbetsgivare
              som har tio anställda. Hur tänkte ni då?
            </seg>
            <seg xml:id="i-ca8d553bd1081b42-0">
              Den faktiska pensionsåldern har stigit. Tar Katarina Brännström
              åt sig äran för det? Vad kan det bero på? Det ni har gjort sedan
              ni tog över är faktiskt, har vi nämnt tidigare, bland annat att
              lägga ned Arbetslivsinstitutet. Är det det som har skjutit upp
              den faktiska ålderspensionen, eller var det svältkuren på Arbetsmiljöverket
              som gjorde det? Det kanske är lagen om anställningsskydd som gör
              att man kan finnas kvar längre i arbetslivet. Det har också blivit
              färre inspektioner. Kanske har det bidragit till att man jobbar
              kvar längre.
            </seg>
            <seg xml:id="i-91ee0d3702744649-0">
              Nej, nu ska jag sluta raljera, men förklara vad regeringen har
              gjort eller vad det kan hänga på. Kan det vara pensionssystemet
              som gör detta?
            </seg>
            <seg xml:id="i-303b6b208447f9f1-0">
              Min fråga blir så här: Oavsett om pensionsåldern har skjutits
              upp eller inte, vad gör regeringen för en fabriksarbetare som
              statistiskt tvingas lämna arbetslivet nio tio år i förtid? Vad
              föreslår ni konkret? Det duger inte att säga att det finns många
              goda arbetsgivare och företag. Det är klart att det gör, men vad
              gör ni konkret? Vad föreslår ni i denna famösa handlingsplan,
              den där påsen som visade sig vara ganska tom?
            </seg>
            <seg xml:id="i-768eb418f5cc2de1-0">
              Förklara nu först det här med tio anställda, sedan om pensionsåldern
              och sedan konkret vad ni tänker göra för den här fabriksarbetaren.
            </seg>
          </u>
          <note type="speaker" xml:id="i-37787191ae5adb9f-0">
            Anf. 10 KATARINA BRÄNNSTRÖM (M) replik:
          </note>
          <u who="katarina_brannstrom_725f96" xml:id="i-7214efb794874f15-3">
            <seg xml:id="i-0c297f0a782a3ed0-0">
              Fru talman! Arbetsmiljölagen gäller på alla arbetsplatser där
              det finns anställda, men med ett ökat antal anställda ökar självklart
              också de krav man kan ställa på vad arbetsgivaren ska göra och
              vad som gäller. Vi behöver inte diskutera de detaljerna.
            </seg>
            <seg xml:id="i-f9d7ba34c19013c6-0">
              Vi ställer stora krav på arbetsgivare och företagare som kan
              ha många svårigheter dels att klara sig i tuffa tider, dels att
              behålla sin arbetskraft. Dessutom ska de kunna varenda regel i
              de lagar vi har. Vi arbetar därför med utgångspunkten att det
              ska vara lätt att göra rätt. Då måste man också tillåta förenklingar
              i de väldigt många och snåriga föreskrifter som finns. Ju enklare
              det blir desto mer kommer ju att bli rätt.
            </seg>
            <seg xml:id="i-632512cc3a36d001-0">
              Med detta menar vi inte att vi ska försämra för en enda anställd.
              Vi ska inte försämra säkerheten på en enda arbetsplats, utan vi
              vill göra det mindre krångligt att göra rätt. Där tror jag också
              att det handlar om en modernare syn på hur man ska arbeta. Förr
              i tiden var det väldigt tjocka bibbor man skulle bläddra sig igenom
              för att hitta paragrafer och läsa krånglig text. Jag tror inte
              riktigt att det är en framkomlig väg om man ska nå ett bättre
              resultat för arbetsmiljön.
            </seg>
            <seg xml:id="i-da156f63044b614b-0">
              När det gäller fabriksarbetare som tvingas gå i förtid och vad
              vi gör vill jag säga att vi ser arbetsmiljön som ett av de absolut
              viktigaste områdena för att öka möjligheten att arbeta längre.
              Det ska vara en god miljö där arbetet kan anpassas efter både
              ålder och hur man mår så att även en fabriksarbetare med ett hårt
              arbete, en städerska eller någon annan som har ett tungt arbete
              kan ges möjlighet att arbeta kvar.
            </seg>
          </u>
          <note type="speaker" xml:id="i-567bda718f56000d-0">
            Anf. 11 RAIMO PÄRSSINEN (S) replik:
          </note>
          <u who="raimo_parssinen_c1b884" xml:id="i-039ca37036fde0a2-2">
            <seg xml:id="i-d762bbf7d1ebabcd-0">
              Fru talman! Det konkreta svaret från Moderaterna på frågan om
              hur man ska göra för att en fabriksarbetare inte ska tvingas lämna
              arbetslivet i förtid är att ni ser det här och så ska man göra
              rätt. Det är inte särskilt konkret, Katarina Brännström. Ni hade
              åtminstone kunnat peka på någon åtgärd som är konkret och faktisk
              och som man kan ta på, men det gör ni inte. Ni bara pratar vackert.
            </seg>
            <seg xml:id="i-0a23b80ec8c78024-0">
              Ställer vi för höga krav på arbetsgivarna i dag? Är arbetsmiljölagen
              alldeles för krävande eller vad säger ni? Varför då inte låta
              regionala skyddsombud besöka fler företag? De är en oerhörd hjälp.
              Se regionala skyddsombud som regelförenklare! De kan förklara
              saker och ting för de små företagarna, och de kan hjälpa till
              så att de små företagen känner att de gör rätt. Det är väl en
              regelförenkling om något, Katarina Brännström. Varför tillåter
              ni inte detta?
            </seg>
            <seg xml:id="i-5d8a6b043e778c43-0">
              När det gäller det märkliga svaret på Josefin Brinks fråga om
              skyddsombuden, om att det är en trend i tiden, har ni ju verkligen
              sett till att göra allt för att rasera facklig verksamhet. Organisationsgraden
              har sjunkit med 10 procent. Ni motarbetar facket. Först handlade
              det om sammalöneregeln, där ni minskade den tid som sjukdom är
              semesterlönegrundande. Nu ger ni er på studieledighetslagen, och
              så har vi det här med att man vid tvist får gå på a-kassa i stället
              för att få lön och så vidare.
            </seg>
            <seg xml:id="i-37df43ba9b3b4a1f-0">
              På vilket sätt underlättar ni fackligt arbete, och på vilket
              sätt underlättar ni att det blir fler skyddsombud i Sverige? Ge
              mig ett konkret exempel för en gångs skull!
            </seg>
          </u>
          <note type="speaker" xml:id="i-9680564fa77401c1-0">
            Anf. 12 KATARINA BRÄNNSTRÖM (M) replik:
          </note>
          <u who="katarina_brannstrom_725f96" xml:id="i-7214efb794874f15-4">
            <seg xml:id="i-455364ecce95b007-0">
              Fru talman! Under de år som Socialdemokraterna styrde Sverige
              tillkom det väldigt många bra lagar och regler för en god arbetsmiljö.
              Även lagen om anställningsskydd tillkom liksom väldigt många andra
              saker som skyddar arbetstagarna på arbetsplatsen.
            </seg>
            <seg xml:id="i-8a8b1a0543404360-0">
              Det tycker vi är bra. Vi har aldrig sagt någonting annat. Vi
              har aldrig sagt att vi ska ta bort dem, men vad vi ser på i dag
              är hur vi kan förenkla och förbättra för arbetsgivare att göra
              rätt, för det är arbetsgivaren som har det yttersta ansvaret.
              Vi måste ha en balans. Det är så vi ser det. Men det får aldrig
              bli så att det försämras för en enda arbetstagare.
            </seg>
            <seg xml:id="i-cdc3ae026595e62e-0">
              Det är heller inte så att vi bara pratar, absolut inte. Däremot
              kanske vi inte gör samma saker som Socialdemokraterna vill göra.
              Vi har inte samma ingång som Socialdemokraterna har, och det får
              ni finna er i. Vi ser regelförenklingar som en väg att göra det
              bättre även för fabriksarbetaren. Men det kanske är svårt för
              er att förstå.
            </seg>
            <seg xml:id="i-a50ff9872c62247a-0">
              Regionala skyddsombud tycker vi är mycket bra. Jag tycker att
              alla skyddsombud gör ett bra jobb. Jag har träffat flera stycken
              när jag har varit ute på arbetsplatser. Staten tillför 100 miljoner
              kronor varje år för den regionala skyddsombudsverksamheten. Det
              är väl också värt någonting, eller är det inte det i Socialdemokraternas
              värld?
            </seg>
            <seg xml:id="i-603bdaa3e79962bf-0">
              Vi har inte gjort en enda åtgärd för att försvåra för den som
              vill bli skyddsombud. Hur det står till ute på arbetsplatser kan
              vi alltid fundera över, men faktum är att resultatet visar att
              det är en bättre arbetsmiljö i dag än vad det var för fem och
              tio år sedan. Det måste ändå säga någonting även om det arbete
              som vi har gjort de senaste sex åren.
            </seg>
          </u>
          <note type="speaker" xml:id="i-1815fa833b20d353-0">
            Anf. 13 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-bb069787726f5b0f-1">
            <seg xml:id="i-5456276e92b1944e-0">
              Fru talman! Jag tackar Katarina Brännström för redogörelsen om
              vad Moderaterna tycker i frågan.
            </seg>
            <seg xml:id="i-175cedbceaf230d7-0">
              Min fråga handlar om det som jag också tog upp i mitt anförande,
              nämligen skolan och arbetsmiljöarbetet där. Jag kan inte låta
              bli att beröra de svar som Katarina Brännström gav till mina kolleger
              i utskottet, Raimo Pärssinen och Josefin Brink i fråga om att
              pengar inte är allt när det gäller arbetsmiljöarbete. Därom är
              vi eniga. Problemet är att det faktiskt är med pengar som man
              anställer inspektörer. Vi har sett att antalet inspektörer har
              blivit mindre. Det är ett problem, Katarina Brännström, även om
              jag förstår att det fanns inspektörer på de platser där du gjorde
              besök. Men det betyder inte att de inspektörer som inte längre
              är verksamma är kvar. Det har vi statistik och siffror på.
            </seg>
            <seg xml:id="i-793a83adb1e35cf1-0">
              Min fråga, Katarina Brännström, gäller den systematiska tillsynen
              inom skolan. Enligt uppgift från fackförbunden och Arbetsmiljöverkets
              representant på skolområdet sker det inte längre en systematisk
              tillsyn inom skolan. Detta är ett stort problem. Katarina Brännström
              berättade i sitt anförande att det inte bara är en myndighet som
              ska bedriva arbetsmiljöarbete utan att vi alla måste göra det.
              Det håller jag helt med om. Men om det ska vara så är det mycket
              viktigt med goda förebilder.
            </seg>
            <seg xml:id="i-f2fc345df3c78a60-0">
              Då undrar jag: Hur förenas denna idé och denna ansats med neddragningarna
              över lag inom Arbetsmiljöverket och i synnerhet när det gäller
              de inspektioner som görs på skolområdet?
            </seg>
          </u>
          <note type="speaker" xml:id="i-1a590f3933cfa2ac-0">
            Anf. 14 KATARINA BRÄNNSTRÖM (M) replik:
          </note>
          <u who="katarina_brannstrom_725f96" xml:id="i-7214efb794874f15-5">
            <seg xml:id="i-fd79aa83e9feb909-0">
              Fru talman! Jag noterade också att Mehmet Kaplan tog upp skolans
              arbetsmiljö. Jag håller med om att det är mycket viktigt. Det
              handlar om det uppväxande släktets möjligheter att lära men också
              den tanke som Mehmet Kaplan har fört fram när det gäller att vara
              goda förebilder. Här tycker jag att arbetsgivaren, det vill säga
              kommunerna, brister. Då får vi i denna kammare gå ut till våra
              kamrater som styr i kommunerna och ta dem i örat eftersom detta
              inte är acceptabelt. Samma arbetsmiljölag gäller faktiskt på arbetsplatsen
              skolan.
            </seg>
            <seg xml:id="i-fa5ab91abcfcd560-0">
              När det gäller att lära ut är det också viktigt att man inom
              skolarbetet får lära sig detta ganska tidigt och att lärarna och
              skolans ledning också tar det på allvar.
            </seg>
            <seg xml:id="i-2dc7d5af89ea75cf-0">
              Jag ska sedan byta ämne och ta upp frågan om att antalet inspektörer
              har blivit mindre. Det har faktiskt blivit så, och det görs något
              färre inspektioner också.
            </seg>
            <seg xml:id="i-9abb8cabe10180c5-0">
              Efter att jag har varit ute och talat med många av dessa inspektörer
              märker jag att det finns en oro över det stora generationsskifte
              som vi faktiskt står inför när det gäller arbetsmiljöinspektörer.
              Många av dem som i dag har kunskap och lång erfarenhet och som
              arbetar i dag är på väg att pensioneras. Här tror jag att det
              är viktigt att man får en ny generation som kommer in. I och med
              det hoppas jag också att man får en bättre användning av ny teknik
              och ett modernare arbetssätt så att Arbetsmiljöverket kan bli
              effektivare i sitt arbetssätt och även vid de inspektioner som
              man gör. Det är en förhoppning. Screeningverktyget är ett sätt
              att pröva, men det finns säkert andra.
            </seg>
            <seg xml:id="i-6c1e09cf0edf0c3f-0">
              Vi är nog ense om att det är viktigt att arbetsmiljöarbetet får
              fortsätta även på Arbetsmiljöverket.
            </seg>
          </u>
          <note type="speaker" xml:id="i-4b687a3110f5bf4b-0">
            Anf. 15 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-bb069787726f5b0f-2">
            <seg xml:id="i-db2ac5b9c279f002-0">
              Fru talman! Jag tackar Katarina Brännström för hennes klargöranden.
            </seg>
            <seg xml:id="i-68233fb4d88e1cbf-0">
              Jag har två följdfrågor. Den ena handlar återigen om inspektörerna.
              När vi är ute på arbetsplatsinspektioner är vi där med inspektörer.
              Det hör till saken att man då får möjlighet att tala med dem som
              finns. Problemet är de som inte finns. För min och Miljöpartiets
              del handlar det i grunden om ett område, nämligen skolan, som
              har en oerhört viktig danande roll och en viktig roll som förebild.
              Skolan är den första egentliga arbetsplatsen för elever, även
              om de nog inte tänker på att det är en arbetsplats. Det är en
              arbetsplats för dem som går i skolan och för pedagogerna. Vi ser
              tydliga exempel på att denna arbetsmiljö har blivit sämre.
            </seg>
            <seg xml:id="i-5bb5ed8bc272624f-0">
              Oberoende forskning från Helsingforss universitet har gjort en
              rapport. På uppdrag av Arbetsmiljöverket hade man kollat hur det
              förhåller sig med hot och våld i skolan. 5 procent av lärarna
              vittnade om att de hade blivit utsatta för våld. Bland eleverna
              var det 12 procent. Detta är mycket farliga siffror. Då kan man
              naturligtvis tala om att man ska bedriva ett antimobbningsarbete
              och se till att förebygga och så vidare.
            </seg>
            <seg xml:id="i-976e3324231f03c7-0">
              Men när vi avhänder oss den bäst fungerande myndigheten som kan
              detta område på sina fem fingrar tycker jag att det är lite dumsnålt
              av regeringen. Detta innebär att man avhänder sig en av de få
              riktigt viktiga myndighetsutövningarna på området. Den kostar
              inte särskilt mycket. Jag är lite orolig över detta, och jag vet
              inte vad Moderaterna har tänkt sig framöver under de kommande
              tre åren.
            </seg>
          </u>
          <note type="speaker" xml:id="i-066d6d42c25e362d-0">
            Anf. 16 KATARINA BRÄNNSTRÖM (M) replik:
          </note>
          <u who="katarina_brannstrom_725f96" xml:id="i-7214efb794874f15-6">
            <seg xml:id="i-4fcfd791698223d0-0">
              Fru talman! Jag tror att jag kan lugna både Mehmet Kaplan och
              andra som lyssnar genom att säga att Alliansen anser att det är
              av otroligt stor betydelse att ha en god arbetsmiljö och att ha
              ett arbetsmiljöverk som fungerar effektivt och bra och som får
              de resurser som det behöver. Jag tror verkligen att jag kan garantera
              det.
            </seg>
            <seg xml:id="i-ff490378151c17a2-0">
              När det gäller arbetsmiljön i skolan är en av Alliansens käpphästar
              en bättre skola med en god arbetsmiljö. Jag tycker ändå att vi
              med de förslag som har kommit under de senaste åren har visat
              att vi verkligen gör ett riktigt omtag när det gäller skolan och
              utbildningen, både för eleverna och för lärarna.
            </seg>
            <seg xml:id="i-74dd784747c9ece6-0">
              Det är viktigt att framhålla att rektor har ett stort ansvar
              och att arbetsgivaren, det vill säga kommunerna, har ett stort
              ansvar för barnens arbetsmiljö och framför allt för hur de anställda
              i skolan har det. Är man inte trygg och säker och trivs på sin
              arbetsplats är man säkert inte heller en bra lärare som kan lära
              ut.
            </seg>
            <seg xml:id="i-832ebc2c9b01ac1d-0">
              Men jag vet inte om det finns några belägg för att det är sämre
              inspektioner på våra skolor nu än vad det var till exempel innan
              alliansregeringen tillträdde. Det vore intressant att få ett svar
              på den frågan. Det kan vi naturligtvis kolla upp.
            </seg>
            <seg xml:id="i-e0e75851ddfed654-0">
              Sedan får vi också skicka med till Arbetsmiljöverket att de ska
              ta en titt på skolan. Det kanske vore värt att göra några fler
              besök där.
            </seg>
            <seg xml:id="i-489907432b192c64-0">
              Vi menar verkligen allvar med det vi säger om en bättre miljö
              i skolan, och när det gäller hot och våld är det aldrig acceptabelt
              i något sammanhang. Här tror jag att vi framöver kommer att se
              fler förslag om hur vi kan trygga människor som arbetar i de yrken
              och i de miljöer där det förekommer hot och våld. Tyvärr ser vi
              att det ökar. Det är en tendens i samhället, och det är en råare
              värld. Vad vi än tycker här ser verkligheten så dyster ut, och
              det måste vi i denna kammare göra någonting åt.
            </seg>
          </u>
          <note type="speaker" xml:id="i-288c3d9ef4f27b48-0">
            Anf. 17 HANS BACKMAN (FP):
          </note>
          <u who="hans_backman_ddec91" xml:id="i-5ca398d376086b93-0">
            <seg xml:id="i-d09459ceb72cde21-0">
              Fru talman! För oss i Folkpartiet, Alliansen och regeringen är
              arbetsmiljöarbetet förstås viktigt. Det är ingen tvekan om det.
              Arbetsmarknadsministern upprepar också vid olika tillfällen att
              hon ser det som en viktig del i arbetsmarknadspolitiken.
            </seg>
            <seg xml:id="i-597fc64f63a8aff9-0">
              Det kan också konstateras att arbetsmiljöarbetet i Sverige till
              stora delar har varit framgångsrikt och att riskerna i arbetslivet
              har minskat över tid. Ett fungerande arbetsmiljöarbete på alla
              arbetsplatser är en viktig förutsättning för att man ska uppnå
              ett hållbart arbetsliv där ingen slits ut i förtid vare sig fysiskt
              eller psykiskt.
            </seg>
            <seg xml:id="i-e42340953561b08f-0">
              Arbetsmiljöverkets arbetsskaderapport för 2010 visar en stark
              positiv trend långsiktigt. Det finns orosmoln, men trenden är
              ändå positiv. Antalet anmälningar om arbetsrelaterade sjukdomar
              har mer än halverats, och även antalet arbetsolyckor som har lett
              till sjukfrånvaro har minskat, dock har minskningen inte varit
              lika stor när det gäller antalet arbetsolyckor som när det gäller
              sjukfrånvaron. År 2010 stannade minskningen upp när det gäller
              det totala antalet anmälda arbetsolyckor.
            </seg>
            <seg xml:id="i-8eab2ff87e8f7f70-0">
              Detta kan till hälften förklaras med att ovanligt många fallolyckor
              inträffade i samband med den hårda vintern. När det gäller den
              andra hälften av ökningen är det jämnt fördelat mellan branscher.
              Här är den troliga förklaringen höjd arbetsproduktivitet och ett
              ökat antal arbetade timmar, främst inom transportsektorn och industrin.
            </seg>
            <seg xml:id="i-c694a9530dcc16cd-0">
              När det gäller anmälningsfrekvensen kan vi alliansledamöter i
              utskottet konstatera och nämna att Arbetsmiljöverket och Försäkringskassan
              i december 2011 lanserade en ny gemensam webbplats. Där kan en
              arbetsgivare enkelt anmäla arbetsskador och tillbud. Ett av syftena
              med detta är att försöka få ned de betydande mörkertalen avseende
              både arbetsskador och tillbud.
            </seg>
            <seg xml:id="i-1f6ce8f6719ca4d8-0">
              Nu kan en arbetsgivare fylla i hela anmälan via nätet och samtidigt
              skicka den till båda myndigheterna. Anmälningarna ligger sedan
              till grund för den nationella arbetsskadestatistiken. De inrapporterade
              arbetsskadorna och tillbuden är ett viktigt underlag när Arbetsmiljöverket
              planerar sin tillsynsverksamhet.
            </seg>
            <seg xml:id="i-e17f2cea1009d65b-0">
              Fru talman! Av Arbetsmiljöverkets tillsynskampanj 2011 framgår
              att omkring hälften av de 1 300 inspekterade arbetsplatserna hade
              ett fungerande arbetsmiljöarbete. 53 procent av de besökta arbetsplatserna
              fick dock krav på sig att rätta till sina brister. Inspektionerna
              riktades mot små och medelstora arbetsplatser som inte tidigare
              besökts och avsåg i princip alla branscher. Två tredjedelar av
              besöken gjordes på arbetsplatser med 1020 anställda.
            </seg>
            <seg xml:id="i-ce1dad3ddb573467-0">
              Vi i allianspartierna är mycket måna om att påpeka att det krävs
              insatser för att öka engagemanget och främja både en ökad medvetenhet
              och en ökad kunskap om arbetsmiljöfrågor.
            </seg>
            <seg xml:id="i-a9f4509d437cd9e6-0">
              Arbetsmiljöverket testar nya metoder. En ny metod för tillsyn
              av arbetsmiljöarbetet på alla arbetsplatser inom en och samma
              bransch testas nu. 1 500 inspektionsbesök inom den grafiska branschen
              ska genomföras under drygt ett år den så kallade screeningmodellen.
            </seg>
            <seg xml:id="i-038f012a7a896341-0">
              Det övergripande syftet är att fortsätta att utveckla arbetsmetoden
              för Arbetsmiljöverkets tillsyn. Metoden ska vara rättssäker, enhetlig
              och konkurrensneutral och ska vara ett stöd för de besökta arbetsgivarnas
              aktiva arbete med arbetsmiljön. En utvärdering av projektets resultat
              kommer att genomföras hösten 2012. Det är viktigt att man får
              stöd och kunskap så att man själv i den dagliga verksamheten kan
              arbeta med sin arbetsmiljö.
            </seg>
            <seg xml:id="i-9db7eec815d3a7d9-0">
              Vi i Folkpartiet är positiva till att regeringen har gett Arbetsmiljöverket
              i uppdrag att utveckla och genomföra insatser för att förebygga
              att kvinnor slås ut från arbetslivet på grund av arbetsmiljörelaterade
              skador, vilket Katarina Brännström här i talarstolen tagit upp.
              Arbetsmiljöverket får nu disponera totalt 20,5 miljoner kronor
              för genomförandet av uppdraget.
            </seg>
            <seg xml:id="i-6ca4e25e269e5e05-0">
              Syftet med uppdraget är att få såväl ökad kunskap om kvinnors
              arbetsmiljö som bättre metoder för att i tillsynsarbetet uppmärksamma
              risker för belastningsskador. Satsningen ska omfatta kunskapsinhämtning,
              information, utbildning av inspektörer samt genomförande av en
              nationell tillsynsaktivitet och är en del av regeringens särskilda
              jämställdhetssatsning. Arbetet med uppdraget kommer att pågå fram
              till 2014 och ska vara inriktat på att förebygga förslitningsskador
              på grund av felaktig arbetsbelastning.
            </seg>
            <seg xml:id="i-7e09564449278f43-0">
              Vidare är vi i Folkpartiet mycket positiva till att regeringen
              lägger stor vikt vid arbetsmiljöarbetet och i samband med det
              också tar tag i nya problemområden. Nya typer av arbeten innebär
              att nya problem kan uppstå.
            </seg>
            <seg xml:id="i-d1737ebe9f34ae4e-0">
              Till exempel har bemanningsbranschen i dag fler anmälda arbetsolyckor
              i förhållande till sin storlek än den övriga arbetsmarknaden.
              Eftersom andelen unga är större i bemanningsbranschen än i andra
              branscher är det en stor andel unga som drabbas av arbetsolyckor.
            </seg>
            <seg xml:id="i-0f79a53f26f80984-0">
              Utmärkande för branschen är att både företag som hyr in arbetskraft
              och företag som hyr ut arbetskraft har ett arbetsmiljöansvar för
              arbetstagaren. Det innebär en risk för att arbetsmiljöfrågorna
              hamnar mellan stolarna.
            </seg>
            <seg xml:id="i-360eed0a65bae027-0">
              Arbetsmiljöverket har också tagit initiativ till en riksomfattande
              tillsynsinsats som är riktad mot bemanningsbranschen och som ska
              pågå under två års tid. Syftet är att skapa en god och trygg arbetsmiljö
              som leder till minskade skador för de anställda inom branschen
              ett tecken på ett gott framtidsarbete.
            </seg>
            <seg xml:id="i-51b1bf6beeae8916-0">
              Syftet med arbetsmiljöpolitiken måste alltid vara att åstadkomma
              säkrare jobb med minsta möjliga risk att drabbas av arbetsrelaterade
              olyckor och sjukdomar. Sedan kan det kallas för en nollvision
              eller något sådant, men det viktiga är att ha nämnda målsättning.
              Det är inte ordet i sig som är viktigt, utan det viktiga är att
              målsättningen alltid finns med.
            </seg>
            <seg xml:id="i-eda13e7e1b4d2dc3-0">
              Här tycker jag att det är viktigt att betona betydelsen av information
              och kunskap i det förebyggande arbetsmiljöarbetet. Vid en djupstudie
              av sex olyckor under 20092010 genomförd av Arbetsmiljöverket visade
              det sig att orsaken till allvarliga olyckor och tillbud inom jord-
              och skogsbruk bland annat var dåliga kunskaper om riskerna och
              om hur de ska hanteras. Vidare gällde det felaktiga arbetsmetoder
              och maskininstruktioner. Det är klart att det är viktigt att titta
              på sådant här för att komma åt och även minska risken för allvarliga
              olyckor.
            </seg>
            <seg xml:id="i-0d21a0de8e534fa6-0">
              Det var därför välkommet att Arbetsmiljöverket under hösten 2011
              inledde en omfattande tillsynsinsats för att stärka arbetsgivarnas
              förmåga att förebygga allvarliga olyckor i arbetslivet. Inspektionerna
              riktades mot arbetsplatser där allvarliga olyckor och tillbud
              hade inträffat.
            </seg>
            <seg xml:id="i-baed03d983687566-0">
              Under hösten fick drygt 500 arbetsplatser i västra och södra
              Sverige besök av Arbetsmiljöverket. Tillsynen gick ut på att tillsammans
              med arbetsgivaren och skyddsorganisationen analysera företagets
              arbetsmiljöarbete mot bakgrund av en inträffad olycka och att
              komma fram till vad som hade brustit i det förebyggande arbetet.
            </seg>
            <seg xml:id="i-e4e73790374ee188-0">
              Vi i Folkpartiet tycker att det är positivt att det under hösten
              av Arbetsmiljöverket har tagits initiativ till en bred kampanj
              inriktad på utländska byggnadsarbetare i Sverige. Det är viktigt
              att höja kunskapen om arbetsmiljöregler på den svenska byggarbetsmarknaden
              och därmed också höja säkerheten. Som tidigare sagts här från
              talarstolen har man vänt sig till byggnadsarbetare med polska,
              estniska, lettiska, litauiska eller ryska som modersmål.
            </seg>
            <seg xml:id="i-5cdffd2daebc9e32-0">
              Det är viktigt att uppmärksamma de mera långsiktiga arbetsrelaterade
              riskerna, till exempel kemiska och mikrobiologiska faktorers påverkan.
            </seg>
            <seg xml:id="i-fd17b9cd74072bd4-0">
              Fru talman! Det kan konstateras att låg exponering för ett stort
              antal skadliga ämnen låg bakom drygt var tionde anmäld sjukdom
              under 2010. I detta sammanhang kan nämnas att två nya föreskrifter
              med regler om kemiska risker och hygieniska gränsvärden kommer
              att gälla från och med halvårsskiftet 2012.
            </seg>
            <seg xml:id="i-2fad8e7a93afe49b-0">
              Fru talman! Jag tycker att det även är viktigt att säga att arbetsmiljön
              inte bara ska ses som en källa till risker. Det handlar inte enbart
              om att förhindra en dålig arbetsmiljö utan också om att se arbetsmiljön
              som en utvecklande del av arbetsmiljöpolitiken. Den är utvecklande
              för individer och kan användas både som ett bra konkurrensmedel
              och som en framgångsfaktor för verksamheter. En sådan positiv
              inriktning av arbetsmiljöarbetet behöver uppmärksammas mer.
            </seg>
            <seg xml:id="i-898987207d9fc544-0">
              Det är viktigt att titta på de resultat som ändå uppnås inom
              den svenska arbetsmiljöpolitiken. Antalet besök gjorda av Arbetsmiljöinspektionen
              ökade med 10 procent under år 2010 jämfört med hur det var år
              2009 exempelvis, vilket är positivt.
            </seg>
            <seg xml:id="i-6d10a89b5437cd3b-0">
              Man har också utvecklat förmågan att identifiera riskfyllda arbetsplatser
              och blivit bra på att ha en god träffsäkerhet när det gäller vilka
              arbetsplatser som är viktiga att komma till.
            </seg>
            <seg xml:id="i-00dcb926396bc1a4-0">
              Det är även viktigt att titta på sjukfrånvaron som sedan kulmen
              2002 minskat i en allt snabbare takt under de senaste åren. Antalet
              sjukfall är nu nere på en historiskt låg nivå. Det är viktigt
              att komma ihåg det. Detta är en mycket positiv sak för alla oss
              som verkar i vårt samhälle. Även andelen som anger att sjukfrånvaron
              är relaterad till arbetsplatsen har stadigt minskat sedan år 2004
              för att nu mer än ha halverats. Också detta är mycket positivt
              inte minst för alla oss som verkar i olika sammanhang i arbetslivet.
            </seg>
            <seg xml:id="i-66e2e9291f38a0ab-0">
              Det är viktigt att inte svartmåla den svenska arbetsmiljön och
              arbetsmiljöpolitiken eftersom det inte stämmer med verkligheten.
              Vi ska absolut se och hantera de orosmoln som finns, men det är
              också väsentligt att komma ihåg att många bra saker görs. Arbetsmiljöverket
              gör en god insats och använder sina resurser på ett bra och väl
              avvägt sätt, enligt min och Folkpartiets mening.
            </seg>
          </u>
          <note type="speaker" xml:id="i-cd1962aa8dd02a34-0">
            Anf. 18 RAIMO PÄRSSINEN (S) replik:
          </note>
          <u who="raimo_parssinen_c1b884" xml:id="i-039ca37036fde0a2-3">
            <seg xml:id="i-bb40c0e12d2328d2-0">
              Fru talman! Jag ska framföra några funderingar till Hans Backman
              som han känner igen. Som jag beskrev är det väldigt många som
              måste lämna arbetslivet i förtid, alltså före 65 år. Vi har fått
              höra från Katarina Brännström och Moderaterna att ett sätt att
              se till att människor blir kvar till 65 år är att göra regelförenklingar.
              Folkpartiet brukar alltid hålla med Moderaterna i riksdagen, så
              jag utgår ifrån att Hans Backmans svar är likadant att det är
              regelförenklingar det hänger på.
            </seg>
            <seg xml:id="i-54af64ec72a0933f-0">
              Hans Backman är gammal brevbärare. De måste lämna i förtid i
              den yrkeskategorin också, alldeles för tidigt. Det blir samma
              fråga till Hans Backman: Vad vill Hans Backman och Folkpartiet
              göra för att fler brevbärare ska kunna vara kvar i yrket fram
              till 65 års ålder? Är det regelförenklingar, som Moderaterna föreslår,
              som är det rätta svaret? Det är den första frågan.
            </seg>
            <seg xml:id="i-a19eb90871807da9-0">
              Sedan tar vi den andra frågan, och den handlar om nollvisionen.
              Jag är helt övertygad om att Hans Backman och jag är överens om
              att ingen ska behöva dö på jobbet. Så är det. Men vad är det för
              fel med att sätta fokus på denna fråga på precis samma sätt som
              man gjort inom trafiken? Man säger att vi ska ned till noll dödade
              i trafiken, och så har man ett gemensamt, genomtänkt och stenhårt
              arbete kring detta för att nå resultat. Varför kan vi inte göra
              samma sak inom arbetslivet?
            </seg>
            <seg xml:id="i-e596c96bc1deefcb-0">
              För mig räcker det inte med att höra att alla vet att vi vill
              samma sak. På vilket sätt vill Hans Backman fokusera på att ingen
              ska behöva dö på sin arbetsplats? Är det inte så att det är väldigt
              enkelt att använda det begreppet och på så vis också kunna samla
              krafterna för att nå ett resultat? Ingen ska behöva dö på jobbet.
            </seg>
          </u>
          <note type="speaker" xml:id="i-200143ae511aee23-0">
            Anf. 19 HANS BACKMAN (FP) replik:
          </note>
          <u who="hans_backman_ddec91" xml:id="i-5ca398d376086b93-1">
            <seg xml:id="i-81195c12f44f0804-0">
              Fru talman! När det gäller att som brevbärare och inom andra
              yrken kunna jobba högt upp i åldrarna finns det flera olika möjliga
              lösningar. Regelförenklingar är i stort sett bra för företag generellt
              sett. Det är bra att företagen kan verka, har en bra tillvaro
              och kan växa och konkurrera. Det finns dock mycket annat som är
              viktigt på företag när det gäller arbetsmiljön och för att kunna
              jobba länge.
            </seg>
            <seg xml:id="i-2e82f01b400d2c9b-0">
              Ett sätt är att vara nogsam med den arbetsutrustning man har,
              att man har en bra ergonomisk miljö på sin arbetsplats. Det handlar
              om höj- och sänkbara bord, och inom Posten är det viktigt att
              man har rätt utrustning för att hantera postsortering och sådana
              saker så att man inte belastar kroppen på onödiga sätt.
            </seg>
            <seg xml:id="i-6b68547760821b24-0">
              Här har både arbetsledningen, inte minst den som är arbetsledare
              i produktionen, och de fackliga representanterna ofta en god dialog.
              Man jobbar mycket med att skapa bra förutsättningar för sina anställda,
              och det är en viktig del mycket av det dagliga och vardagliga
              arbetsmiljöarbete som leder till att människor kan jobba tills
              de är 65 eller äldre är faktiskt det man gör på sin arbetsplats,
              där man vet hur det fungerar.
            </seg>
            <seg xml:id="i-b4246a77bc8d01b4-0">
              När det gäller nollvisionen är vi precis som Raimo Pärssinen
              säger helt överens om att ingen ska behöva dö på sitt arbete.
              Vi jobbar mot det hela tiden. Det är det arbetsmiljöarbetet går
              ut på. Vi tycker inte att ordet nollvision behövs, trots allt.
              Jag tycker att det är bättre att sätta ned foten och titta på
              konkreta åtgärder, som vi här gör bland annat genom att titta
              på exempelvis riskarbetsplatser. Man fokuserar på detta på Arbetsmiljöverket,
              och man blir bättre på att se vad det är vi behöver besöka. Vilka
              arbetsplatser är det störst risker på? Vad ska vi göra för att
              skapa förebyggande arbete som leder till färre skador och olyckor?
            </seg>
          </u>
          <note type="speaker" xml:id="i-323bd109162d5591-0">
            Anf. 20 RAIMO PÄRSSINEN (S) replik:
          </note>
          <u who="raimo_parssinen_c1b884" xml:id="i-039ca37036fde0a2-4">
            <seg xml:id="i-d0eb12049ea24369-0">
              Fru talman! Då måste man fråga sig om man gör fel inom trafiken.
              Har man inte konkreta åtgärder där? Det heter ju nollvision när
              det gäller trafikdödade. Det resonemanget tycker jag alltså inte
              gick ihop.
            </seg>
            <seg xml:id="i-afc94a88b1c56655-0">
              Det är väl enkelt, Hans Backman: Det är klart att vi ska ha en
              nollvision mot dödsfall i arbetslivet! På så vis pekar vi ut det
              som ett prioriterat område som vi samlar resurser kring från arbetsmarknadens
              parter, myndigheter och så vidare. Sedan kör man en bred kampanj
              kring att ingen ska behöva dö på jobbet. Det vore väl självklart,
              i stället för att stå här och säga att ni inte behöver använda
              det där ordet, för ni gör det ändå. Det gör ni ju nämligen inte.
              Den samlingen finns inte. Hur ser den ut i sådana fall, om det
              inte är en bred samling? Heter den kanske någonting annat, som
              vi inte har hört talas om?
            </seg>
            <seg xml:id="i-2f10f83eb91afe5c-0">
              Vi föreslår alltså detta. Det finns en möjlighet att haka på.
            </seg>
            <seg xml:id="i-877960cb8ef730e7-0">
              Sedan skulle jag vilja säga något om regionala skyddsombud, eftersom
              ni inte svarar på det. Det finns ingen här i kammaren som har
              svarat på det. Moderaterna säger ingenting om det. Hans Backman
              får en chans: Varför skulle det vara omöjligt att tillåta ett
              regionalt skyddsombud att besöka mindre företag runt om i branschen
              som har kollektivavtal men inga fackliga medlemmar? Varför är
              det omöjligt?
            </seg>
            <seg xml:id="i-8d1773de721ab446-0">
              Ni pratar om regelförenklingar ett regionalt skyddsombud är en
              oerhörd regelförenkling. Skyddsombudet kan systemen, kan reglerna
              och kan resonera med de små arbetsgivarna och säga: Så här borde
              du göra här, det här är farligt och så vidare. Man går alltså
              in i ett lärande tillsammans. Detta vägrar ni dock konsekvent,
              och ingen har fått svar. Varför, Hans Backman? Det vore väldigt
              intressant att för en gångs skull få höra det utan att vi ska
              behöva misstänka att det bara är så att ni vill motarbeta facket.
              Svara på den frågan, är du snäll!
            </seg>
          </u>
          <note type="speaker" xml:id="i-3dca104cb48c5d0d-0">
            Anf. 21 HANS BACKMAN (FP) replik:
          </note>
          <u who="hans_backman_ddec91" xml:id="i-5ca398d376086b93-2">
            <seg xml:id="i-87e3e977553d18ed-0">
              Fru talman! Jag ska försöka vara snäll.
            </seg>
            <seg xml:id="i-b5b4b3bc2d02fb7e-0">
              Jag tror att den här frågeställningen har en viss historisk ådra
              i sig. Arbetsmiljölagstiftningen har alltid förutsatt en god samverkan
              mellan arbetsgivare och arbetstagare, och det är klart att det
              om det blir färre som organiserar sig i facket finns en risk att
              arbetsmiljöarbetet påverkas. Jag skulle verkligen vilja dementera
              att jag skulle vara negativ till fackligt arbete. Tvärtom, jag
              tycker att det är bra. Jag tycker snarare att det vore bra om
              fler arbetsplatser fick fackliga medlemmar som på ett bra sätt
              kan ha en dialog med sina arbetsgivare och så vidare.
            </seg>
            <seg xml:id="i-5b0e59b9c0ffd86d-0">
              Sedan vill jag när det gäller skyddsombud säga och det står också
              i betänkandet att regeringen i handlingsplanen för en förnyad
              arbetsmiljöpolitik har angett att ett kompetensstöd ska ske vid
              generationsväxlingen för skyddsombud och även regionala skyddsombud.
              Det kan alltså komma att behövas ett sådant stöd. Detta är dock
              i huvudsak en fråga för arbetsmarknadens parter. Det har det alltid
              varit.
            </seg>
            <seg xml:id="i-f136dae5ff0ef645-0">
              Det satsas på skyddsombuden från regeringens sida, om man tittar
              på det hela i ett större perspektiv. Det är det man gör: Man stöder
              den regionala skyddsombudsverksamheten med 100 miljoner kronor
              per år. Sedan finns det även möjligheter att anpassa och komplettera
              lagstiftningen genom avtal. Det finns alltså olika vägar att arbeta
              med detta, men jag är i grunden positiv till att fler arbetsplatser
              har fackliga medlemmar och den vägen kan få ett regionalt skyddsombud.
              Jag är inte alls negativ till fackligt arbete, tvärtom. Jag tycker
              att det är bra.
            </seg>
            <seg xml:id="i-07ffe1b4dae5c704-0">
              När det gäller handlingsplanen mot att skapa en nollvision för
              dödsolyckor har vi den nationella handlingsplanen för en förnyad
              arbetsmiljöpolitik, och där ingår en räcka åtgärder för att komma
              till rätta med arbetsplatsolyckor och då förstås även dödsolyckor.
              Låt oss se hur den utvecklar sig! Det är den jag står bakom i
              dagsläget.
            </seg>
          </u>
          <note type="speaker" xml:id="i-1f6c566a1a2b57fa-0">
            Anf. 22 JOSEFIN BRINK (V) replik:
          </note>
          <u who="josefin_brink_149089" xml:id="i-90afeecac9ddf103-3">
            <seg xml:id="i-7ddaca26bafa1af0-0">
              Fru talman! Jag är ledsen, men jag måste nog upprepa den fråga
              Raimo Pärssinen ställde. Jag tyckte nämligen inte riktigt att
              det kom något bra svar.
            </seg>
            <seg xml:id="i-c2edc40108dd587b-0">
              Vad vi har föreslagit ifrån de rödgröna partierna är att regionala
              skyddsombud ska få möjlighet att besöka arbetsplatser som har
              ett kollektivavtal men där man för närvarande inte har någon som
              är medlem i en facklig organisation. Anledningen till att vi vill
              detta är att det finns stora problem ute på väldigt många små
              arbetsplatser, just på grund av det andra borgerliga ledamöter
              också har tagit upp det saknas kunskaper om hur man ska jobba
              med det lokala arbetsmiljöarbetet. Det är ett oerhört bra sätt
              att föra in kunskap om hur man ska arbeta med arbetsmiljöarbetet
              och se till att få i gång det på den konkreta arbetsplatsen att
              det kommer ett skyddsombud dit.
            </seg>
            <seg xml:id="i-68956eddf3b90544-0">
              De regionala skyddsombuden är kunniga. De är inte ute efter att
              sabba och bråka med arbetsgivarna, utan de är där för att tala
              om vad som gäller och för att se till att sprida kunskaper om
              hur man kan jobba systematiskt för att förbättra arbetsmiljön.
              Det finns ett behov av detta.
            </seg>
            <seg xml:id="i-2614e8fe7c980cc0-0">
              De regionala skyddsombuden själva vittnar om att det ser väldigt
              illa ut på många små arbetsplatser. De önskar att de skulle få
              tillgång till arbetsplatser där det inte finns några fackliga
              medlemmar. Och vi är övertygade om att det skulle vara en bra
              service för de små företagen, så att de kan gå in och göra ett
              förebyggande arbete i stället för att vänta tills någonting händer
              och bli dragna inför domstolen för arbetsmiljöbrott eller annat.
            </seg>
            <seg xml:id="i-b0a1a82ac876a231-0">
              Jag vill ha ett konkret svar på varför ni kategoriskt avslår
              förslaget om att förstärka arbetsmiljöarbetet på små arbetsplatser,
              där även de borgerliga partierna erkänner att de största problemen
              finns med arbetsmiljöarbetet i dag.
            </seg>
          </u>
          <note type="speaker" xml:id="i-fa4a2bb122f58b60-0">
            Anf. 23 HANS BACKMAN (FP) replik:
          </note>
          <u who="hans_backman_ddec91" xml:id="i-5ca398d376086b93-3">
            <seg xml:id="i-11fc7363381db8eb-0">
              Fru talman! Svaret är detsamma igen, att vi hela tiden har haft
              en arbetsmiljölagstiftning som har byggt på en samverkan mellan
              arbetsgivare och arbetstagare, detta kopplat till att man har
              fackliga medlemmar på arbetsplatsen.
            </seg>
            <seg xml:id="i-0f810f40daccd5a1-0">
              Det finns viktiga saker att göra när det gäller just det förebyggande
              arbetet på olika arbetsplatser, inte minst de mindre. Här har
              förstås Arbetsmiljöverket en viktig roll, inte minst på de arbetsplatser
              där man inte har fackliga medlemmar och därmed inte tillgång till
              regionala skyddsombud. Det är därför som det är så välkommet att
              Arbetsmiljöverket redan i höstas har inlett den omfattande tillsynssatsningen
              för att stärka arbetsgivarnas förmåga att förebygga allvarliga
              olyckor i arbetslivet. Som jag nämnde i mitt anförande går tillsynen
              ut på att tillsammans med arbetsgivaren titta på och analysera
              företagets arbetsmiljöarbete och mot bakgrund av en inträffad
              olycka också titta på vad som har brustit i det förebyggande arbetet.
            </seg>
            <seg xml:id="i-1c3ef5602c1ebafc-0">
              Det finns skäl att utveckla det här arbetet. Inte minst kan det
              vara viktigt på arbetsplatser som inte har några fackliga medlemmar,
              ofta mindre arbetsplatser. Här finns det en hel del saker som
              man kan utveckla inom nuvarande lagstiftning. Sedan får man alltid
              utvärdera och följa upp hur arbetslivet utvecklas, vad som händer
              på arbetsmarknaden och ta till sig de signaler som kommer från
              olika aktörer. Det är jag och Folkpartiet alltid beredda att göra.
            </seg>
          </u>
          <note type="speaker" xml:id="i-a448727f6e7a6320-0">
            Anf. 24 JOSEFIN BRINK (V) replik:
          </note>
          <u who="josefin_brink_149089" xml:id="i-90afeecac9ddf103-4">
            <seg xml:id="i-957ab260e557f40b-0">
              Fru talman! Vad vi har haft för system för skyddsombudens verksamhet
              är inte det som vi debatterar här, utan det är vad vi ska ha för
              modell för skyddsombudens verksamhet i framtiden. Då menar vi
              att det finns väldigt mycket som tyder på att i dag har vi en
              sådan situation att det på alltför många arbetsplatser i praktiken
              saknas ett skyddsombud och ett systematiskt arbetsmiljöarbete.
              Det är framför allt på små företag och små arbetsplatser, vilket
              också är en del av arbetsmarknaden som ökar väldigt snabbt. Det
              innebär att fler och fler människor arbetar på arbetsplatser där
              man inte har ett ordentligt arbetsmiljöarbete.
            </seg>
            <seg xml:id="i-bc99e6eda0880ba5-0">
              Hans Backman försöker framställa det som att det nedbantade Arbetsmiljöverkets
              inspektioner ska kompensera för detta på något sätt. Det håller
              inte ihop någonstans. Det är ju färre inspektörer och färre inspektioner
              i dag. Även om man utökade Arbetsmiljöverket så mycket som vi
              önskar att man skulle göra, skulle det inte kunna väga upp bristen
              på skyddsombud ute på arbetsplatserna. Det är den situationen
              som vi vill göra något åt.
            </seg>
            <seg xml:id="i-234265a5e249ae3e-0">
              Vi vill satsa på Arbetsmiljöverkets arbete, som är jätteviktigt
              och jättebra. Men i det här sammanhanget pratar vi just om tillgången
              till arbetsplatser för skyddsombuden. Och jag tycker fortfarande
              att jag inte har hört ett enda bra argument för varför ett skyddsombud
              från exempelvis IF Metall inte ska kunna komma in på en liten
              verkstad för att utföra skyddsombudsarbete där.
            </seg>
            <seg xml:id="i-0c835b35358cbc57-0">
              Vad är argumentet för att ni säger nej till detta förslag? Och
              vad är alternativet för de allt fler små företag som i dag saknar
              skyddsombud? Om det inte är så att ni tycker att det inte spelar
              någon roll att man inte har något arbetsmiljöarbete där, finns
              det något annat bättre alternativ än att ge skyddsombuden tillträde?
            </seg>
          </u>
          <note type="speaker" xml:id="i-31aebe852a063c5a-0">
            Anf. 25 HANS BACKMAN (FP) replik:
          </note>
          <u who="hans_backman_ddec91" xml:id="i-5ca398d376086b93-4">
            <seg xml:id="i-3124cdb4c6eeb2ea-0">
              Fru talman! Ett aktivt arbetsmiljöarbete är alltid viktigt. Arbetsmiljöverket
              har en viktig roll precis som regionala och lokala skyddsombud.
              Jag är liksom Josefin Brink positiv till båda delarna. Däremot
              har vi inte velat ändra lagstiftningen på det vis som Vänsterpartiet
              med flera önskar.
            </seg>
            <seg xml:id="i-78677c65412e809a-0">
              Arbetsmiljöverket har blivit bättre och utvecklat sin förmåga
              att hitta vilka arbetsplatser som det är viktigt att titta på
              och besöka. Här kan man förutsätta att den här typen av arbetsplatser
              kommer att vara väldigt viktig. Där man vet om att det inte finns
              regionala skyddsombud finns det all anledning att ytterligare
              förstärka inspektionerna och kunna stötta och ge kunskap till
              arbetsgivare och arbetstagare för att undvika olyckor, både lindriga
              och inte minst allvarliga.
            </seg>
            <seg xml:id="i-5de49a618b7df80a-0">
              Jag som dock är en vän av fackföreningar tycker att det är bra
              om man som ung går med i en fackförening. Då kan det här vara
              ett gott argument: Det är klart att du ska gå med i din fackförening.
              Då har du bland annat tillgång till en regional skyddsombudsverksamhet
              utöver andra förmåner som du får när du går med i facket.
            </seg>
          </u>
          <note type="speaker" xml:id="i-3c26b55b73e51d2f-0">
            Anf. 26 ANNIKA QARLSSON (C):
          </note>
          <u who="annika_qarlsson_37c24d" xml:id="i-4b66b3568a8d21d1-0" next="cont">
            <seg xml:id="i-d1ac5401dee7c6cb-0">
              Fru talman! Eva Nordmark, ordförande i TCO, uttryckte sin vision
              av det goda arbetslivet vid ett möte som Centerpartiet höll i
              höstas så här: Ett hållbart och framgångsrikt arbetsliv där vi
              upplever frihet, utveckling och massor av arbetsglädje. Var och
              en av oss har inflytande över arbetsinnehåll och arbetstider.
              Vi kan kombinera ett stimulerande jobb med ett rikt liv i övrigt.
              Vår kompetens tas till vara, och möjligheterna att växa i arbetet
              och ta nya karriärkliv är goda.
            </seg>
            <seg xml:id="i-b401b1202112d0e1-0">
              Vi har insikten om att vi är varandras arbetsmiljö och därmed
              har ett gemensamt ansvar för dess utveckling. Där finns ett öppet
              och tillåtande klimat utan diskriminering. Alla vågar säga sin
              mening. Där tillåts vi att vara både professionella yrkesutövare
              med höga ambitioner och människor av kött och blod med fel och
              brister. Hennes vision av det goda arbetslivet är ett som bejakar
              lusten att utvecklas och längtan efter frihet.
            </seg>
            <seg xml:id="i-4dc509dac5f8b1b1-0">
              Jag tycker att det är en bra sammanfattning av hur bred frågan
              om arbetsmiljö egentligen är.
            </seg>
            <seg xml:id="i-7fc9e76522300ce2-0">
              Därefter fyllde professor Svend Erik Mathiassen, sekreterare
              i Arbetsmiljöpolitiska kunskapsrådet, på med sin vision som han
              uttryckte som ett insiktsfullt arbetsliv, det vill säga ett i
              vilket alla relevanta aktörer har de nödvändiga insikterna och
              dessutom förutsättningar att förverkliga dessa insikter. I detta
              ingår en god arbetsmiljö, och en framgångsfaktor är att alla i
              arbetskraften är en del i att det lönar sig och att en god etik
              i arbetslivet har en stark marknadspotential.
            </seg>
            <seg xml:id="i-349366c08a627eba-0">
              Som tredje talare på Centerpartiets seminarium talade professor
              Marie Åsberg om psykosociala arbetsförhållanden och deras inverkan
              på psykisk hälsa och välbefinnande. Hon började med att lyfta
              fram psykologiprofessor Christina Maslachs sex faktorer som gör
              att man riskerar att bli sjuk av jobbet: hög arbetsbelastning,
              bristande egenmakt, bristande belöning för investerad ansträngning,
              bristande samspel med andra, bristande rättvisa och värderingskonflikter.
            </seg>
            <seg xml:id="i-64f90501dd826d92-0">
              Likaså lyfte hon fram vilka faktorer det är som gör att man blir
              frisk av jobbet. Där hänvisade Marie Åsberg till den amerikanska
              psykologiprofessorn Martin Seligmans fem faktorer som anges främja
              välbefinnande, nämligen positiva känslor, engagemang, relationer,
              meningsfullhet och att uträtta något.
            </seg>
            <seg xml:id="i-9bbd70247d41d7a6-0">
              Dessa fem faktorer är något som väldigt ofta ingår i vård och
              omsorg, vilket gör att det skulle vara ett idealt jobb om det
              hade varit så enkelt att det bara handlade om de här fem sakerna.
              Men i kombination med hög stress och upprepade engagemang eller
              engagemangsbrott, som inte är en ovanlig situation inom vård och
              omsorg, leder det i stället till det motsatta.
            </seg>
            <seg xml:id="i-9bdd47cb954753b2-0">
              Fru talman! Vi diskuterar i dag arbetsmarknadsutskottets betänkande
              5 Arbetsmiljö .
            </seg>
            <seg xml:id="i-647910bbb01ba8e7-0">
              Hur ser utmaningarna ut på arbetsmiljöområdet? Ja, de gamla problemen
              som har funnits länge finns fortfarande kvar, om än i allt mindre
              omfattning, med olyckor, arbetsskador och även dödsfall.
            </seg>
            <seg xml:id="i-8f1988aaae544d71-0">
              Belastningsproblematiken med tunga eller ensidiga jobb har man
              arbetat lyckosamt med inom industrin, även om det finns kvar att
              göra, som Raimo Pärssinen har varit inne på. Men inom vård och
              omsorg finns många problem kvar. Ibland känns det som att man
              knappt har påbörjat arbetet där.
            </seg>
            <seg xml:id="i-2b10426f7a6fbd00-0">
              När det gäller det psykosociala och organisatoriska påverkar
              relationen mellan arbetsgivare och anställda och mellan anställda
              både individer och hela arbetsplatser.
            </seg>
            <seg xml:id="i-9a6d6c4666711f83-0">
              Nya problem som dyker upp med det gränslösa arbetet med ny teknik
              som är alltmer tillgänglig ger nya arbetsmiljöfrågor.
            </seg>
            <seg xml:id="i-75690abc39427dd9-0">
              Men det viktigaste, och som återkommer i vilken bransch vi än
              talar om och i vilken tid vi än knackar på, är ledarskapet med
              ett insiktsfullt förhållningssätt till sina arbetskamrater. Det
              bygger på att alla på alla nivåer jobbar med den goda arbetsmiljön,
              på individnivå, på arbetsgruppsnivå och på arbetsledarnivå.
            </seg>
            <seg xml:id="i-a7558ac322b49eda-0">
              I den nationella handlingsplanen som gäller 20102015 pekar alliansregeringen
              på i vilken riktning utvecklingen inom arbetsmiljöområdet bör
              gå och vilka områden som bör prioriteras för kommande insatser.
              Med det utökade uppdraget som vi gav Arbetsmiljöverket under förra
              mandatperioden att även arbeta främjande, alltså inte bara preventivt
              och granskande, finns en utveckling i arbetsmetoder som mer tar
              fasta på att göra det enkelt att göra rätt och att finnas med
              som en stödjande part för många företagare. Att kontinuerligt
              vidareutveckla metoderna specifikt för att kunna stödja de små
              och medelstora företagen är oerhört viktigt. Det är många gånger
              svårt att överblicka ett komplext regelverk.
            </seg>
            <seg xml:id="i-6a00e2b63c6d943a-0">
              För många av de allvarliga olyckorna finns ett omfattande arbete
              hos Arbetsmiljöverket och kanske ännu mer hos arbetsmarknadens
              parter. När det gäller jord- och skogsbruk finns LRF som en viktig
              part som jobbar med dessa frågor. Ingen kan vara nöjd så länge
              ett enda dödsfall sker.
            </seg>
            <seg xml:id="i-ec105ec16cab6d68-0">
              Även Prevent som är en förening som ägs av Svenskt Näringsliv,
              LO och PTK utvecklar hela tiden arbetssätt och metoder för att
              systematisera arbetsmiljöarbetet ute på arbetsplatserna. Just
              Prevents arbete är extra intressant eftersom det är båda parter,
              arbetsgivare och arbetstagare, som tillsammans i sitt gemensamma
              intresse utvecklar arbetsmiljöarbetet som sedan implementeras
              ute på arbetsplatserna.
            </seg>
            <seg xml:id="i-996242f064b8f5e9-0">
              Ett uppdrag som Arbetsmiljöverket fått från regeringen är att
              utveckla och genomföra särskilda insatser för att förebygga att
              kvinnor slås ut från arbetslivet på grund av arbetsmiljörelaterade
              problem. Uppdraget är att ge ökad kunskap om kvinnors arbetsmiljö
              och bättre metoder för att i tillsynsarbetet uppmärksamma risker
              för belastningsskador. Satsningen ska omfatta kunskapsinhämtning,
              information, utbildning av inspektörer och genomförande av tillsyn.
              Uppdraget ska pågå fram till 2014 och fokusera på att förebygga
              förslitningsskador på grund av felaktig arbetsbelastning.
            </seg>
            <seg xml:id="i-f094fb7569ffc029-0">
              Fru talman! Lennart Levi, partikamrat, före detta riksdagskollega
              och professor emeritus på detta område, har länge argumenterat
              för ett nationellt kunskapscentrum för arbetsmiljö. I Arbetsmiljöpolitiska
              kunskapsrådets sista publikation föreslår även de ett sådant.
              Ett nationellt kunskapscentrum skulle bland annat främja kunskapsflödet
              från forskning till praktik, bättre medvetenhet om arbetsmiljöns
              potential, kunskapsbevakning och kunskapsvård. Centrumet skulle
              ha en roll i omvärldsbevakning, kunskapsbevakning och kunskapssammanställningar
              allt i syfte att underlätta goda beslut av insiktsfulla och motiverade
              beslutsfattare. Kunskapsrådet rapport bereds för närvarande i
              Regeringskansliet. Jag ser fram emot fortsättningen på detta område.
            </seg>
            <seg xml:id="i-868990ee07255b4b-0">
              Arbetsmiljöverket, Prevent, arbetsmarknadens parter och Kunskapscentrum
              är några av alla viktiga aktörer. Men för att komma till ett insiktsfullt
              arbetsliv krävs att många fler än i dag grundar i arbetsmiljöfrågan.
            </seg>
            <seg xml:id="i-84d6650970a8b7df-0">
              Det är enligt lag arbetsgivarens skyldighet och ansvar att se
              till att chefer inom såväl industri som vård och bemanningsbransch
              har grundläggande kunskaper om vad som krävs men också om sin
              egen roll i den arbetsmiljökultur som utvecklas på respektive
              arbetsplats. Som arbetstagare är man beroende av en god arbetsmiljö
              men måste också se sin egen roll som en del av sina arbetskamraters
              arbetsmiljö. Det är förhållningssätt som jag tror är på väg. Det
              krävs dock att detta ämne kommer upp redan i skolan och att man
              vid framtida rekryteringar av chefer efterfrågar denna kunskap.
            </seg>
            <seg xml:id="i-e67f9e790a3f8f80-0">
              Att det lönar sig har Malin Lohela Karlsson som är forskare på
              Karolinska Institutet visat. Hennes forskning visar att investeringar
              i sjuk- och friskvård och förbättrad arbetsmiljö på sikt ger mer
              produktiva medarbetare. Varje satsad krona ger tre tillbaka. Det
              är ytterligare ett argument för en god arbetsmiljö.
            </seg>
            <seg xml:id="i-e8cb36acb8e10f0e-0">
              Att fler delar målet om det goda arbetslivet, lite i linje med
              det som Eva Nordmark målar upp, är nog det mest effektiva sättet
              att flytta fram positionerna för en god arbetsmiljö runt om i
              landet.
            </seg>
          </u>
          <note xml:id="i-9b773c62420e1b12-0">
            Ajournering
          </note>
          <note xml:id="i-4fdeb3e47fa36484-0">
            Kammaren beslutade kl. 13.54 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="annika_qarlsson_37c24d" prev="cont" xml:id="i-0c4dfccf6a016a9f-0">
            <seg xml:id="i-719088ff9dc45f4b-0">
              Återupptagna förhandlingar
            </seg>
          </u>
          <note xml:id="i-6966fe3c26630a79-0">
            Förhandlingarna återupptogs kl. 14.00.
          </note>
          <note xml:id="i-20b5b766e2a45e7f-0">
            6 § Frågestund
          </note>
          <note xml:id="i-92c743236d42f271-0">
            Anf. 27 ANDRE VICE TALMANNEN:
          </note>
          <note xml:id="i-8c94c2cce8b118b9-0">
            Vi övergår nu till dagens frågestund. Jag hälsar statsråden välkomna.
            Frågorna besvaras av statsrådet Maria Larsson, kultur- och idrottsminister
            Lena Adelsohn Liljeroth, statsrådet Birgitta Ohlsson, statsrådet
            Stefan Attefall och statsrådet Anna-Karin Hatt.
          </note>
          <note xml:id="i-cb7c73b580ec0a88-0">
            Statsrådet Maria Larsson besvarar såväl allmänpolitiska frågor
            som frågor inom sitt ansvarsområde.
          </note>
          <note xml:id="i-46cbeb4b91db083f-0">
            Patientsäkerhet
          </note>
          <note type="speaker" xml:id="i-c63fc832c1375563-0">
            Anf. 28 LENA HALLENGREN (S):
          </note>
          <u who="lena_hallengren_c9798e" xml:id="i-1a9e4da51daadc85-0">
            <seg xml:id="i-19c5732dade05e71-0">
              Herr talman! Jag vill ställa en fråga om patientsäkerhet till
              Maria Larsson.
            </seg>
            <seg xml:id="i-59ac4871643e409a-0">
              För mer än ett år sedan avvecklades Hsan, Hälso- och sjukvårdens
              ansvarsnämnd. Socialstyrelsen fick då ännu en uppgift att ansvara
              för, nämligen hela klagomålshanteringen inom hälso- och sjukvården.
              Det riktades kritik mot att förändringen inte var tillräckligt
              förberedd och att risken var överhängande för att Socialstyrelsen
              inte skulle hinna med alla ärenden. I januari 2011 diskuterades
              frågan här i kammaren, och regeringen försökte då lugna mig och
              andra oroliga med att detta var övergångsproblem som snart skulle
              vara lösta.
            </seg>
            <seg xml:id="i-e3f36f1744bbb4a9-0">
              Nu har det gått 13 månader, och vi har samma situation. Högarna
              är stora. Personalen har ingen chans att hinna med hanteringen
              på ett riktigt sätt, och människor som drabbats får inte sina
              klagomål prövade.
            </seg>
            <seg xml:id="i-97e41878dc25948a-0">
              Det här är en förändring som regeringen ligger bakom. Klagomålshanteringen
              har inte skötts på ett bra sätt. Reformen är inte väl genomförd.
              Jag vill veta vilka åtgärder regeringen tänker vidta för att lösa
              problemen.
            </seg>
          </u>
          <note type="speaker" xml:id="i-4e3f41a66fae5faf-0">
            Anf. 29 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-0">
            <seg xml:id="i-5dfedde20be65edb-0">
              Herr talman! Tack, Lena Hallengren, för frågan! Det är riktigt
              som Lena Hallengren säger, att Hsans verksamhet flyttades över
              till Socialstyrelsen. När vi gjorde det fanns det en ingående
              ärendebalans som var ganska omfattande. Många ärenden låg på hög.
              Förutsättningarna för Socialstyrelsen att hantera verksamheten
              var, som vi bedömde det då, och är framgent väldigt goda.
            </seg>
            <seg xml:id="i-cd6eb3b5379491c6-0">
              Det har varit svårt att arbeta med den ärendebalans som man fick
              överta. Man har gjort sitt bästa. Man har inte lyckats väl hittills,
              men den senaste tiden har vi sett en förbättring. Klagomålen har
              blivit mer strukturerat omhändertagna. Det finns förutsättningar
              att arbeta av den stora ärendebalans som fanns när man tog över
              verksamheten.
            </seg>
          </u>
          <note type="speaker" xml:id="i-7eb71832b2f187bf-0">
            Anf. 30 LENA HALLENGREN (S):
          </note>
          <u who="lena_hallengren_c9798e" xml:id="i-1a9e4da51daadc85-1">
            <seg xml:id="i-f5d1d91611d3705b-0">
              Herr talman! Jag undrar vad som hände 2011 som medförde att problemen
              inte kunde lösas så snabbt som utlovats; 13 månader är en lång
              tid. Den ingående balansen var ju väl känd.
            </seg>
            <seg xml:id="i-31bccfae9f29e9be-0">
              Min uppfattning är att det inte är Socialstyrelsens fel. Regeringen
              valde att genomföra en reform och var inte tillräckligt väl förberedd.
              Man hänvisar till att det tar tid. Det handlar om patientsäkerhet.
              I grund och botten handlar detta om förtroende för svensk hälso-
              och sjukvård. Jag är förvånad över att regeringen hänvisar till
              att det får ta sin tid.
            </seg>
            <seg xml:id="i-e67c5c235ee62abb-0">
              Finns det ingenting som regeringen avser att göra för att förändra
              detta? Situationen är fortfarande allvarlig.
            </seg>
          </u>
          <note type="speaker" xml:id="i-c531d1daa47b6128-0">
            Anf. 31 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-1">
            <seg xml:id="i-3e502f68417e6eab-0">
              Herr talman! Det var en otillfredsställande situation med en
              så stor ingående ärendebalans. Det var en av anledningarna till
              att vi såg oss om efter en annan organisationsmodell.
            </seg>
            <seg xml:id="i-938fab13148792dc-0">
              Anledningen till att Socialstyrelsen fick uppdraget var att de
              bedömdes ha kapacitet, kunskap och kompetens att genomföra och
              ta hand om ett mycket viktigt område, nämligen patientsäkerheten
              och klagomålshanteringen.
            </seg>
            <seg xml:id="i-57777faf189dfdd9-0">
              Mitt besked i dag är att även om ärendebalansen inte är avarbetad
              finns det förutsättningar att i framtiden hantera patientklagomål
              på ett snabbare och mer effektivt sätt. Jag beklagar dagens situation,
              men det finns förutsättningar för ett mycket bättre klagomålshanterande
              i framtiden. Det är mycket viktigt.
            </seg>
            <seg xml:id="i-1f388cbbdba82aef-0">
              Religiösa slaktmetoder
            </seg>
          </u>
          <note type="speaker" xml:id="i-2c181eac98c5e948-0">
            Anf. 32 JOSEF FRANSSON (SD):
          </note>
          <u who="josef_fransson_b32cdd" xml:id="i-71a5a4df08877834-0">
            <seg xml:id="i-86c36db2803eaaa4-0">
              Herr talman! Jag vill ställa en fråga till religionsminister
              Stefan Attefall.
            </seg>
            <seg xml:id="i-ce7213476279fbba-0">
              I veckan har man i nyhetssändningarna aktualiserat frågan om
              religiös ritualslakt och hur europeiska regelverk lett till att
              en stor majoritet av fåren och nötdjuren i Europa numera får struparna
              avskurna medan de är vid fullt medvetande. Vittnesmål säger att
              denna brutala slaktmetod är ett ångestladdat förlopp där djuren
              kan vara vid medvetande så länge som tio minuter efter det att
              halspulsådern skurits av.
            </seg>
            <seg xml:id="i-62b3d41b50fed9b1-0">
              Tillsammans med många andra riksdagsledamöter från höger till
              vänster har religionsminister Stefan Attefall uttryckt en önskan
              om att vi ska kunna tillåta detta systematiska djurplågeri även
              i Sverige. Enligt tidningen Världen i dag har Attefall sagt:
            </seg>
            <seg xml:id="i-fbf55caa04d9fd4c-0">
              När det gäller halal- och kosherslakt tar jag gärna ett samtal
              med jordbruksministern för att hitta en lösning. Jag tror att
              det är för enkelt att göra detta enbart till en djurrättsfråga.
            </seg>
            <seg xml:id="i-d0dbc534904e6f64-0">
              Då tyckte inte religionsministern att ritualslakt i Sverige som
              lyder under svenska regler, med bedövning, var tillfredsställande.
              Är detta åsikter som religionsministern fortfarande har?
            </seg>
          </u>
          <note type="speaker" xml:id="i-4a5f766664c88ae9-0">
            Anf. 33 Statsrådet STEFAN ATTEFALL (KD):
          </note>
          <u xml:id="i-223e31c3729a3b6c-0" who="unknown">
            <seg xml:id="i-5d1aac0b640a35ec-0">
              Herr talman! Jag är ansvarig för statens relationer med trossamfunden.
              Jag vill betona att det är den rollen jag har.
            </seg>
            <seg xml:id="i-51d620a70f3f5aa8-0">
              I de sammanhangen har man bland annat diskutera frågan om kosher-
              och halalslakt. I Sverige har vi regelverk som jag tycker fungerar
              väl och som i de allra flesta fall tillgodoser de religiösa krav
              som vissa grupper har. Djurskyddslagstiftningen ligger hos jordbruksministern.
              Självklart måste vi föra samtal med människor som har olika traditioner
              så att vi hittar en bra balans mellan religionsfrihet, respekt
              för traditioner och ett starkt djurskydd. Det tycker jag att vi
              i allt väsentligt har uppnått i Sverige.
            </seg>
          </u>
          <note type="speaker" xml:id="i-e7f127a312ec45b8-0">
            Anf. 34 JOSEF FRANSSON (SD):
          </note>
          <u who="josef_fransson_b32cdd" xml:id="i-71a5a4df08877834-1">
            <seg xml:id="i-1201fd52149b66cf-0">
              Herr talman! Jag känner mig som om jag går runt i en twilight
              zone. Den ena efter den andra ändrar ståndpunkt i den här frågan.
            </seg>
            <seg xml:id="i-b2997a207763fa60-0">
              Sverigedemokraterna anser naturligtvis att man ska respektera
              religioner och människors tro. Men religionen måste också respektera
              människorna och djuren. Det är en ständig gränsdragning vad som
              är okej i religionens namn.
            </seg>
            <seg xml:id="i-5f649b7b107c5247-0">
              Jag tycker att många politiker, och även herr Attefall, ändrar
              ståndpunkt.
            </seg>
          </u>
          <note type="speaker" xml:id="i-63a0a80f44190aed-0">
            Anf. 35 Statsrådet STEFAN ATTEFALL (KD):
          </note>
          <u xml:id="i-d06fc75823b9bc0d-0" next="cont" who="unknown">
            <seg xml:id="i-ced74f9ece578ab3-0">
              Herr talman! Jag är glad om Sverigedemokraterna börjar respektera
              olika religioners sätt att se på sina egna traditioner. Det är
              välkommet. Jag har inte alltid märkt det i det praktiska politiska
              arbetet.
            </seg>
            <seg xml:id="i-46620c0dc81d5bc5-0">
              Man måste inse att det finns sätt att lösa många problem om man
              är lyhörd för varandras ståndpunkter. Vi har kommit långt när
              det gäller respekt för religionsfrihet och olika traditioner och
              att det ska vara förenligt med en god djurskyddslagstiftning.
              Sverige ligger långt framme när det gäller djurskydd. Vi ska ligga
              i framkant i dessa frågor även i framtiden.
            </seg>
          </u>
          <note xml:id="i-32b1d13f6a5a1684-0">
            Anf. 36 ANDRE VICE TALMANNEN:
          </note>
          <u prev="cont" who="unknown" xml:id="i-cb1ab9487d61997c-0">
            <seg xml:id="i-f2c05ca53a0e2759-0">
              Jag vill fästa kammarens uppmärksamhet på att vi bland åhörarna
              har besök av Ålands talman Britt Lundberg som jag hälsar varmt
              välkommen.
            </seg>
            <seg xml:id="i-7c4dcbc789d92f24-0">
              Säkerhetsproblem vid svenska kärnkraftverk
            </seg>
          </u>
          <note type="speaker" xml:id="i-8e9b16dc8f8e0ece-0">
            Anf. 37 LISE NORDIN (MP):
          </note>
          <u who="lise_nordin_7af586" xml:id="i-c70e86613b9fd94c-0">
            <seg xml:id="i-769380f7c842be3e-0">
              Herr talman! Jag har en fråga till Anna-Karin Hatt.
            </seg>
            <seg xml:id="i-2bc004e5ff3e9b99-0">
              Ännu en vinter står flera av våra kärnkraftsreaktorer stilla,
              och vi blir påminda om problemet med att vara beroende av kärnkraft.
              Ringhals står under särskild tillsyn av Strålsäkerhetsmyndigheten
              sedan juli 2009 eftersom myndigheten anser att man på Ringhals
              inte själv kan kontrollera säkerheten. Man har hotat med körförbud
              om Ringhals inte kommer till rätta med de återkommande säkerhetsproblemen.
            </seg>
            <seg xml:id="i-19475ff6b5277357-0">
              När det för ett halvår sedan blev känt att en dammsugare hade
              orsakat en brand i Ringhals i maj 2011 var Anna-Karin Hatts enda
              mediala respons: Jag förväntar mig att kärnkraftsbolagen, precis
              som de har lovat, ser till att kärnkraftsreaktorerna kommer in
              och levererar under vintermånaderna.
            </seg>
            <seg xml:id="i-2cc30c5b9b613973-0">
              Det är allvarligt när ansvarig minister hetsar kärnkraftsägarna
              att köra reaktorerna samtidigt som ansvarig myndighet hotar med
              körförbud. Jag vill därför fråga Anna-Karin Hatt om hon delar
              Strålsäkerhetsmyndighetens bedömning att det finns allvarliga
              säkerhetsproblem i de svenska kärnkraftsreaktorerna.
            </seg>
          </u>
          <note type="speaker" xml:id="i-8dc91f8ed9d1d61b-0">
            Anf. 38 Statsrådet ANNA-KARIN HATT (C):
          </note>
          <u xml:id="i-223e31c3729a3b6c-1" who="unknown">
            <seg xml:id="i-299ae0652b7c0c67-0">
              Herr talman! Vi har stora bekymmer i den svenska kärnkraftsproduktionen.
              Det märks den här vintern, det märktes förra vintern och det har
              också märkts tidigare vintrar. När vi så ensidigt litar till två
              storskaliga produktionsslag för vår elförsörjning, vattenkraften
              och kärnkraften, visar det hur oerhört sårbara vi är som nation.
            </seg>
            <seg xml:id="i-f20f2e2d0df72fa2-0">
              Det är mycket allvarligt att Ringhals stått under särskild tillsyn
              under tre år. Det är jag den första att erkänna, den första att
              understryka. Det är en fråga som miljöministern, som är ansvarig
              för säkerhetslagstiftningen, arbetar intensivt med.
            </seg>
            <seg xml:id="i-4ec6fafc516b73d3-0">
              Jag har varit tydlig inför alla kärnkraftsägare, inklusive Vattenfall,
              med att regeringen förväntar sig att de klarar av att hålla den
              säkerhetsnivå i reaktorerna som krävs för att vi ska kunna lita
              på att det finns en driftsäkerhet som gör att kärnkraften kan
              leverera el som bäst när behoven är som allra störst, vilket de
              är vintertid.
            </seg>
          </u>
          <note type="speaker" xml:id="i-956dbf57e2f3f51a-0">
            Anf. 39 LISE NORDIN (MP):
          </note>
          <u who="lise_nordin_7af586" xml:id="i-c70e86613b9fd94c-1">
            <seg xml:id="i-8b99c639b1d2ab52-0">
              Herr talman! Jag ser det som positivt att regeringen ser de säkerhetsproblem
              som finns. Om ägarna inte klarar av säkerheten, vilket de uppenbarligen
              inte gör när den ansvariga myndigheten inte låter dem själva ansvara
              för säkerheten, kvarstår frågan när regeringen anser att det får
              vara nog med alla säkerhetsproblemen.
            </seg>
            <seg xml:id="i-0937cdaa63aea9b3-0">
              Många har nog sett den granskning SVT gjorde förra veckan som
              handlade om de återkommande säkerhetsproblemen i kärnkraftverken.
              Inte nog med det, ledningen har dessutom försökt tona ned de problem
              som finns. Förutom den allvarliga olycka som hände i maj 2011
              i Ringhals hade vi en allvarlig olycka även i Forsmark 2006 där
              ansvariga tjänstemän sade att det var ren tur att det inte blev
              en härdsmälta. Hur länge ska Sverige fortsätta att ha det uppenbarligen
              osäkra energislaget?
            </seg>
            <seg xml:id="i-c1312bb6b6ae289e-0">
              Till syvende och sist är det regeringen som har ansvar för att
              Sverige har ett säkert energisystem. Hur kommer energiminister
              Anna-Karin Hatt att agera för att Sverige ska få ett säkert energisystem?
            </seg>
          </u>
          <note type="speaker" xml:id="i-b61767e1bdd8d1c8-0">
            Anf. 40 Statsrådet ANNA-KARIN HATT (C):
          </note>
          <u xml:id="i-223e31c3729a3b6c-2" who="unknown">
            <seg xml:id="i-c3ccdb00beb7b812-0">
              Herr talman! En av mina allra viktigaste prioriteringar som energiminister
              är att fullfölja energiomställningen, genomföra den energiöverenskommelse
              som alliansregeringen slutit. En av de viktiga beståndsdelarna
              i den är att bygga ut ett stabilt, tredje, förnybart ben i elförsörjningen
              för att säkra vår konkurrenskraft och göra vårt elsystem mindre
              sårbart.
            </seg>
            <seg xml:id="i-0679abbaa9b7eb6e-0">
              När det gäller Vattenfall och situationen i Ringhals är jag mycket
              bekymrad över att de dragits med säkerhetsproblemen. Jag är också
              bekymrad över att det resulterat i att vi den här vintern inte
              har kunnat lita på att kärnkraften levererar el när behoven är
              som allra störst.
            </seg>
            <seg xml:id="i-28c5b3dc00abea52-0">
              Därför kallade jag till mig Vattenfalls högsta ledning för en
              vecka sedan, för att få en förklaring till vad Vattenfalls ledning,
              och även koncernledningen, gör för att komma till rätta med problemen.
              Jag kan konstatera att de arbetar intensivt med frågorna, men
              de säger samtidigt att de har en bit kvar innan de fått upp säkerhetsnivån,
              ledningsstrukturen, tillräckligt framför allt vad gäller verksamheten
              i Ringhals för att kunna garantera att leveranssäkerheten kommer
              att fungera även framöver.
            </seg>
          </u>
          <note xml:id="i-f7feff6ad94bdcde-0">
            Personlig assistans
          </note>
          <note type="speaker" xml:id="i-aace16804278a760-0">
            Anf. 41 EVA OLOFSSON (V):
          </note>
          <u who="eva_olofsson_993bb0" xml:id="i-e8c249737362e698-0">
            <seg xml:id="i-9f3e1c12a16538ab-0">
              Herr talman! Jag vill ställa min fråga till statsrådet Maria
              Larsson.
            </seg>
            <seg xml:id="i-5e7902a92c7d303b-0">
              Den personliga assistansen är en av våra största jämlikhetsreformer.
              Den har inneburit att 19 000 människor med svåra funktionsnedsättningar
              nu kan leva ett bra och självständigt liv och i många fall också
              arbeta och vara förälder. De har nu möjlighet till det som många
              av oss tar för givet, att kunna komma ut och delta i olika aktiviteter,
              kort sagt att leva ett bra liv.
            </seg>
            <seg xml:id="i-279eb9d19d1bf03c-0">
              Om några timmar samlas många av dessa människor som finns i Helsingfors
              och dess närhet eftersom de är oroliga för försämringar av den
              personliga assistansen, bland annat utifrån en utredning som läggs
              fram. Jag tror att vi alla är överens om att vi ska klämma åt
              fuskarna och de kriminella, men det finns en oro för att de försämringar
              som genomförts av Försäkringskassan när det gäller bedömning av
              grundläggande behov ska fortsätta och att det ska komma ytterligare
              kostnadsdämpande åtgärder.
            </seg>
            <seg xml:id="i-4d19301640a812f5-0">
              Kommer statsrådet att försvara reformen, och kommer det en lagändring
              som förtydligar den grundläggande assistansen så att inte fler
              människor blir av med den vid omprövning?
            </seg>
          </u>
          <note type="speaker" xml:id="i-f56e32849c4b9f6d-0">
            Anf. 42 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-2">
            <seg xml:id="i-c03571fef07c0f91-0">
              Herr talman! Jag kommer i eftermiddag att ta emot en utredning
              som tittat på fusk och överutnyttjande inom ramen för assistansen.
              Låt mig säga att assistansreformen, som tillkom under en tidigare
              borgerlig regerings mandatperiod, är en reform som vi värnar.
              Den har betytt oerhört mycket för människor med funktionsnedsättning
              genom att den gett dem frihet. Det är en unik reform som bara
              finns i Sverige, ingen annanstans. Jag vill fortsätta att värna
              den. Regeringen vill fortsätta att värna den.
            </seg>
            <seg xml:id="i-4bd871c18922f917-0">
              Nu tittar vi på det som handlar om fusk och överutnyttjande.
              Jag tror att vi är överens om att en reform och en rättighet ska
              användas av dem som den är avsedd för, inte utnyttjas på ett felaktigt
              sätt. Det är just det som utredningen tittar på, och det finns
              ingenting i direktiven om att titta på något som skulle innebära
              besparingskrav.
            </seg>
          </u>
          <note type="speaker" xml:id="i-ecd32e82d7c8b5c8-0">
            Anf. 43 EVA OLOFSSON (V):
          </note>
          <u who="eva_olofsson_993bb0" xml:id="i-e8c249737362e698-1">
            <seg xml:id="i-46acde1fee097ef1-0">
              Herr talman! Jag tror att vi alla kan vara överens om att de
              som fuskar, begår rent kriminella handlingar och utnyttjar assistansen
              felaktigt ska bort. Det får inte förekomma. Samtidigt har en lång
              rad organisationer för funktionshindrade bestämt sig för att de
              vill lyfta upp frågorna. Under parollen Utan assistans stannar
              livet kommer man att vara aktiv.
            </seg>
            <seg xml:id="i-1b364eebcd3f69bd-0">
              Det finns en stor oro för den försämring som det innebär att
              högsta rättsinstansen sagt att om du kan föra mat till munnen
              inräknas inte det i de grundläggande behoven, och hundratals människor
              ramlar därmed ur vid omprövning. Man oroas över att detta inte
              ska rättas till men också över att diskussionerna om att assistansen
              kostar mycket pengar kommer att leda till ytterligare försämringar.
            </seg>
            <seg xml:id="i-4ca6be81e37fff0e-0">
              Kommer Maria Larsson och regeringen att ta initiativ för att
              förtydliga lagstiftningen så att fler inte förlorar assistansen
              på grund av beslut av Regeringsrätten om grundläggande behov?
            </seg>
          </u>
          <note type="speaker" xml:id="i-a932cf64fb4309f8-0">
            Anf. 44 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-3">
            <seg xml:id="i-04f338dae2605aaa-0">
              Herr talman! Jag vill först rätta Eva Olofsson om att antalet
              timmar skulle minskas. Så är inte fallet. Vi ser en fortsatt ökning.
            </seg>
            <seg xml:id="i-0ea4e5d5013ab692-0">
              När det gäller tvåårsomprövningarna, som det egentligen hela
              tiden funnits möjlighet till, har de börjat tillämpas mer aktivt
              av Försäkringskassan på senare tid. Jag tittade på resultatet,
              så långt vi kan se, av tvåårsomprövningarna och huruvida Högsta
              domstolens dom har haft inverkan på dem. Jag kan se att när det
              gäller indragningar ligger siffran för 2011 på exakt samma nivå
              som 2010, på 10 procent. Jag kan också se att i 70 procent av
              omprövningarna har man oförändrat eller utökat antal timmar per
              assistansberättigad.
            </seg>
            <seg xml:id="i-8f62d3faaeb051b9-0">
              Vi fortsätter naturligtvis att följa utvecklingen, det är viktigt,
              men det finns ännu inte grund för att säga att det lett till någon
              dramatisk förändring, utan antalet timmar och antalet personer
              ökar fortsatt.
            </seg>
            <seg xml:id="i-1ab1969d3235f680-0">
              Ekonomisk krishantering inom EU
            </seg>
          </u>
          <note type="speaker" xml:id="i-7c6c984412bfbb03-0">
            Anf. 45 SUSANNA HABY (M):
          </note>
          <u who="susanna_haby_74d2ff" xml:id="i-5180b6507139e99d-0">
            <seg xml:id="i-4dbfc49421053b4f-0">
              Herr talman! Jag har en fråga till statsrådet Birgitta Ohlsson.
            </seg>
            <seg xml:id="i-020c02c76313be5b-0">
              Med utgångspunkt i den situation som många EU-länder befinner
              sig i finns det lite delade meningar om hur tillväxt och arbetstillfällen
              ska komma på plats. De åtgärder som hittills varit mest tydliga
              är att man för att komma ur en besvärlig situation ska mätta mun
              efter matsäck, göra åtstramningar och ändra strukturen. Sedan
              finns det de som hävdar att investeringar av olika slag är den
              rätta medicinen. Därför är jag nyfiken på vad ministern anser
              måste komma på plats i EU för att komma till rätta med situationen
              och lösa de problem som många EU-länder står inför.
            </seg>
            <seg xml:id="i-5261e9c1debfe34a-0">
              Jag tänker också på den hårdare konkurrensen inte minst från
              Asien och Latinamerika. Hur ska vi göra oss gällande i denna globala
              värld?
            </seg>
          </u>
          <note type="speaker" xml:id="i-d12583abca4a5b5f-0">
            Anf. 46 Statsrådet BIRGITTA OHLSSON (FP):
          </note>
          <u who="carina_ohlsson_0e52fb" xml:id="i-f43470ee3aac214a-0">
            <seg xml:id="i-56e71105bab0a18a-0">
              Herr talman! Det är en mycket relevant och högst aktuell fråga
              som ledamoten Susanna Haby ställer. Jag tror att man ska tänka
              i två spår. Vi vet alla att det inte är en ny EU-fond eller ett
              nytt toppmöte som kommer att få Europas tillväxt på fötter igen,
              utan det handlar mycket om vad vi gör beträffande den nationella
              agendan.
            </seg>
            <seg xml:id="i-c2edd0951c1870d1-0">
              Susanna Haby lyfter fram den globala konkurrensen. Vi kan i detta
              nu konstatera att det tillverkas fler bilar i Kina, Japan och
              Sydkorea än i EU-länderna och Nordamerika. Textilindustrin som
              flyttade från Borås till Baltikum flyttar vidare till Bombay.
              Astra Zeneca lämnar Södertälje. Det är alltså oerhört viktigt
              att se vad vi kan göra med våra gemensamma pengar.
            </seg>
            <seg xml:id="i-2751ef8091e36c39-0">
              Därför sliter vi i regeringen med att ta fram en ny långtidsbudget
              som riktar in sig på framtiden genom att satsa på infrastruktur,
              forskning, innovation, utveckling inte på att ge mer pengar i
              form av jordbruksstöd och till regionalpolitik i en del projekt
              som kan vara ganska ineffektiva.
            </seg>
          </u>
          <note type="speaker" xml:id="i-7283cf4722f22f71-0">
            Anf. 47 SUSANNA HABY (M):
          </note>
          <u who="susanna_haby_74d2ff" xml:id="i-5180b6507139e99d-1">
            <seg xml:id="i-e972b17e9b481a1b-0">
              Herr talman! Jag tackar så mycket för svaret.
            </seg>
            <seg xml:id="i-3feadf566663ab36-0">
              Vi måste naturligtvis ändra långtidsbudgeten i EU, men det handlar
              mycket mer om vad man gör i varje enskilt land, framför allt i
              länder som Grekland och Italien, som lite grann står på ruinens
              brant och får sämre och sämre kreditvärde.
            </seg>
            <seg xml:id="i-e8a914ae38ffa91c-0">
              Det sägs att vi ska konkurrera med ny kunskap. Varifrån ska de
              pengarna komma? Det är viktigt att få svar på det för att det
              ska vara trovärdigt när man säger att investeringar ska lösa detta.
            </seg>
          </u>
          <note type="speaker" xml:id="i-96afb36f4a5f7915-0">
            Anf. 48 Statsrådet BIRGITTA OHLSSON (FP):
          </note>
          <u who="carina_ohlsson_0e52fb" xml:id="i-f43470ee3aac214a-1">
            <seg xml:id="i-282883be2f8d27e3-0">
              Herr talman! För att gå tillbaka till den nationella agendan
              vi vet att många EU-länder står inför oerhört svåra och tuffa
              utmaningar. Här finns inte ett enkelt förslag, det finns ingen
              quick fix-lösning, mirakelkur, som ändrar allt.
            </seg>
            <seg xml:id="i-1b53a03802d1c441-0">
              Det vi kan konstatera är att fler måste jobba mer och att fler
              måste jobba längre. Här ser vi en otrolig tillväxtpotential, inte
              minst i att fler kvinnor skulle behöva yrkesarbeta. Man skulle
              kunna höja bnp i många EU-länder med uppemot 25 procent om kvinnor
              och män jobbade lika mycket.
            </seg>
            <seg xml:id="i-61fbc7dbda553373-0">
              Jag var i Europaparlamentet i Strasbourg i går och lyssnade på
              Mario Monti, som är ledare i den italienska regeringen. Det var
              ett oerhört intressant tal han höll. Länder behöver avreglera
              på många sätt. Italien är ett bra exempel på det. Man måste dra
              in skatter och se till att tillväxten sätts i fokus.
            </seg>
            <seg xml:id="i-30ed846c4cae97a0-0">
              Den inre marknaden binder samman en halv miljard européer. Vi
              kan göra mycket. Vi har lovat mycket med den inre marknaden, men
              det finns en hel del som vi har lovat men inte uppfyllt, som att
              se till att e-handeln kommer på fötter igen och att man får ett
              mycket större tryck bakom reformer, tjänstedirektivet med mera.
            </seg>
            <seg xml:id="i-58a007dff11d1842-0">
              Alkoholpolitiken
            </seg>
          </u>
          <note type="speaker" xml:id="i-bb56da9779bbce0a-0">
            Anf. 49 CARL B HAMILTON (FP):
          </note>
          <u who="carl_b_hamilton_f30000" xml:id="i-0eb7567b68d06e0e-0">
            <seg xml:id="i-4558f148e2605dd2-0">
              Herr talman! Min fråga ställs till folkhälsominister Maria Larsson,
              som också är ansvarig för alkoholfrågorna och alkoholpolitiken
              i landet. Två frågor finns på detta område, och vi har inte svaret
              på någon av dem.
            </seg>
            <seg xml:id="i-7504a8dbf0a28fdf-0">
              Den första frågan handlar om gårdsförsäljning. Den kom upp för
              några år sedan. Det tillsattes efter ett slag en utredning, som
              arbetade i drygt ett år. Sedan skickades utredningen ut på remiss.
              Remissvaren har kommit in. Nu har det gått många månader. Vilket
              är resultatet av denna långa beredningsprocess? Är frågan avskriven
              för gott? Jag hoppas det.
            </seg>
            <seg xml:id="i-8c1f6cab4a776422-0">
              Den andra frågan handlar om hemleverans från Systembolaget. Anser
              statsrådet att hon ska ha några synpunkter på denna fråga? I så
              fall, vilka är synpunkterna från statsrådet på frågan om hemleverans
              från Systembolaget?
            </seg>
          </u>
          <note type="speaker" xml:id="i-71399a61ad9066ee-0">
            Anf. 50 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-4">
            <seg xml:id="i-bcc73e37c02daf45-0">
              Herr talman! Jag tackar för frågorna. När det gäller den utredning
              som har tittat på möjligheterna att införa en finländsk modell
              för gårdsförsäljning är såväl utredningen som remissinstanserna
              tydliga med och eniga om att den modellen inte är framkomlig;
              den är inte förenlig med EU-rätten.
            </seg>
            <seg xml:id="i-c9c8311aa9ab0fd1-0">
              När det gäller den modell som utredningen förespråkar i stället,
              och som dessutom går ganska långt utöver vad direktiven angav,
              är de tunga remissinstanserna Socialstyrelsen och de juridiska
              instanserna eniga om att den modellen för gårdsförsäljning är
              svår eller omöjlig att förena med ett bevarat försäljningsmonopol.
              Det är slutsatsen av remissomgången.
            </seg>
            <seg xml:id="i-c47efccf7e849a63-0">
              Fortsatt sker en beredningsprocess. En del saker tar lite längre
              tid. Regeringen är ännu inte framme vid ett gemensamt ställningstagande.
              Men det som är utredningens förslag skiljer sig ganska mycket
              från det som vi skrev i direktiven och önskade att få förslag
              kring. De förslagen var det inte möjligt för utredaren att ge
              oss.
            </seg>
          </u>
          <note type="speaker" xml:id="i-ea63becdc438b6dc-0">
            Anf. 51 CARL B HAMILTON (FP):
          </note>
          <u who="carl_b_hamilton_f30000" xml:id="i-0eb7567b68d06e0e-1">
            <seg xml:id="i-54fbd737f23b1fe8-0">
              Herr talman! Jag tackar för svaret. Jag tycker naturligtvis att
              beredningsprocessen drar ut på tiden alldeles för mycket.
            </seg>
            <seg xml:id="i-d72d39142433f9fd-0">
              Jag vill också ge statsrådet en chans att svara på min andra
              fråga, om hemleverans från Systembolaget.
            </seg>
          </u>
          <note type="speaker" xml:id="i-ab38bf30bc62dfec-0">
            Anf. 52 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-5">
            <seg xml:id="i-4be917f68737502e-0">
              Herr talman! Jag tackar för den också! Systembolaget har ett
              folkhälsopolitiskt mål men också ett serviceuppdrag. Systembolaget
              har i dag ett väldigt gott förtroende hos svenska folket. Man
              tar ökade marknadsandelar, och jag tycker att man gör det på ett
              väldigt bra sätt.
            </seg>
            <seg xml:id="i-571da622835964a9-0">
              Systembolaget ska också i framtiden vara på tå för att anpassa
              sitt serviceuppdrag, samtidigt som bolaget inte får tumma på sitt
              folkhälsouppdrag. Jag vet att Systembolaget har tittat exempelvis
              på att bättre kunna leverera produkter från små gårdsförsäljningstillverkare
              till kunder i hela landet. Jag vet också att de har förslag på
              hemleverans.
            </seg>
            <seg xml:id="i-d06bab45094abbef-0">
              Jag kan inte i dag ge klartecken för vilka detaljer som vi tycker
              att det är lämpligt att Systembolaget kan sträcka sig till inom
              ramen för sitt serviceuppdrag, men låt mig ändå säga att det hela
              tiden är viktigt att kunna utveckla serviceuppdraget. Men det
              måste också vara förenligt med de folkhälsopolitiska målen.
            </seg>
            <seg xml:id="i-4e7c4307962590cc-0">
              Elpriset
            </seg>
          </u>
          <note type="speaker" xml:id="i-539eccc5f4ce69bd-0">
            Anf. 53 ANNIKA QARLSSON (C):
          </note>
          <u who="annika_qarlsson_37c24d" xml:id="i-078bb90ddad048ed-0">
            <seg xml:id="i-d8403b8d8495839d-0">
              Herr talman! Det kan inte ha undgått någon att det är vinter
              och kallt ute. Ibland är det inte antalet minusgrader som spelar
              roll utan hur det blåser och så vidare. Tack och lov har vi här
              i Sverige möjlighet att få ha det varmt och skönt inomhus. Det
              kostar dock olika mycket beroende på vilken tid på året vi försöker
              hålla värmen inomhus.
            </seg>
            <seg xml:id="i-9828c1fe7a6837a2-0">
              Många gånger kan man som elkonsument känna sig tämligen maktlös,
              speciellt när vi har stora kärnkraftverk som står när det som
              är kallast fast de lovat att leverera el. Priserna går då upp.
              En viktig del är att få makt över sin möjlighet att styra över
              kostnaderna för den elkonsumtion som man har. Om jag förstått
              det hela rätt har regeringen i dag tagit beslut om en sådan del.
              Jag skulle vilja höra statsrådet Anna-Karin Hatt beskriva vad
              det är ni har beslutat om i dag.
            </seg>
          </u>
          <note type="speaker" xml:id="i-33f583e635e767c0-0">
            Anf. 54 Statsrådet ANNA-KARIN HATT (C):
          </note>
          <u xml:id="i-223e31c3729a3b6c-3" who="unknown">
            <seg xml:id="i-618fc63d9b248aa3-0">
              Herr talman! Jag tackar för frågan. I december lät Eon Sifo ställa
              frågan till ganska många svenska konsumenter vad som skulle kunna
              få dem att ligga sömnlösa på natten och fick svaret att oro för
              elräkningen är en sådan. Det är ett av skälen till att jag som
              energiminister har pekat ut att en av mina tre viktigaste prioriteringar
              är att stärka den enskilde konsumentens ställning på energimarknaden,
              däribland elmarknaden.
            </seg>
            <seg xml:id="i-c66eded65ae7ad15-0">
              Det finns en stor potential för Sverige att med hjälp av aktiva
              konsumenter se till att få en effektivare elanvändning och minska
              vår elförbrukning. Samtidigt finns om vi får se konsumenterna
              med rätt verktyg en stor möjlighet att se till att människor kan
              få kontroll över sina elkostnader.
            </seg>
            <seg xml:id="i-2585a6b4d5f0387d-0">
              Därför har regeringen i dag fattat beslut om en lagrådsremiss
              där vi från den 1 oktober i år ger alla elkonsumenter möjligheten
              att begära timvis mätning och debitering av el.
            </seg>
          </u>
          <note type="speaker" xml:id="i-a9417860a7fd7580-0">
            Anf. 55 ANNIKA QARLSSON (C):
          </note>
          <u who="annika_qarlsson_37c24d" xml:id="i-078bb90ddad048ed-1">
            <seg xml:id="i-eea49dbcdd58c4b6-0">
              Herr talman! Det låter väldigt bra. Det är alltid intressant
              att fundera på om det finns några kostnader kopplade till det
              för den enskilde konsumenten. Det är en följdfråga.
            </seg>
            <seg xml:id="i-752d8c7edb2ad644-0">
              Det andra som jag tycker är rätt intressant att fundera kring
              är om det kommer att påverka elförbrukningen att man som konsument
              har möjlighet att se vad det är för saker som gör att det går
              åt mycket el och hur man själv kan spara. Kommer det att påverka
              den totala förbrukningen av el? Vilken är er bedömning?
            </seg>
          </u>
          <note type="speaker" xml:id="i-4ae0a2e39e858b82-0">
            Anf. 56 Statsrådet ANNA-KARIN HATT (C):
          </note>
          <u xml:id="i-223e31c3729a3b6c-4" who="unknown">
            <seg xml:id="i-e44c110f1be3e6fb-0">
              Herr talman! I förslaget ingår att den konsument som begär att
              få sin el mätt per timme ska kunna få det utan att åläggas någon
              extra kostnad. Redan i dag vet vi att över 90 procent av de elmätare
              som finns i de svenska hushållen är smarta och klarar av den här
              reformen. Det gör att jag tror att vi kan få en ganska snabb effekt
              när reformen går i gång den 1 oktober.
            </seg>
            <seg xml:id="i-535c0cc3cc035ca9-0">
              Vi vet att vi har kunniga och välutbildade konsumenter. Många
              svenska konsumenter vill gärna göra en miljöinsats och effektivisera
              sin energianvändning. Exakt hur mycket man kan spara både i elanvändning
              och i kronor och ören i den egna plånboken beror på vilket beteendemönster
              man har haft tidigare och hur man har levt. Men att man kan spara
              både energi och pengar genom att bli mer medveten om hur man förbrukar
              och förlägga användningen rätt, så att man exempelvis sätter på
              diskmaskinen och tvättmaskinen när förbrukningen och därmed också
              priset är som lägst, är alldeles tydligt.
            </seg>
            <seg xml:id="i-7922bc45548e4be1-0">
              Studentbostäder
            </seg>
          </u>
          <note type="speaker" xml:id="i-ee4740973d27f104-0">
            Anf. 57 CAROLINE SZYBER (KD):
          </note>
          <u xml:id="i-223e31c3729a3b6c-5" who="unknown">
            <seg xml:id="i-98456dca30ecd159-0">
              Herr talman! Jag vill ställa en fråga till bostadsminister Stefan
              Attefall.
            </seg>
            <seg xml:id="i-802558d22d9b43e8-0">
              Vi vet att det råder stor brist på bostäder i hela Sverige, speciellt
              för unga och studenter. I förra veckan genomförde regeringen en
              hearing utifrån den kartläggning man gjort där man presenterat
              hur bostadssituationen för studenter kan förbättras. Där nämndes
              saker som att det råder brist på mark för byggande av hyresrätter,
              att det finns en bristande lönsamhet och en stor risk i att bygga
              hyresrätter och att statliga Akademiska Hus behöver släppa mark
              närmare campusområden, så att det blir attraktivare att bygga.
            </seg>
            <seg xml:id="i-6f5aae4acfe39dea-0">
              Det är bråttom att få fram fler bostäder till studenter. Min
              fråga till statsrådet Stefan Attefall är: Hur ska regeringen arbeta
              vidare i denna viktiga och förhoppningsvis prioriterade fråga?
            </seg>
          </u>
          <note type="speaker" xml:id="i-f51fe62846c5b9fb-0">
            Anf. 58 Statsrådet STEFAN ATTEFALL (KD):
          </note>
          <u xml:id="i-223e31c3729a3b6c-6" who="unknown">
            <seg xml:id="i-5b90129e0630f4c9-0">
              Herr talman! Det är riktigt att vi har en mycket bekymmersam
              situation för inte minst studenter och ungdomar. Det beror både
              på en generell bostadsbrist vi har byggt för lite under nästan
              20 års tid och på att vi har stora ungdomskullar just nu och har
              fått många fler högskoleplatser under 2000-talet. Vi har också
              en inflyttning mot storstadsområdena och universitetsorterna.
              Detta skapar den akuta situation som särskilt utmärker sig i samband
              med terminsstarterna.
            </seg>
            <seg xml:id="i-02fd8ded5f8ee560-0">
              Vi tillsatte under hösten en speciell person som har rest runt
              i landet för att kartlägga vad det är som sitter fast och gör
              att vi inte bygger mer. Ett klart intryck som vi fått av den resan
              är att aktörerna måste samverka mycket mer. Jag tänker på bostadsföretag,
              studentkårer och universitet och även på kommuner och en del statliga
              myndigheter. Här händer det just nu saker och ting som är mycket
              positiva. Det finns ett ökat engagemang och en ökad medvetenhet
              som bådar gott. Vi vill också jobba vidare med regelförenklingar.
              Jag har även kallat in Akademiska Hus för samtal om hur de kan
              hjälpa till genom att till exempel tillhandahålla mark både för
              byggande av permanenta studenthus och för mer tidsbegränsade bygglov.
              Det är några exempel på vad vi jobbar med.
            </seg>
          </u>
          <note type="speaker" xml:id="i-03f5340edf4acffb-0">
            Anf. 59 CAROLINE SZYBER (KD):
          </note>
          <u xml:id="i-223e31c3729a3b6c-7" who="unknown">
            <seg xml:id="i-2a099d24fda629c6-0">
              Herr talman! Tack, bostadsministern! Jag har själv förutom i
              Sverige pluggat utomlands både i San Francisco i USA och i Varanasi
              i Indien. Vid både de tillfällena fick man samtidigt som sitt
              antagningsbesked lite olika tips och rekommendationer på hur man
              skulle kunna skaffa en bostad.
            </seg>
            <seg xml:id="i-eefea0a69e1ac097-0">
              Det är väldigt viktigt att man ökar informationen och att det
              finns en stor öppenhet att hjälpa unga och studenter in på bostadsmarknaden.
              Här tror jag att det är väldigt viktigt att samverkansdiskussionerna
              går just från diskussioner till konkreta handlingar och att man
              börjar kräva större ansvar från kommunpolitiker men också universitet.
            </seg>
          </u>
          <note type="speaker" xml:id="i-a9824972eb5715d0-0">
            Anf. 60 Statsrådet STEFAN ATTEFALL (KD):
          </note>
          <u xml:id="i-223e31c3729a3b6c-8" who="unknown">
            <seg xml:id="i-e0d08ca01afcfd2a-0">
              Herr talman! Vi ser att ska universitet kunna attrahera studenter
              i framtiden så måste man kunna hjälpa till också med bostadssituationen.
            </seg>
            <seg xml:id="i-da928d8bcd37a4a5-0">
              Det gavs tidigare möjligheter för lärosätena, universiteten på
              de större orterna, att kunna också hyra ut studentbostäder genom
              att blockförhyra eller ge olika typer av garantier. Då blir universiteten
              själva en aktör och driver på processerna. En del universitet
              har börjat använda det instrumentet ganska effektivt och kommit
              en bra bit på vägen. Vi måste titta på hur den tidsbegränsade
              möjligheten ska hanteras framöver.
            </seg>
            <seg xml:id="i-c5fd0287dcf419c3-0">
              Vi har också identifierat att Akademiska Hus många gånger har
              markreserver. De kanske inte vill släppa ifrån sig marken för
              evigt eftersom de kanske ser möjlighet till expansion av universitetsområdena
              och campusområdena. Men här kan exempelvis instrumentet tidsbegränsade
              bygglov och modulstudentbostäder vara ett sätt att lösa akuta
              problem.
            </seg>
            <seg xml:id="i-5c7a18a452e02368-0">
              Vi måste också jobba med att få en bättre fungerande andrahandsmarknad
              och en generellt sett bättre bostadssituation med hjälp av en
              långsiktig bostadspolitik.
            </seg>
            <seg xml:id="i-9e3efd9942732ae3-0">
              Kulturarvslyftet
            </seg>
          </u>
          <note type="speaker" xml:id="i-8b510cf956cecbee-0">
            Anf. 61 ISAK FROM (S):
          </note>
          <u who="isak_from_c7c532" xml:id="i-9b434f0c483d88b8-0">
            <seg xml:id="i-b6defd00c3fd127a-0">
              Herr talman! Kulturutskottet och riksdagen tog i våras ett utskottsinitiativ
              i frågan om stöd till länsmuseerna och kulturarvet. Det kändes
              bra att utskottet och riksdagen kände behov av arbetsmarknadsåtgärder
              och en uppryckning av arbetet med digitaliseringen av kulturarvet.
              Det var därför positivt när kultur- och arbetsmarknadsministern
              presenterade Kulturarvslyftet, vilket nu är i gång.
            </seg>
            <seg xml:id="i-eb48bb2d20150577-0">
              Även om det har gått väldigt kort tid sedan det sjösattes vid
              årsskiftet är min fråga till kulturministern: Hur ser regeringens
              bedömning ut när det gäller ansökningsläget? När kommer regeringen
              att återkomma till riksdagen med några detaljutvärderingar av
              projektet så att vi riksdagsledamöter har möjlighet att följa
              projektets utveckling?
            </seg>
          </u>
          <note type="speaker" xml:id="i-1635454b12b3cac7-0">
            Anf. 62 Kultur- och idrottsminister LENA ADELSOHN LILJEROTH (M):
          </note>
          <u xml:id="i-223e31c3729a3b6c-9" who="unknown">
            <seg xml:id="i-6656b8ac1e46f8e5-0">
              Herr talman! Jag är väldigt glad över att Isak From tar upp Kulturarvslyftet.
              Det är, precis som Isak From säger, en väldigt viktig och angelägen
              reform eller satsning.
            </seg>
            <seg xml:id="i-fff54d4fb16ac40d-0">
              Redan innan kulturutskottet agerade hade vi samtal mellan Kulturdepartementet
              och Arbetsmarknadsdepartementet som handlade om: Hur ska vi kunna
              förena dessa två mål att vårda och värna kulturarvet och samtidigt
              se till att många som står långt bort från arbetsmarknaden får
              möjlighet att komma tillbaka in? Nu har vi lyckats gifta samman
              båda dessa mål.
            </seg>
            <seg xml:id="i-8eaf7c8db8a823f8-0">
              Hillevi Engström och jag har haft gemensamma möten. Vi hade redan
              före jul diskussioner var och en med Riksantikvarieämbetet respektive
              Arbetsförmedlingen. Vi har träffat landshövdingarna. I går satt
              både arbetsmarknadsminister Hillevi Engström och jag tillsammans
              med Arbetsförmedlingens chef och den avgående och den tillträdande
              riksantikvarien för att diskutera upplägget.
            </seg>
            <seg xml:id="i-3cab93cf4daadca1-0">
              Det finns också bra information på hemsidorna. Jag återkommer
              om det.
            </seg>
          </u>
          <note type="speaker" xml:id="i-a9e2bb221c1e15b3-0">
            Anf. 63 ISAK FROM (S):
          </note>
          <u who="isak_from_c7c532" xml:id="i-9b434f0c483d88b8-1">
            <seg xml:id="i-21b634c732411a80-0">
              Herr talman! Jag noterar att kulturministern inte kunde svara
              på frågan om det kommer någon återrapport till riksdagen inom
              snar framtid eller under 2012.
            </seg>
            <seg xml:id="i-d5330b9d59ba68e0-0">
              När vi socialdemokrater genomförde arbetsmarknadsåtgärder när
              vi hade regeringsmakten inom bland annat kulturområdet var borgerligheten
              extremt kritisk. Det är därför tacksamt att man i dag i varje
              fall verbalt har ändrat ståndpunkt.
            </seg>
            <seg xml:id="i-7cfa648e7c53ca9c-0">
              Frågan är: Har regeringen praktiskt ändrat ståndpunkt? Då kanske
              ministern kan redogöra för vilka myndigheter och organisationer
              som har sökt stöd inom Kulturarvslyftet. Är det i så fall några
              som än så länge har fått beviljat stöd inom Kulturarvslyftet?
            </seg>
          </u>
          <note type="speaker" xml:id="i-6dd7cd48691f2fc8-0">
            Anf. 64 Kultur- och idrottsminister LENA ADELSOHN LILJEROTH (M):
          </note>
          <u xml:id="i-223e31c3729a3b6c-10" who="unknown">
            <seg xml:id="i-f5c6a631b6e25323-0">
              Herr talman! Det är inte så att jag inte kan svara Isak From.
              Jag hann inte svara. Vad jag vill säga är att på såväl Arbetsförmedlingens
              hemsida som Riksantikvarieämbetets hemsida och departementens
              hemsidor finns utförlig information om hur man söker pengar från
              Kulturarvslyftet. Det har kommit in ansökningar. De har ännu inte
              hunnit beviljas. Det beror på att det är en stor omställningsprocess,
              men det finns också ett stort intresse.
            </seg>
            <seg xml:id="i-8c1986f66982c334-0">
              Nu är det möten på gång såväl lokalt som regionalt, och länsstyrelserna
              kan spela en viktig roll i detta. När kulturutskottet så önskar
              kommer jag mer än gärna och berättar om det arbete som jag hoppas
              blir precis så framgångsrikt som vi önskar.
            </seg>
          </u>
          <note xml:id="i-f7feff6ad94bdcde-1">
            Personlig assistans
          </note>
          <note type="speaker" xml:id="i-494fc1d406a3448e-0">
            Anf. 65 AGNETA LUTTROPP (MP):
          </note>
          <u who="agneta_luttropp_d343aa" xml:id="i-a3e878a8a0e316f5-0">
            <seg xml:id="i-07777318c62e716d-0">
              Herr talman! Min fråga är till statsrådet Maria Larsson. Jag
              ska lite grann följa upp det Eva frågade om.
            </seg>
            <seg xml:id="i-6d1c30d7c5b08e0a-0">
              Jag tror på alla dem som mejlar mig, ringer mig och hör av sig
              till mig och beskriver inte bara upplevelser utan också oro. Det
              handlar om faktiska förhållanden, hur det är och att de faktiskt
              förlorar timmar. Det är ingenting som de upplever. Det är en verklighet
              som många möter varje dag. Det är den förändrade tolkningen av
              9 § som lett till detta.
            </seg>
            <seg xml:id="i-cfe112215a9073c4-0">
              Jag undrar om statsrådet inte tror på alla de tecken som kommer
              in och alltså inte behöver göra någonting åt dem. Jag tror inte
              att jag är den enda som får dem. Eller är regeringen beredd att
              faktiskt göra någonting så att intentionerna finns kvar?
            </seg>
          </u>
          <note type="speaker" xml:id="i-f18eccfcae2d5879-0">
            Anf. 66 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-6">
            <seg xml:id="i-297a4a0e4fae89df-0">
              Herr talman! Tack, Agneta Luttropp, för frågan! Jo, jag tror
              på berättelserna. Det är enskilda människors berättelser. De kan
              ha drabbats av en indragning eller en nedsättning i antal timmar.
              De finns också i vårt land. När jag tittar på den nationella statistiken
              kan jag inte se några tydliga trender. Jag säger också att vi
              fortsätter att följa frågan just för att inte negligera problematiken.
            </seg>
            <seg xml:id="i-d6187c8bcbc90c44-0">
              Man måste ändå titta på den samlade bilden. Den säger mig att
              indragningarna ligger på samma procent som under 2010, nämligen
              10 procent. Den säger mig att nedsättningarna har ökat något från
              18 till 19 procent. Den säger också att fler har fått en ökad
              mängd timmar. De som fått en ökning har ökat från 24 till 26 procent.
              Men merparten får oförändrat antal timmar. Det ligger på 45 procent
              för 2011.
            </seg>
            <seg xml:id="i-ad6f1a6983373a11-0">
              Det är ingen statistik som indikerar att det är någon dramatisk
              skillnad.
            </seg>
          </u>
          <note type="speaker" xml:id="i-923da86c255da210-0">
            Anf. 67 AGNETA LUTTROPP (MP):
          </note>
          <u who="agneta_luttropp_d343aa" xml:id="i-a3e878a8a0e316f5-1">
            <seg xml:id="i-45627c2e2180c2df-0">
              Herr talman! Tack så mycket för svaret, statsrådet! Detta handlar
              lite grann om hur man läser statistik.
            </seg>
            <seg xml:id="i-c1cbd475846eb423-0">
              För det första är det fler som har blivit assistansberättigade.
              För det andra har vi väldigt många fler äldre som kräver fler
              timmar och har större vårdbehov. Det sker på bekostnad av att
              väldigt många inte får något alls eller får väldiga försämringar.
            </seg>
            <seg xml:id="i-63be4a745a1a0ba9-0">
              Det är nödvändigt att man tittar över detta. Det är inte bara
              upplevelser. Det är ett faktum, och det skapar mycket oro.
            </seg>
          </u>
          <note type="speaker" xml:id="i-2a2f3a3db4d909bd-0">
            Anf. 68 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-7">
            <seg xml:id="i-8b8f48ff8307d846-0">
              Herr talman! Jag har stor förståelse för de enskilda drabbade
              personerna och för den oro som många kan känna. Men jag måste
              ändå ha ett faktaunderlag. Det faktaunderlag som jag har i dag
              innebär inte att det har skett några dramatiska förändringar.
            </seg>
            <seg xml:id="i-cab34dd35e30fada-0">
              Jag har också en ödmjukhet när jag säger att vi fortsätter att
              följa frågan. Det är bra att tvåårsomprövningarna har börjat göras
              och att de äger rum regelbundet. Det gjorde de inte tidigare.
              Det kan ibland ha varit så att det initiala beslutet fattades
              på ett faktaunderlag som inte var tillräckligt. Det gör att tvåårsomprövningen
              innebär en förändring.
            </seg>
            <seg xml:id="i-87bb636883dc57a0-0">
              Vi har fortfarande för lite kunskapsunderlag för att både se
              helheterna och också se detaljerna.
            </seg>
            <seg xml:id="i-44ab48ce3766e568-0">
              Arbetsuppgifter inom Kulturarvslyftet
            </seg>
          </u>
          <note type="speaker" xml:id="i-d2152bfb95ca2d36-0">
            Anf. 69 HANNES BECKMAN (M):
          </note>
          <u who="lars_beckman_4f3f65" xml:id="i-ab9f0b56a29287ca-0">
            <seg xml:id="i-4cf4220bb544f0fb-0">
              Herr talman! Min fråga riktar sig till kulturministern. Regeringen
              presenterade i budgetpropositionen Kulturarvslyftet. Det innebär
              att 4 400 personer kan få en anställning med lönebidrag inom kulturarvsområdet
              till och med 2014.
            </seg>
            <seg xml:id="i-7bd567c1140d5c6c-0">
              Eftersom det är viktigt att personer på väg tillbaka till sysselsättning
              efter en längre sjukskrivning kan får arbeta utifrån sin egen
              ork och förmåga är min fråga till kulturministern: Vilka slags
              arbetsuppgifter kommer personerna inom Kulturarvslyftet att utföra?
              Kommer man att kunna ta hänsyn till personernas särskilda behov
              och förutsättningar?
            </seg>
          </u>
          <note type="speaker" xml:id="i-f9600ea2cf024535-0">
            Anf. 70 Kultur- och idrottsminister LENA ADELSOHN LILJEROTH (M):
          </note>
          <u xml:id="i-223e31c3729a3b6c-11" who="unknown">
            <seg xml:id="i-32750d793eed9013-0">
              Herr talman! Jo, Hannes Beckman, det kommer att finnas stora
              möjligheter att anpassa detta efter individerna. Det är särskilt
              viktigt eftersom det handlar om människor som många gånger har
              varit borta från arbetsmarknaden under lång tid.
            </seg>
            <seg xml:id="i-cadd9ccae379f687-0">
              Eftersom Kulturarvslyftet inte bara handlar om stora institutioner
              som statliga museer utan också om ideella föreningar som hembygdsrörelsen
              och många däremellan, inte minst kyrkorna, finns det stora möjligheter.
              Det gäller dels arbetsuppgifter som kan handla om att man gör
              en insats för kulturarvet utomhus det kan vara skog och mark dels
              sådant som handlar om inventering och digitalisering av ljudband,
              foton, papper, arkiv, brev och mycket annat.
            </seg>
            <seg xml:id="i-52a0572f101b6004-0">
              Jag vet att det nu pågår många samtal mellan arbetsförmedlingarna
              och länsmuseer, arkiv, bibliotek och många andra. Förhoppningsvis
              kommer de första ansökningarna att kunna beviljas nu i början
              på våren.
            </seg>
          </u>
          <note type="speaker" xml:id="i-a5076aa03379c71d-0">
            Anf. 71 HANNES BECKMAN (M):
          </note>
          <u who="lars_beckman_4f3f65" xml:id="i-ab9f0b56a29287ca-1">
            <seg xml:id="i-dee7760c3c02426e-0">
              Herr talman! Jag tackar kulturministern så mycket för svaret.
              Behovet av stöd i arbetet för de personer som har lämnat sjukskrivning
              och fått anställning inom Kulturarvslyftet är givetvis av största
              vikt. Jag undrar om det finns några särskilda medel avsatta för
              att ge stöd på arbetsplatserna i form av arbetsledning eller dylikt.
            </seg>
          </u>
          <note type="speaker" xml:id="i-9fad738b4e947df1-0">
            Anf. 72 Kultur- och idrottsminister LENA ADELSOHN LILJEROTH (M):
          </note>
          <u xml:id="i-223e31c3729a3b6c-12" who="unknown">
            <seg xml:id="i-95899e29b0c228f3-0">
              Herr talman! Mitt raka svar är ja. Denna satsning handlar om
              drygt 800 miljoner kronor under tre år. Mycket går till löner
              till dem som ska utföra arbetsuppgifterna. Men mycket går också
              till arbetsledning eller handledning, vilket är nödvändigt. Detta
              handlar om viktiga arbetsuppgifter, och de måste ledas professionellt.
            </seg>
            <seg xml:id="i-a88315b1b9662639-0">
              Riksantikvarieämbetet har ansvar för att utse och kanske i viss
              mån också handleda eller utbilda handledarna. Det kan vara arkeologer,
              bibliotekarier, konservatorer och många andra. Det finns mycket
              pengar avsatta också för detta de facto 270 miljoner. Därmed blir
              det också en stärkt arbetsmarknad för många inom kulturarvssektorn.
            </seg>
            <seg xml:id="i-8c6a3ed98f0dc58c-0">
              Skolbiblioteken och it i skolan
            </seg>
          </u>
          <note type="speaker" xml:id="i-0ebd74b04f72fa50-0">
            Anf. 73 KERSTIN ENGLE (S):
          </note>
          <u who="kerstin_engle_4cda41" xml:id="i-c916093520d33db2-0">
            <seg xml:id="i-b91bb8514ac0268b-0">
              Herr talman! Jag vill ställa en fråga till it-minister Anna-Karin
              Hatt. Den digitala agendan har höga ambitioner för svensk it-politik,
              inte minst för it i skolan. Samtidigt har utbildningsministern
              uttryckt oro för digitaliseringen och användningen av läsplattor
              av skolan. Vi vet att skolbiblioteken spelar en viktig roll för
              att stärka elevernas it- och informationskompetens. Men här behövs
              också ett utvecklingsarbete.
            </seg>
            <seg xml:id="i-ba7be457e6381279-0">
              Min fråga är: Är it-ministern beredd att med den digitala agendan
              som plattform gå vidare så att också skolbiblioteken blir motor
              för barns lärande och ökad informationskompetens och därmed åstadkomma
              ett förverkligande av den digitala agendan?
            </seg>
          </u>
          <note type="speaker" xml:id="i-63dbe20394ed35fd-0">
            Anf. 74 Statsrådet ANNA-KARIN HATT (C):
          </note>
          <u xml:id="i-223e31c3729a3b6c-13" who="unknown">
            <seg xml:id="i-4f9814a2d7e69cee-0">
              Herr talman! Jag tackar för denna angelägna fråga. Det är otroligt
              viktigt att se till att våra barn får digital kompetens och att
              de får möjlighet att använda digitala lärverktyg i sin utbildning
              och undervisning. Det är viktigt för Sverige som nation för att
              vi ska kunna stå oss och vara riktigt duktiga på att dra nytta
              av teknikens möjligheter. Men det är också viktigt för den enskilda
              individen för elevens möjlighet att få rätt hjälpmedel och för
              att kunna lära sig riktigt bra.
            </seg>
            <seg xml:id="i-32c598d01b7ca3df-0">
              Regeringen har förändrat lärarutbildningen. Vi har förändrat
              läroplanen. Vi har förändrat alla kursplaner, och vi har tydliggjort
              i vilka ämnen eleverna ska kunna få digital kompetens. Vi har
              också tydliggjort att alla barn i svensk skola ska ha rätt att
              använda och få tillgång till tidsenliga lärverktyg. Det gäller
              alltså inte bara böcker, som är viktiga, utan också digitala hjälpmedel.
            </seg>
            <seg xml:id="i-9d04ff7fbab0d50b-0">
              I den digitala agendan pekar vi ut it-användningen i skolan som
              ett av de områden där Sverige behöver bli bättre för att hävda
              sig internationellt och klättra i OECD:s rankningar när det gäller
              vilka hjälpmedel svenska elever får använda sig av.
            </seg>
          </u>
          <note type="speaker" xml:id="i-0583af542752b78d-0">
            Anf. 75 KERSTIN ENGLE (S):
          </note>
          <u who="kerstin_engle_4cda41" xml:id="i-c916093520d33db2-1">
            <seg xml:id="i-d28a32ca43127b14-0">
              Herr talman! Jag tackar för svaret. Jag har läst att ministerns
              ambition är att Sverige ska bli bäst i världen på att använda
              digitaliseringens möjligheter. Då måste man börja med de unga.
            </seg>
            <seg xml:id="i-c60e085f3a4ebf73-0">
              Som ministern nämnde visar PISA-rapporten för 2009 att Sverige
              ligger i genomsnittet för OECD. Det oroar säkert ministern, och
              detta duger inte. Ministern måste väl hålla med om att det krävs
              intensiva diskussioner och samtal från ministerns sida med utbildningsministern
              och hans departement så att ambitionerna med den digitala agendan
              och de obligatoriska skolbiblioteken smälter samman till en fruktbar
              enhet. Det är jätteviktigt för Sveriges framtida konkurrenskraft.
            </seg>
          </u>
          <note type="speaker" xml:id="i-84ecc1cf395d593d-0">
            Anf. 76 Statsrådet ANNA-KARIN HATT (C):
          </note>
          <u xml:id="i-223e31c3729a3b6c-14" who="unknown">
            <seg xml:id="i-450c9fe11b567ebd-0">
              Herr talman! Arbetet med att ta fram den digitala agendan bedrevs
              brett departementsöverskridande. Alla berörda departement var
              med i arbetet. Denna statssekreterargrupp fortsätter sitt arbete
              ända till 2015. Där ingår också Utbildningsdepartementet och tar
              aktiv del i arbetet.
            </seg>
            <seg xml:id="i-a0b4c221f05e92fd-0">
              Jag tycker att man kan ställa sig frågan: Vad är ett bibliotek
              i dagens moderna samhälle? För några veckor sedan, när jag var
              och besökte en alldeles ny skola vid Telefonplan, höll man på
              att tillsammans med den övriga verksamheten bygga upp just ett
              skolbibliotek. Man hade insett att det kanske inte alls kommer
              att se ut som det gjorde i den gamla tiden, med ett fysiskt bibliotek.
              Ett modernt skolbibliotek kanske är någonting helt annat.
            </seg>
            <seg xml:id="i-121674abb163b622-0">
              Jag tror att det är viktigt att vi hela tiden utmanar oss själva
              och orkar se att när tekniken förändras och möjligheterna blir
              större måste vi också ställa krav på duktiga pedagoger. De måste
              klara av att ta in tekniken i klassrummen. Men det gäller också
              skolverksamheten som helhet och som sådan; den måste klara av
              att ge våra barn och unga bra digital kompetens och se till att
              de får använda digitala lärverktyg.
            </seg>
            <seg xml:id="i-073eb91a69dbeddd-0">
              Tillgänglighet för funktionshindrade
            </seg>
          </u>
          <note type="speaker" xml:id="i-34d2a4fda4a2803e-0">
            Anf. 77 LENNART AXELSSON (S):
          </note>
          <u who="lennart_axelsson_878b64" xml:id="i-eedaf54bc788eae9-0">
            <seg xml:id="i-c55894284441e255-0">
              Herr talman! Min fråga går till Maria Larsson.
            </seg>
            <seg xml:id="i-5c264be592721549-0">
              Alla människor borde ha en självklar rätt att vara delaktiga
              i samhället. Det tror jag att vi alla tycker. Men för många människor
              med funktionsnedsättningar är inte detta någon självklarhet i
              dag. Det finns länder som har lagstiftat om detta och gjort en
              betydligt starkare lagstiftning än vad vi har gjort i Sverige.
              Nästan alla partier eller representanter från partier säger i
              olika sammanhang: Det är klart att vi också ska göra det här!
              Vi har väntat. Alla där ute som har bekymmer med att få tillgänglighet
              till samhället har också väntat länge.
            </seg>
            <seg xml:id="i-cb3af9e82337bb84-0">
              Min fråga till Maria Larsson är: När kommer det förslag till
              lagstiftning som vi alla väntar på?
            </seg>
          </u>
          <note type="speaker" xml:id="i-33afce13ae5cd80f-0">
            Anf. 78 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-8">
            <seg xml:id="i-1027a76ae944b497-0">
              Herr talman! Jag tackar för frågan. En av de häftigaste upplevelser
              jag har varit med om som statsråd var när jag i FN fick underteckna
              konventionen för mänskliga rättigheter för personer med funktionsnedsättning.
              Den ratificerade vi i Sverige. Det innebär att vi har påtagit
              oss ett ansvar för att utveckla funktionshinderspolitiken på alla
              plan också när det gäller tillgänglighet.
            </seg>
            <seg xml:id="i-f8ae2c3254a3393d-0">
              Jag gissar att det är det här som Lennart Axelsson åsyftar, det
              vill säga en lagstiftning som handlar om bristande tillgänglighet
              som diskrimineringsgrund. Är det rätt uppfattat? Jag ser att Lennart
              Axelsson nickar. Frågan är under beredning. Den bereds inte på
              mitt departement, så jag har inte den exakta tidtabellen för den
              i huvudet. Men jag vet att berört statsråd arbetar aktivt med
              frågan.
            </seg>
          </u>
          <note type="speaker" xml:id="i-70132079a119e58f-0">
            Anf. 79 LENNART AXELSSON (S):
          </note>
          <u who="lennart_axelsson_878b64" xml:id="i-eedaf54bc788eae9-1">
            <seg xml:id="i-7a72df2bee73ed8c-0">
              Herr talman! Då kan jag kanske hjälpa statsrådet lite grann.
              Det finns en departementspromemoria, som det kallas så vackert,
              på regeringens hemsida. Promemorian heter Bortom fagert tal om
              bristande tillgänglighet som diskriminering . Jag tycker att det
              snart är dags att man ändrar det, för i de allra flesta sammanhang
              är det bara fagert tal som det handlar om.
            </seg>
            <seg xml:id="i-324692214d12ed03-0">
              Det står på hemsidan att detta ska vara klart och infört den
              1 juli 2012. Vi har ännu inte fått någon förvarning i riksdagen
              om att det skulle komma någon proposition om detta, så den tidsfristen
              har på något sätt runnit ut. Det är viktigt att man uppdaterar
              sina skrivelser om man nu inte har tänkt sig att genomföra lagstiftningen
              på det sätt som man hade trott från början.
            </seg>
          </u>
          <note type="speaker" xml:id="i-a80c470a95810abd-0">
            Anf. 80 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-9">
            <seg xml:id="i-973e6cbc5e53da9a-0">
              Herr talman! Det finns alltid en problematik med att ange datum
              för när saker och ting ska vara färdiga. Beredningsprocesser tar
              så otroligt olika lång tid. Det är min erfarenhet efter några
              års arbete i Regeringskansliet. Det kan stöta på patrull hos juristerna.
              Det kan stöta på patrull någonstans hos något av de berörda departementen.
              Då stannar arbetet upp. Därför är det otroligt svårt att förutse
              hur lång tid olika saker tar.
            </seg>
            <seg xml:id="i-3224d7b3d0e182b9-0">
              När det gäller denna fråga är det många departement som är berörda,
              och det är många som ska yttra sig. Demokrati är ibland en trögrörlig
              process. Vi skulle många gånger önska att saker och ting gick
              betydligt fortare. Jag kan trösta Lennart Axelsson med att frågan
              inte är bortglömd. Den ligger inte i byrålådan, utan det arbetas
              väldigt aktivt med den.
            </seg>
            <seg xml:id="i-e58ac8bfbd29d6e4-0">
              Den politiska utvecklingen i Ungern
            </seg>
          </u>
          <note type="speaker" xml:id="i-1854a5e8414e8357-0">
            Anf. 81 KARIN GRANBOM ELLISON (FP):
          </note>
          <u who="karin_granbom_1f4a4d" xml:id="i-dcbc4849ded87add-0">
            <seg xml:id="i-807c92f5c1b93faf-0">
              Herr talman! Utvecklingen i Ungern är oroande. Konservativa och
              nationalister där röstar igenom lagar och förändringar i grundlagen
              med demokratiska brister. EU-kommissionen har kritiserat Ungern
              för en lagstiftning som riskerar att strida mot centralbankens,
              rättsväsendets och dataskyddsmyndighetens oberoende.
            </seg>
            <seg xml:id="i-eb815f68a687ed65-0">
              Det är också allvarligt att den ungerska regeringen griper in
              i mediers frihet och hotar pressfriheten. En ny medielag och mediemyndighet
              utövar nu styrning och kontroll över det fria ordet.
            </seg>
            <seg xml:id="i-ead7186577e89857-0">
              EU ställer omfattande krav på frihet, demokrati och respekt för
              de mänskliga rättigheterna inför att länder ska bli medlemmar
              i unionen. Samtidigt finns det inga tydliga regler eller muskler
              för att hindra länder som är medlemmar att göra övertramp.
            </seg>
            <seg xml:id="i-f63dccf93b61f303-0">
              I dag har Europaparlamentet röstat om en resolution om den politiska
              utvecklingen i Ungern. Jag vill fråga hur regeringen ser på EU:s
              möjligheter att säkerställa att varje medlemsstat respekterar
              de värden om demokrati och frihet som anges i Lissabonfördragets
              inledning.
            </seg>
          </u>
          <note type="speaker" xml:id="i-60da0e15ba2b7ee2-0">
            Anf. 82 Statsrådet BIRGITTA OHLSSON (FP):
          </note>
          <u who="carina_ohlsson_0e52fb" xml:id="i-f43470ee3aac214a-2">
            <seg xml:id="i-ad012773764c7b2a-0">
              Herr talman! Jag delar riksdagsledamoten Karin Granbom Ellisons
              frustration över utvecklingen i Ungern. Den är alarmerande. Jag
              kom vid midnatt tillbaka från Strasbourg där jag befunnit mig
              i två dagar. Där träffade jag EU-kommissionär Neelie Kroes, Thomas
              Hammarberg, som jobbar med mänskliga rättigheter för Europarådet,
              och ledande politiker både från Ungern och från andra delar av
              Europa som jobbar med den här frågan.
            </seg>
            <seg xml:id="i-a52e0ae5450718cf-0">
              Som Karin Granbom Ellison nämnde är det oerhört tuffa krav för
              att komma med i EU, men när man väl har kommit med kan man slarva
              med de grundläggande mänskliga fri- och rättigheterna som slås
              fast i artikel 2 i Lissabonfördraget.
            </seg>
            <seg xml:id="i-e4e8351b4802cd08-0">
              Som EU-minister jobbar jag nu hårt med att vi ska få till en
              årlig granskning av mänskliga rättigheter i EU-länderna. Man kan
              kalla det för en name and shame-lista, men det bör också finnas
              en name and fame-lista där man lyfter fram dem som går i rätt
              riktning. Det måste vi få till.
            </seg>
            <seg xml:id="i-03d56bf6f62537e2-0">
              För en månad sedan inledde kommissionen en första granskning
              av Ungerns agerande. Vi ska vara medvetna om att den granskningen
              rör bara ett fåtal delar som vi irriteras över i den ungerska
              nya konstitutionen. Det är mycket mer vi måste sätta under lupp.
            </seg>
          </u>
          <note type="speaker" xml:id="i-495ecc02fdb84a7d-0">
            Anf. 83 KARIN GRANBOM ELLISON (FP):
          </note>
          <u who="karin_granbom_1f4a4d" xml:id="i-dcbc4849ded87add-1">
            <seg xml:id="i-1bfc5c6e600a5bb5-0">
              Herr talman! Tack för svaret, statsrådet! Det är mycket bra att
              det nu förs diskussioner om en granskning av de grundläggande
              rättigheterna. Det vore verkligen ett steg framåt om EU på det
              sättet kunde bidra till att varje land i EU lever upp till en
              grundnivå av demokratiska fri- och rättigheter.
            </seg>
            <seg xml:id="i-f33caedb19582bb1-0">
              Samtidigt tycker jag att det kan vara värt att understryka att
              det är viktigt att det inte skapas gemensamma regler på EU-nivå,
              för i så fall skulle vi i Sverige riskera att få en mindre frihetlig
              press- och yttrandefrihetslagstiftning än vi har i dag.
            </seg>
            <seg xml:id="i-0f7588d6f5de4bab-0">
              På det ekonomiska området diskuteras nu i EU inte bara möjligheten
              till granskning utan också möjligheten att använda sanktioner
              mot länder som inte följer överenskomna regler. Vi i Folkpartiet
              har på vårt landsmöte antagit ett förslag som säger att man inte
              bara ska kunna övervaka att grundläggande värden följs utan också
              kunna utfärda sanktioner mot de länder som inte lever upp till
              Lissabonfördraget.
            </seg>
            <seg xml:id="i-45e4f1028fb98693-0">
              Därför vill jag ställa frågan: Är sanktioner också något som
              diskuteras i ministerrådet och något som Sverige kan driva på
              för?
            </seg>
          </u>
          <note type="speaker" xml:id="i-48be9f85b3110598-0">
            Anf. 84 Statsrådet BIRGITTA OHLSSON (FP):
          </note>
          <u who="carina_ohlsson_0e52fb" xml:id="i-f43470ee3aac214a-3">
            <seg xml:id="i-8ba9c433fdd1b2ca-0">
              Herr talman! Låt mig kort komma tillbaka till den omröstning
              som Karin nämnde tidigare. Vid lunchtid röstade Europaparlamentet
              om en resolution som ställer mycket tuffa krav på Ungern, och
              den vann faktiskt med 315 röster mot 263. Det var liberaler, gröna,
              socialdemokrater, radikaler och vänstern som stod för den kritiska
              resolutionen mot Ungern. Jag är stolt över att den blev genomröstad.
            </seg>
            <seg xml:id="i-2987c2632956a642-0">
              När det gäller att gå vidare med arbetet vill jag säga att vi
              vet att det finns en process som kallas artikel 7. Den innebär
              att man kan gå vidare när ett land kränker grundläggande mänskliga
              fri- och rättigheter. Kommissionen har inlett en första granskning
              och en dialog med den ungerska regeringen. Vi måste se vad det
              kan leda till.
            </seg>
            <seg xml:id="i-238871c73a23e1d8-0">
              Men om ett land går väldigt långt mot den grundläggande EU-tanken
              finns det möjligheter, via artikel 7, att man kan förlora sin
              rösträtt. Man kan också tänka sig ett indraget stöd, till exempel
              i form av strukturfonder och jordbruksstöd, men det är en mycket
              lång process.
            </seg>
            <seg xml:id="i-069e543933df61dc-0">
              Nu är det oerhört viktigt att politiska partier från höger till
              vänster i detta parlament, i den svenska regeringen och i Europaparlamentet
              är väldigt glasklara och tydliga med att den utveckling vi ser
              i Ungern inte är värdig ett EU-land år 2012.
            </seg>
            <seg xml:id="i-25d7e144bc23d20f-0">
              Förvärvsfrekvensen
            </seg>
          </u>
          <note type="speaker" xml:id="i-ca69b22f3218ef76-0">
            Anf. 85 PETER PERSSON (S):
          </note>
          <u who="peter_persson_b021b6" xml:id="i-bb174da28737065e-0">
            <seg xml:id="i-addefc1c35a665e7-0">
              Herr talman! Min fråga går till Maria Larsson. Den sittande moderatledda
              regeringen har sagt att det viktigaste uppdraget är att bryta
              arbetslösheten och skapa fler jobb. I utredningar som gjorts av
              regeringens egna myndigheter framgår att det som har varit regeringens
              metod, kraftfulla skattesänkningar, inte har gett något påvisbart
              utfall.
            </seg>
            <seg xml:id="i-f9fdb2b28e79462d-0">
              I stället kan vi konstatera att under regeringens tid har förvärvsfrekvensen
              i landet fallit. Det viktigaste måttet på andelen som arbetar
              och arbetslöshetens plåga är rimligtvis förvärvsfrekvensen. Hur
              många av de arbetsföra har ett arbete? Här har regeringen försökt
              med dimridåer.
            </seg>
            <seg xml:id="i-f877d13a554293cf-0">
              Min fråga till dig är: Har förvärvsfrekvensen ökat eller minskat
              under er regeringstid?
            </seg>
          </u>
          <note type="speaker" xml:id="i-cca9b6ca607d6e1c-0">
            Anf. 86 Statsrådet MARIA LARSSON (KD):
          </note>
          <u who="nina_larsson_698017" xml:id="i-2cc57d511d1fc131-10">
            <seg xml:id="i-aff021320e8fa625-0">
              Herr talman! Tack, Peter Persson, för frågan! Arbetslinjen och
              möjligheten att få ett jobb i Sverige har varit en tydlig prioritering
              för regeringen. Arbetslösheten har varit hög. En europeisk finanskris
              och en internationell lågkonjunktur präglar också de svenska förhållandena.
              Trots det är 200 000 fler personer i sysselsättning nu än vid
              vårt regeringstillträde. Samtidigt har antalet personer i arbetskraften
              ökat.
            </seg>
            <seg xml:id="i-425ab84e0465ffed-0">
              Ungdomsarbetslösheten är ett stort problem i vårt land. Låt mig
              säga det. Det är någonting som vi nu arbetar med mycket aktivt
              med en mängd olika verktyg. Men ungdomsarbetslösheten har varit
              hög i Sverige sedan 1990-talets början. Här finns en komplex problematik.
              Jag tror inte att någon betvivlar att dessa olika verktyg, där
              skatteinstrumentet är ett, har varit förutsättningar för att kunna
              öka antalet jobb i Sverige, vilket har skett.
            </seg>
          </u>
          <note type="speaker" xml:id="i-dcfd633e0d1e26c2-0">
            Anf. 87 PETER PERSSON (S):
          </note>
          <u who="peter_persson_b021b6" xml:id="i-bb174da28737065e-1">
            <seg xml:id="i-b8c13770b6143b76-0">
              Herr talman! Jag tycker att det är ytterligt svagt att regeringens
              företrädare inte kan svara på om andelen av den arbetsföra befolkningen
              som arbetar i vårt land har ökat eller minskat. Jag vet svaret,
              och du vet svaret, men ni försöker mörka. Förvärvsfrekvensen har
              minskat med nära en 1 procent. Alla löften ni gav har ju brutits.
              Arbetslösheten är högre, och antalet långtidsarbetslösa slår rekord
              på rekord. Ni sade att ni skulle ordna detta genom massiva skattesänkningar.
              De enda som har fått tydliga avtryck av er politik är barnen i
              förskolan, barnen i skolan, de äldre i äldreomsorgen, de arbetslösa
              och sjuka som har fått neddragningar. Ni bluffar om jobben, och
              ni har misslyckats.
            </seg>
          </u>
          <note type="speaker" xml:id="i-41960d578b0d24f2-0">
            Anf. 88 Statsrådet MARIA LARSSON (KD):
          </note>
          <u who="nina_larsson_698017" xml:id="i-79018a46d3ccee05-0" next="cont">
            <seg xml:id="i-ebfc7424c6901eb9-0">
              Herr talman! Jag vet inte om Peter Persson har svårt att höra,
              men det jag sade allra först är alldeles sant. Det är 200 000
              fler personer som har ett jobb i vårt land nu jämfört med när
              vi tillträdde och tog över efter den socialdemokratiska regeringen.
              Det måste man betrakta som en framgång i tider när hela Europa
              och hela världen har drabbats av en kris som ökar arbetslösheten
              i varje land. Det är fler som ingår i arbetskraften i dag. Det
              är naturligtvis en utmaning att framöver se till att framför allt
              våra ungdomar kommer in på arbetsmarknaden tidigare och får ett
              jobb och kan etablera sig i vuxenlivet.
            </seg>
            <seg xml:id="i-d1bbe6fbf450a346-0">
              Det är en utmaning att se till att våra nyanlända medborgare
              kan komma in på arbetsmarknaden mycket tidigare. Här har vi också
              genomfört reformer som innebär att tiden för inträde på arbetsmarknaden
              kan kortas. Vi övertog en situation där det i genomsnitt tog sju
              år innan man kunde komma in på arbetsmarknaden som nyanländ. Det
              är en mängd olika verktyg i gång. Detta är en högt prioriterad
              fråga.
            </seg>
          </u>
          <note xml:id="i-0c6e213776b2bd29-0">
            Anf. 89 ANDRE VICE TALMANNEN:
          </note>
          <u who="nina_larsson_698017" prev="cont" xml:id="i-1de220d1557a300a-0">
            <seg xml:id="i-2f9c37d3dd2d1cfb-0">
              Detta var dagens sista fråga och svar. Vi tackar de deltagande
              statsråden för deras närvaro.
            </seg>
          </u>
          <note xml:id="i-234cf0c40fef9951-0">
            7 § (forts. från 5 §) Arbetsmiljö (forts. AU5)
          </note>
          <note type="speaker" xml:id="i-a6d7318373954f30-0">
            Anf. 90 JOSEFIN BRINK (V) replik:
          </note>
          <u who="josefin_brink_149089" xml:id="i-90afeecac9ddf103-5">
            <seg xml:id="i-8d9ec56d21cf4e9d-0">
              Herr talman! Annika Qarlsson har precis som flera andra tagit
              upp regeringens uppdrag att se över kvinnors arbetsmiljö med särskilt
              fokus på belastningsskador. Jag vill börja med att säga att vi
              i Vänsterpartiet förstås tycker att det är väldigt bra att man
              har valt att lägga fokus på detta. Vi har länge efterlyst det.
            </seg>
            <seg xml:id="i-36bcb0d93cc276ed-0">
              Samtidigt är det en ganska stor brist på helhetssyn, kan jag
              tycka. Det är lite speciellt att en del av uppdraget handlar om
              arbetsskadeförsäkringen. I dag är det i stort sett helt omöjligt
              att få ut ersättning från arbetsskadeförsäkringen om man har slitit
              ut rygg, nacke och axlar genom arbete inom till exempel vård och
              omsorg. Av dem som sökte 20092010 var det 5 procent som fick ersättning
              för den här typen av skador. Men när man har gett i uppdrag att
              se över den här situationen har man uttryckligen talat om att
              lagtexten inte ska ses över. Det framstår som obegripligt, för
              det är ganska troligt att det behöver göras förändringar i lagen
              om arbetsskadeförsäkringen för att alla de kvinnor som har slitit
              ut sig faktiskt ska kunna få ersättning.
            </seg>
            <seg xml:id="i-1765e289951d923c-0">
              Jag är inte säker på om Annika Qarlsson kan svara på varför man
              har gjort på det sättet, men kanske har hon i alla fall någon
              synpunkt på det.
            </seg>
            <seg xml:id="i-d4ac42cd7ae1db47-0">
              Det är också en brist på helhetssyn när det gäller hur man förebygger
              belastningsskadorna och förslitningarna. Där tycker jag inte att
              det finns någon riktig samstämmighet i regeringens politik eftersom
              vi vet att det är underbemanning och stress framför allt i vård-
              och omsorgsyrkena som gör att belastningsskadorna uppstår.
            </seg>
            <seg xml:id="i-fe46c9cb3b8b30d2-0">
              Har regeringen eller de borgerliga partierna några förslag på
              vad man ska göra för att minska risken att de här skadorna över
              huvud taget ska uppstå?
            </seg>
          </u>
          <note type="speaker" xml:id="i-081bd6a65083aa91-0">
            Anf. 91 ANNIKA QARLSSON (C) replik:
          </note>
          <u who="annika_qarlsson_37c24d" xml:id="i-078bb90ddad048ed-2">
            <seg xml:id="i-2fdd739a487e6c1e-0">
              Herr talman! När det gäller arbetsskadeförsäkringen har jag inte
              varit så involverad att jag kan uttrycka någonting om den. Däremot
              har jag också följt debatten om att det är väldigt få inom den
              här sektorn som får ett positivt utslag när det gäller arbetsskadeförsäkringen.
            </seg>
            <seg xml:id="i-7e7ebb7ed348b74a-0">
              Från Centerpartiets sida tittar vi på detta, och det är sådant
              som jag i min tur kommer att föra upp och föra vidare. Jag utgår
              från att det finns diskussioner kopplade till detta, men jag har
              inte ytterligare synpunkter eller något att rapportera från hur
              diskussionerna gick.
            </seg>
            <seg xml:id="i-de126f62c8bbc3a9-0">
              När det gäller hur vi ska komma fram till hur belastningsskador
              inte ska uppstå över huvud taget är det en del av det som hela
              uppdraget som Arbetsmiljöverket har fått handlar om specifikt
              i den här delen men också rent generellt. Det uppdrag som förändrades
              under förra mandatperioden då de också fick ett främjandeuppdrag
              är självklart inte frikopplat från kvinnors arbetsmarknad utan
              gäller även den.
            </seg>
            <seg xml:id="i-27ff25f59c53ce48-0">
              Vi har gett det här uppdraget som mer specifikt går in på belastningsskadorna
              för kvinnor, och då är det självklart så att det man lär sig och
              får fram under de år som projektet ska pågå också kommer att ge
              respons och utfall som vi sedan har att jobba vidare med.
            </seg>
          </u>
          <note type="speaker" xml:id="i-1a58d533f7521b02-0">
            Anf. 92 JOSEFIN BRINK (V) replik:
          </note>
          <u who="josefin_brink_149089" xml:id="i-90afeecac9ddf103-6">
            <seg xml:id="i-824afb173ebf4b5c-0">
              Herr talman! Det var inte ett jättekonkret svar. Vad jag menar
              med en brist på helhetssyn är att just när det gäller serviceyrken,
              faktiskt både i privat och i offentlig sektor, är arbetet väldigt
              intensivt. Det är väl känt att är personalstyrkan underbemannad
              och man är stressad i ett serviceyrke anstränger man sig ännu
              mer, och det blir mycket svårare att följa arbetsmiljöföreskrifter
              och annat.
            </seg>
            <seg xml:id="i-a584831150144c31-0">
              Jag har träffat många människor under hela hösten och vintern
              som jobbar i äldreomsorgen. Vad de säger är det här: Vi är alldeles
              för få på vår arbetsplats och det är alldeles för många som är
              timvikarier och har deltider och hoppar ut och in så att man inte
              får någon kontinuitet i arbetet, men alla anstränger sig till
              sitt yttersta för att det inte ska märkas för de gamla i omsorgen.
            </seg>
            <seg xml:id="i-d45287e72b500060-0">
              Det leder till en ökad risk för belastningsskador i till exempel
              rygg och axlar.
            </seg>
            <seg xml:id="i-443d3315b2a378d6-0">
              Om man då tittar på vad regeringen har gjort ser man att under
              de senaste åren har det gjorts stora neddragningar i kommuner
              och landsting på grund av att man har dragit ned på statsbidragen.
              Vi har sett enorma privatiseringar av bland annat äldreomsorgen.
              När man nu har börjat utvärdera detta ser vi att över lag, enligt
              SKL som har gjort den här utvärderingen, är bemanningen 10 procent
              lägre på de privata äldreboendena och i de privata hemtjänstföretagen
              än i de övriga.
            </seg>
            <seg xml:id="i-5d81d29c4f93fdd8-0">
              Drivs en politik där man faktiskt försämrar förutsättningarna
              för människor att göra ett bra jobb genom att ha för låg bemanning
              frågar jag mig vad en sådan här strategi om att motarbeta belastningsskador
              ska kunna göra åt situationen. Man ger med den ena handen och
              tar med den andra.
            </seg>
            <seg xml:id="i-4fd7f136f3cdf6e9-0">
              Jag har väldigt svårt att se hur man i längden ska kunna upprätthålla
              en illusion av att man vill minska den här typen av skador när
              man samtidigt för en politik på andra områden som faktiskt ökar
              risken för skador.
            </seg>
          </u>
          <note type="speaker" xml:id="i-8ff014ebf988238b-0">
            Anf. 93 ANNIKA QARLSSON (C) replik:
          </note>
          <u who="annika_qarlsson_37c24d" xml:id="i-078bb90ddad048ed-3">
            <seg xml:id="i-1557a1f4ee4c3269-0">
              Herr talman! Jag instämmer i Josefin Brinks analys av hur det
              ser ut i vardagen för vårdbiträden och undersköterskor som jobbar
              inom äldreomsorgen. Däremot instämmer jag inte i analysen när
              det gäller neddragningar. Det vi har gjort under vår regeringstid
              har varit att se till att hålla kommuner och landsting under armarna
              så att de haft resurser att inte behöva göra neddragningar som
              annars hade varit nödvändiga i den lågkonjunktur som drabbade
              oss för ett antal år sedan.
            </seg>
            <seg xml:id="i-9e1cd5d4728a3ef6-0">
              När det gäller privatiseringar arbetar man kanske på olika sätt
              inom verksamheterna. Det är inte alltid antalet händer som faktiskt
              spelar roll fullt ut. Tittar man på hur kvaliteten i vården upplevs
              kan man konstatera att det finns både kommunala och privata aktörer
              som inte gör ett bra jobb. Då är det upp till de lokala politikerna
              att bli bättre på upphandling och se till att man får de kvalitetskrav
              man har uppfyllda.
            </seg>
            <seg xml:id="i-7b024985e8c7e689-0">
              När det gäller belastningsskador är det ett arbetsgivaransvar.
              Det gäller oavsett om arbetsgivaren är kommunal, privat eller
              ett landsting. I kommuner och landsting är det du och jag och
              våra partikamrater som inte har varit de bästa arbetsgivarna.
              Där finns oerhört mycket mer kvar att göra. Jag tror att man måste
              trycka på ännu mer där för att se till att de som har ledande
              funktioner och chefsbefattningar, oavsett om det är avdelningschefer
              eller högre upp på större boenden eller i kommunen, får mer insikt
              i arbetet med arbetsmiljö och arbetsmiljökultur.
            </seg>
            <seg xml:id="i-7ce4f200debc5792-0">
              Jag tror att en av de uppgifter som ligger framför oss är att
              organisera om detta, för arbetet inom vården och omsorgen bygger
              på kvinnor som jobbar deltid och som sliter ut sig utan att protestera.
              Det är inte okej. Där tror jag att vi har ett oerhört viktigt
              arbete framöver, lokalt med kommuner och landsting men också tillsammans
              med arbetsmarknadens parter och Arbetsmiljöverket som nu har fått
              det här uppdraget.
            </seg>
          </u>
          <note type="speaker" xml:id="i-bad6121342cef188-0">
            Anf. 94 SVEN-OLOF SÄLLSTRÖM (SD):
          </note>
          <note xml:id="i-8e9c0a8f9e0538bc-0">
            Herr talman! Jag vill börja med att yrka bifall till utskottets
            förslag i betänkandet och avslag på samtliga reservationer.
          </note>
          <u who="sven-olof_sallstrom_d7455b" prev="cont" xml:id="i-b8695b1bbcd37ee3-0">
            <seg xml:id="i-29e9f8d847542e6a-0">
              Det är Sverigedemokraternas uppfattning att alliansregeringens
              handlingsplan En förnyad arbetsmiljöpolitik med en nationell handlingsplan
              20102015 måste ges tid att hinna implementeras och verka innan
              den utvärderas. Vi har möjlighet att vid halvtidsavstämningen
              2013 men också vid den utvärdering som kommer att förläggas till
              riksdagen våren 2016 tydliggöra och rätta till eventuella brister.
              Med det sagt får man naturligtvis fram till dess påtala allvarliga
              brister som behöver rättas till omedelbart.
            </seg>
            <seg xml:id="i-c91933744821ef44-0">
              Herr talman! Socialdemokraternas förslag att ge regionala skyddsombud
              större befogenheter kanske inte är en sådan dum idé. Men här vill
              vi ta ett helhetsgrepp.
            </seg>
            <seg xml:id="i-8d22133364865ef6-0">
              De lokala skyddsombuden tenderar ibland att ge en falsk trygghet.
              Ovilliga, ointresserade, oengagerade och ofta övertalade har de
              tagit på sig ett uppdrag som de varken vill, kan eller förmår
              bemästra. Jag har ofta stått på andra sidan, på arbetsgivarens
              sida, och mer än en gång mött lokala skyddsombud som har sagt:
              Jag vill egentligen inte det här, de övertalade mig. Vad får vi
              då för arbetsmiljö och vad har vi för kontroll av arbetsmiljön?
              Här behövs ett nytänk.
            </seg>
            <seg xml:id="i-0205b922ccaeb243-0">
              Det här är någonting som inte kom sig av att alliansregeringen
              tog makten 2006. Jag har sedan 1995 jobbat i arbetsledande befattning
              inom handeln, och det fanns även på den tiden.
            </seg>
            <seg xml:id="i-ef1642b129e725eb-0">
              Under 2011 förolyckades totalt 60 personer på svenska arbetsplatser.
              Män är särskilt utsatta. År 2010 var 53 av de 54 personer som
              förolyckades män. Branscher som är särskilt drabbade är bygg-
              och tillverkningsindustrin, transporter, jord- och skogsbruk.
            </seg>
            <seg xml:id="i-8e54d6d828a117d0-0">
              Jag kan konstatera att drabbade branscher och verksamheter ofta
              har oklara ansvarsförhållanden som ibland kännetecknas av oändliga
              entreprenörskedjor samt utstationerade utländska arbetare som
              i sammanhanget har varit särskilt utsatta, inte minst här i Helsingfors.
              Här har regeringen ett ansvar för att arbetsmiljön gäller alla
              som jobbar i Sverige. Ta det ansvaret!
            </seg>
            <seg xml:id="i-934739a4ebae0c8f-0">
              Vidare kan jag konstatera att regeringen tillsammans med främst
              Miljöpartiet har skapat en arbetsmarknad där inga lagar, inga
              skyddsföreskrifter och inga begränsningar gäller. Jag talar här
              om de som genom nyspråk brukar benämnas papperslösa men i själva
              verket är illegala immigranter som har konstaterats vara utan
              flyktingskäl och utan skyddsbehov och därmed inte har beviljats
              uppehållstillstånd. Ändå uppehåller sig dessa, med regeringens
              goda minne, olagligt i landet.
            </seg>
            <seg xml:id="i-ed237ab4d5508d6b-0">
              Denna rättslösa situation har skapat en svart arbetsmarknad,
              där dessa människor många gånger utnyttjas av samvetslösa arbetsgivare.
              Inte minst arbetsmiljön kan för dessa människor många gånger vara
              fullständigt oacceptabel. Farliga arbetsplatser utan skyddsutrustning,
              förbjudna kemikalier, bristfälliga säkerhetsutbildningar och många
              gånger språkliga problem utsätter dessa människor för mycket stora
              risker på svensk arbetsmarknad. Här väljer regeringen att blunda.
              Är det måhända profiten som prioriteras? Skäms och ta ert ansvar!
            </seg>
          </u>
          <note type="speaker" xml:id="i-2c2cccf12ed0f808-0">
            Anf. 95 LARS-AXEL NORDELL (KD):
          </note>
          <u who="lars-axel_nordell_07449f" xml:id="i-804458d54b1937e1-0">
            <seg xml:id="i-f564d653c9b6668e-0">
              Herr talman! I helgen träffade jag en person som berättade att
              hans far hade blivit riktigt dålig. Han berättade också att hans
              far under sitt yrkesverksamma liv som golv- och mattläggare hade
              dragit på sig skador som visade sig långt efteråt. Han menade
              att det inte var någon tvekan om att hälsoproblemen som nu på
              allvar börjat göra sig gällande hade med arbetsmiljön att göra.
              De hade med en mängd hälsovådliga kemiska produkter att göra,
              starka limprodukter och lösningsmedel i utrymmen där det saknades
              tillräcklig ventilation. Det här är ju tragiskt.
            </seg>
            <seg xml:id="i-c493934b2e4561e2-0">
              När det gäller denna typ av arbetsrelaterade sjukdomar kan det
              vara svårt att bevisa sambandet mellan en skadlig arbetsmiljö
              och sjukdomar eftersom de visar sig så många år efter själva exponeringen.
            </seg>
            <seg xml:id="i-1aa92300398f1434-0">
              Samma sak gäller asbest, som till exempel eternitplattor innehåller.
              Sådana var populära att klä husfasader med på 50- och 60-talen.
              Asbestcementrör blev tidigt försedda med arbetsmiljörestriktioner.
              Långt senare kom man fram till att inte använda de här rören för
              att leda dricksvatten. Det gjorde man väldigt länge. Där har alltså
              arbetsmiljölagstiftningen gått före, eftersom det är en fara att
              jobba med det här materialet.
            </seg>
            <seg xml:id="i-42165014154f729e-0">
              För en yrkesförare som har sin arbetsplats på våra vägar handlar
              arbetsmiljön om trafiksäkerhet. Det handlar om vägstandard och
              medtrafikanter. Det handlar om medtrafikanter som är trafikfarliga
              på grund av stress, trötthet, sms:ande eller därför att de har
              druckit alkohol. Det lär finnas lika många bilar på våra vägar
              som körs av rattfulla som det finns taxibilar i vårt land, vilket
              är en hisnande siffra.
            </seg>
            <seg xml:id="i-5f6cfce7df9f6fe4-0">
              Herr talman! Den kristdemokratiska förvaltarskapstanken är inte
              bara en princip för att förvalta och inte förbruka eller förstöra
              naturresurser. Den handlar också om att främja och ta till vara
              människors möjligheter att delta i samhällslivet och i arbetslivet.
              Här kommer både arbetsmarknadspolitiken och arbetsmiljöpolitiken
              in i bilden. Det handlar bland annat om insatser för att anpassa
              arbetsplatser och miljöer för att tillhandahålla lämpliga hjälpmedel
              för att fler människor med olika funktionsnedsättningar ska kunna
              ha ett meningsfullt och utvecklande förvärvsarbete.
            </seg>
            <seg xml:id="i-88e72cb75e1494af-0">
              För oss Kristdemokrater är miljöfrågorna viktiga. Bland annat
              handlar det om att skapa en bra fysisk miljö. Ansträngningar måste
              göras för att anpassa lokaler, maskiner och utrustning till de
              människor som finns på en arbetsplats. Lika viktigt är det att
              se till den psykosociala miljön, där hänsyn i möjligaste mån måste
              tas till de anställdas behov och förutsättningar i arbetsuppgifter,
              tempo, arbetstider och så vidare.
            </seg>
            <seg xml:id="i-9f6283c3e6e74e70-0">
              Vår kollega Annika Qarlsson pratade tidigare om riskfaktorer
              och friskfaktorer. Det är också värt att lyfta fram i detta sammanhang
              eftersom det har stor betydelse för folkhälsan.
            </seg>
            <seg xml:id="i-5c519d0fbfdc4dbd-0">
              När människor hamnar i kris, riskerar att förlora sina arbeten
              och det blir oro på arbetsplatsen, när man inte vet hur framtiden
              ter sig, kan saker uppstå som inte annars skulle ha gjort det,
              till exempel diskussioner som mynnar ut i hot eller våld på grund
              av mental stress. Det kan inte sägas nog ofta att rutiner behöver
              finnas för att ta hand om krissituationer och personkonflikter
              innan de uppstår.
            </seg>
            <seg xml:id="i-9b700f9ad557aedf-0">
              Det förebyggande arbetsmiljöarbetet ska stå i fokus, men naturligtvis
              behövs rehabiliterande åtgärder för dem som av någon anledning
              har varit borta från arbetet. Den psykosociala arbetsmiljön är
              där minst lika viktig som den fysiska; att känna att man är en
              del av gruppen och förstår sina och andras arbetsuppgifter även
              om det har gått en lång tid sedan man var på arbetsplatsen. Det
              är viktigt hur man blir bemött när man kommer tillbaka efter en
              tid.
            </seg>
            <seg xml:id="i-7c86d848827fbf78-0">
              En trygg och säker miljö utan mobbning och trakasserier eller
              diskriminering känns självklar, men tyvärr är det inte så överallt.
            </seg>
            <seg xml:id="i-1d1359930e75e092-0">
              Kristdemokraternas och regeringens utgångspunkt för arbetsmiljöfrågorna
              är att de för det första ska bidra till att bryta det utanförskap
              som finns på arbetsmarknaden och för det andra lyfta fram arbetsmiljön
              som en positiv konkurrensfaktor för arbetsgivarna.
            </seg>
            <seg xml:id="i-3ece943bb629ffa9-0">
              Att med hjälp av arbetsmiljön bryta utanförskapet för människor
              handlar i väldigt hög grad om det goda ledarskapet, om chefen
              som har förmågan att se människor för den kompetens och förmåga
              som var och en har, liksom förmågan att skapa bra team och arbetsgrupper
              med en mix av bakgrund, ålder, kön etcetera.
            </seg>
            <seg xml:id="i-b971b0346ba0bd47-0">
              En bra chef jobbar också med ett systematiskt arbetsmiljöarbete,
              där personalen involveras och utbildas i arbetsmiljöfrågor så
              att det blir en naturlig del av det gemensamma åtagandet på arbetsplatsen.
              Det handlar inte bara om skyddsombudens roll och skyldigheter
              utan om alla anställdas och speciellt chefernas ansvar för just
              det här arbetet.
            </seg>
            <seg xml:id="i-91f106a7dd23a48d-0">
              Det gäller att lyfta fram den goda arbetsmiljön som en konkurrensfördel.
              Det är viktigt för såväl privata som offentliga verksamheter för
              att behålla personal och för att rekrytera nya medarbetare. Det
              kan handla om företag som har hittat praktiska lösningar för sina
              anställda, till exempel att underlätta för anställda med hjälp
              med barnpassning, lämning och hämtning av tvätt, hemkörning etcetera.
            </seg>
            <seg xml:id="i-2c6ecbce7bbbc5bb-0">
              Men det kan även handla om nya sätt att arbeta. Lean management
              är ett väl utarbetat system för att få personal och aktiviteter
              att fungera mer effektivt, inte genom att reducera personalen
              utan i stället genom att satsa på att involvera medarbetarna,
              ge dem medinflytande och en god arbetsmiljö.
            </seg>
            <seg xml:id="i-265e07f6d88045ac-0">
              Herr talman! Arbetsmiljöarbetet i Sverige har under lång tid
              varit framgångsrikt och bidragit till att riskerna i arbetslivet
              har minskat. Ett fungerande arbetsmiljöarbete på alla arbetsplatser
              är en viktig förutsättning för att uppnå ett hållbart arbetsliv
              där ingen i förväg slits ut fysiskt eller psykiskt. Kristdemokraterna
              välkomnar därför den nationella handlingsplanen för en förnyad
              arbetsmiljöpolitik och den möjlighet att få till stånd ett långsiktigt
              och målmedvetet arbetsmiljöarbete som den innebär. I handlingsplanen
              finns både konkreta förslag och mål och en tydlig viljeinriktning
              inför framtiden.
            </seg>
            <seg xml:id="i-d1a83d170908a34b-0">
              Arbetsmiljöverkets arbetsskaderapport för 2010 visar på en stark
              positiv trend långsiktigt även om det finns orosmoln, som vi har
              hört tidigare i debatten. Anmälningarna om arbetsrelaterade sjukdomar
              har mer än halverats. Även arbetsolyckor som har lett till sjukfrånvaro
              har minskat.
            </seg>
            <seg xml:id="i-4b25eee6aeb78403-0">
              I statistiken över döds- och olycksfall i arbetslivet visar de
              flesta indikatorerna på arbetsmiljöområdet en fortsatt positiv
              utveckling. Dödsolyckorna i arbetslivet har historiskt sett minskat.
              Faktum är att 2009 uppmättes den lägsta nivån på dödsfall på grund
              av arbetsolyckor i modern tid. Vi hörde tidigare från kollegan
              Hans Backman en del av förklaringarna till att nivån ökade året
              därpå.
            </seg>
            <seg xml:id="i-7149203b93c5b49d-0">
              Syftet med arbetsmiljöpolitiken måste vara att åstadkomma säkrare
              jobb med minsta möjliga risk för att drabbas av arbetsrelaterade
              olyckor och sjukdomar. I linje med det har utskottet i betänkandet
              redovisat vad som görs, och det är i princip en nollvision för
              dödsolyckor i arbetslivet.
            </seg>
            <seg xml:id="i-8fe1d8d741ce98f3-0">
              Kristdemokraterna anser dock att det finns anledning att ur ett
              riskförebyggande perspektiv noga följa och analysera utvecklingen
              när det gäller antalet dödsolyckor och arbetsolyckor i arbetslivet.
              Hans Backman nämnde tidigare djupstudien för sex olika typer av
              olyckor under perioden 20092010 som genomförts av Arbetsmarknadsverket.
              Man fann att orsaken till allvarliga olyckor och tillbud inom
              jord- och skogsbruk bland annat berodde på dåliga kunskaper om
              riskerna och hur de ska hanteras samt felaktiga arbetsmetoder
              och maskininstruktioner.
            </seg>
            <seg xml:id="i-aa8b14e1f7826a3e-0">
              Herr talman! Den som följt dagens debatt och även tidigare debatter
              kan säkert uppfatta en ganska trist retorik gentemot företag och
              företagare från oppositionens sida. Kristdemokraterna anser att
              det är viktigt att inte demonisera arbetsgivarna. Arbetsgivare
              är också människor, och de kan naturligtvis relatera till arbetstagarens
              vardag och problem. Rent ekonomiskt är det också en förlustaffär
              att ha missnöjda medarbetare på grund av till exempel brister
              i arbetsmiljön.
            </seg>
            <seg xml:id="i-0225a8723382c954-0">
              Ett synsätt som ser bortom retorik och roller lägger en grund
              för en bättre dialog, skapar större möjligheter att upptäcka problem,
              ser lösningar och skapar på så vis ett fruktbart arbetsmiljöarbete.
            </seg>
          </u>
          <note xml:id="i-b3750501c00adf92-0">
            Jag yrkar bifall till utskottets förslag i betänkandet och avslag
            på motionerna.
          </note>
          <note type="speaker" xml:id="i-fa0b902be8ac4867-0">
            Anf. 96 MEHMET KAPLAN (MP) replik:
          </note>
          <note xml:id="i-2fb53f45e7e938b1-0">
            Herr talman! Tack, Lars-Axel Nordell, för redovisningen av Kristdemokraternas
            ståndpunkt i frågorna.
          </note>
          <u who="mehmet_kaplan_6f7a65" prev="cont" xml:id="i-1220ef1f4f2e80a1-0">
            <seg xml:id="i-70c5c7160409c29c-0">
              Jag har en fråga till Lars-Axel Nordell. Den handlar om vad jag
              tidigare tog upp men där jag inte fick något riktigt bra svar,
              nämligen arbetsmiljöarbetet i skolans värld.
            </seg>
            <seg xml:id="i-a958b739e84cf91c-0">
              Ponera att vi skär ned ännu mer på området. Moderaternas företrädare
              sade tidigare att det inte var så mycket. Det var inte fråga om
              100 miljoner utan om 50 miljoner som hade skurits ned. Säg att
              vi skär ned 50 eller 100 till på den dryga miljard som finns på
              området. Ponera då att det blir ännu färre inspektörer som gör
              dessa inspektioner. Vi har hört debattör efter debattör, företrädare
              efter företrädare, bedyra hur viktigt inspektörernas arbete är.
              Det här skulle innebära ytterligare neddragningar inom skolans
              område. Det finns en direkt koppling. Vi har sett att det sker
              färre inspektioner på skolans område. Siffrorna visar tydligt
              att det sker 70 procent färre inspektioner inom gymnasieskolan,
              75 procent färre inom grundskolan. Även förskolan har fått smaka
              på neddragningarna. Siffrorna är 40 procent. Det här är siffror
              som Arbetsmiljöverket har presenterat under de senaste fem åren.
            </seg>
            <seg xml:id="i-8931d693436dc37a-0">
              Är det förenligt med kristdemokratisk politik att de mest utsatta,
              nämligen barn och ungdomar, 1,5 miljoner elever och deras lärare,
              ska stå ut med neddragningarna? Vad tänker Kristdemokraterna göra
              åt detta?
            </seg>
          </u>
          <note type="speaker" xml:id="i-6b6e68eb6a4e88a7-0">
            Anf. 97 LARS-AXEL NORDELL (KD) replik:
          </note>
          <u who="lars-axel_nordell_07449f" xml:id="i-804458d54b1937e1-1">
            <seg xml:id="i-5f0064050e5ebb0a-0">
              Herr talman! Tack för frågorna!
            </seg>
            <seg xml:id="i-31c1d25eb3cb45b9-0">
              De siffror Mehmet Kaplan har hittat om skolan finns inte med
              i betänkandet. De siffrorna berörs inte i betänkandet. Betänkandet
              bygger på de motioner som har väckts, och dessa frågor finns inte
              med i skrivningarna.
            </seg>
            <seg xml:id="i-73b0e7accc496c82-0">
              I skolan finns personal och elever. Om jag inte kommer ihåg fel
              från min tid som lärare är det skolans personal, skolpsykolog,
              skolkurator och så vidare, som har ansvaret för att se till elevernas
              hälsa och att de mår bra. De har ett stort ansvar att se till
              att de uppgifterna fungerar.
            </seg>
            <seg xml:id="i-a620d85416d0c6b3-0">
              Jag kan instämma i att skolorna har dragit ned på resurserna
              för de elevvårdande insatserna. De har funnits och finns alltjämt,
              även om jag vet att skolorna på många håll får dela på resurserna
              de har gemensamma resurser. Då blir det inte så mycket på varje
              skola.
            </seg>
            <seg xml:id="i-cc843ef50b5d70ba-0">
              Vi har ett ansvar. Precis som mina kolleger tidigare har sagt
              om skolans värld är det Mehmet Kaplans och mina kommunpolitiker
              som måste ta sitt ansvar på fullaste allvar. Jag håller naturligtvis
              med om att det uppväxande släktet barnen är något av det allra
              viktigaste. De ska få växa upp i en miljö utan mobbning och problem.
            </seg>
          </u>
          <note type="speaker" xml:id="i-13b750cfab50a4c0-0">
            Anf. 98 MEHMET KAPLAN (MP) replik:
          </note>
          <note xml:id="i-c52afd43375882cd-0">
            Herr talman! Tack, Lars-Axel Nordell!
          </note>
          <u who="mehmet_kaplan_6f7a65" prev="cont" xml:id="i-1220ef1f4f2e80a1-1">
            <seg xml:id="i-ee618500d12f2dcc-0">
              Det här var rätt klargörande. Vi har ett litet ansvar, men större
              ansvar har våra kolleger i kommuner och de företag och föreningar
              som bedriver skolverksamhet.
            </seg>
            <seg xml:id="i-4fd27236064bab44-0">
              Jag har följande uppfattning. Den baserar jag på en relativt
              färsk undersökning, en enkätstudie, som gjorts på Helsingforss
              universitet under ledning av professor Magnus Sverke. Den handlar
              om den psykosociala arbetsmiljön, som Lars-Axel tog upp i sitt
              anförande. Studien är unik i sitt slag eftersom elever och lärare
              har fått svara på samma frågor. Den visar att fysiskt våld har
              blivit vanligare i skolan, att män är mer utsatta för våldsamma
              handlingar än kvinnor men att kvinnor är utsatta för fler verbala
              och sexuella trakasserier. Så fortsätter det. Studien är mycket
              intressant, och jag rekommenderar verkligen ledamöterna i utskottet
              att titta på den.
            </seg>
            <seg xml:id="i-45527fc4bd9fa53d-0">
              Då menar jag: Var ligger vårt ansvar som riksdag och ert ansvar
              som regeringsunderlag? Jo, det ligger i att det handlar om många
              människor som har sin arbetsplats i skolan och som är förebilder
              för eleverna det uppväxande släktet, som du sade. Det är deras
              arbetsmiljö som återspeglar sig i elevernas uppfattning om vad
              en god arbetsplats är. En fjärdedel av lärarna rapporterade till
              exempel inte det finns ett stort mörkertal när de blev utsatta
              för den här typen av behandling.
            </seg>
            <seg xml:id="i-05d2fac1f7396078-0">
              Att skjuta ifrån sig detta till kommunerna tror jag inte på,
              för det är inte de som har hand om just Arbetsmiljöverkets tilldelning
              av medel. De är nog glada, både dina och mina kolleger i kommunerna,
              om det blir styrsel, om det styrs upp så att det blir ett gott
              arbetsmiljöarbete igen. Jag hoppas att Kristdemokraterna kan verka
              för det.
            </seg>
          </u>
          <note type="speaker" xml:id="i-c4574b2a21693983-0">
            Anf. 99 LARS-AXEL NORDELL (KD) replik:
          </note>
          <u who="lars-axel_nordell_07449f" xml:id="i-804458d54b1937e1-2">
            <seg xml:id="i-f7025c645c98d57b-0">
              Herr talman! Skolan har helt klart en viktig uppgift att fylla.
              Som Mehmet Kaplan säger är det viktigt med förebilder och att
              man har sin roll. Än viktigare är naturligtvis familjepolitiken,
              att man får växa upp i en miljö där föräldrarna har tid för sina
              barn och att man får en bra start i livet. Sedan är det ett samspel
              mellan föräldrarna och skolan och andra som har med barns uppväxt
              att göra.
            </seg>
            <seg xml:id="i-0d2d9dc266611565-0">
              När det gäller tilldelningen av resurser till Arbetsmiljöverket,
              som du kommer in på, är det omöjligt att säga vad som är exakt
              rätt budget. Det kan varken du eller jag göra. Det handlar om
              att följa upp det här och se: Är det så att resurserna används
              effektivt, eller är det inte så? Vi har fått redovisat i detta
              betänkande att de används mer effektivt i dag, vilket naturligtvis
              är glädjande. Om vi kommer fram till att det behövs mer resurser,
              att det ligger fel i budgeten, måste vi självklart titta på det.
              Det är viktigt att de som du säger är mest utsatta inte blir lidande.
            </seg>
          </u>
          <note type="speaker" xml:id="i-c87fc8757a219e6a-0">
            Anf. 100 JOSEFIN BRINK (V) replik:
          </note>
          <u who="josefin_brink_149089" xml:id="i-90afeecac9ddf103-7">
            <seg xml:id="i-bc470c84cb333a32-0">
              Herr talman! Lars-Axel Nordell upprepar de ledord som finns i
              regeringens arbetsmiljöstrategi om att man minsann inte bara ska
              prata om elände och gnäll utan att man ska ha en större koppling
              till att arbetsmiljöarbetet kan skapa konkurrensfördelar och locka
              arbetsgivarna med att det kan ge företagsekonomiska vinster att
              satsa på en bra arbetsmiljö.
            </seg>
            <seg xml:id="i-f28f227efb7a6011-0">
              Jag menar att det är en ganska riskabel strategi. Att det är
              samhällsekonomiskt lönsamt att människor håller sig friska, inte
              skadar sig på sina jobb, klarar av att jobba länge och så vidare
              är ju helt odiskutabelt. Men det är också ett faktum att det förekommer
              att arbetsmiljökrav kommer i konflikt med företagsekonomiska vinstkrav.
              Då är frågan vad som är politikens roll i det sammanhanget.
            </seg>
            <seg xml:id="i-3a8d341bbacc658e-0">
              Jag vill särskilt lyfta upp ett tydligt exempel. Riksdagen beslutade
              nyligen att ge regeringen i uppdrag att ta fram en lag om sluten
              kontanthantering. Det är ett beslut som handlar om att förbättra
              arbetsmiljön för alla dem som jobbar i butiker, på bensinmackar,
              i kiosker och som är hårt drabbade av våldsamma rån. Regeringen
              pratade då med en rad arbetsgivarorganisationer, och beskedet
              från dem var: Det här blir alldeles för dyrt vi har inte råd med
              det. Sedan var beskedet från arbetsmarknadsministern nyligen:
              Då struntar vi i att genomföra det här.
            </seg>
            <seg xml:id="i-2e590988ff3c3543-0">
              Ett annat exempel på en sådan här konflikt är det som vi nu kan
              se i systematiska neddragningar på personal och en systematisk
              minskning av fastanställd personal på äldreboenden som övertas
              av privata vinstdrivande företag. Det är också en solklar konflikt
              mellan viktiga arbetsmiljökrav och företagsekonomisk lönsamhet.
            </seg>
            <seg xml:id="i-6c710a6d10fd30af-0">
              Jag undrar lite hur Lars-Axel Nordell tycker att det rimmar med
              ett ansvarsfullt arbetsmiljöarbete att koppla det till företagsekonomisk
              vinst på detta sätt.
            </seg>
          </u>
          <note type="speaker" xml:id="i-2c29f0922c47c794-0">
            Anf. 101 LARS-AXEL NORDELL (KD) replik:
          </note>
          <u who="lars-axel_nordell_07449f" xml:id="i-804458d54b1937e1-3">
            <seg xml:id="i-4fa8587156ddde5e-0">
              Herr talman! Det Josefin Brink nu målar upp är en ganska dyster
              bild. Det handlar om systematiska neddragningar. Jag kommer från
              Örebro, och vi vet att det där finns exempel på både bra och mindre
              bra arbetsgivare när det gäller äldreboenden och äldrevård. Det
              finns något ställe som har utvecklats positivt och nu räknas som
              nummer ett också när det togs över från kommunen av ett privat
              företag. Det finns andra bilder än de som Josefin Brink vill göra
              gällande.
            </seg>
            <seg xml:id="i-f84b0cd72a65ecbe-0">
              Josefin Brink frågar hur detta rimmar med ett ansvarsfullt arbetsmiljöarbete.
              Naturligtvis rimmar det dåligt när människor far illa och människor
              blir utslagna om det här inte fungerar som vi vill att det ska
              göra. Det är sådant som vi jobbar för och som finns med i detta
              betänkande.
            </seg>
            <seg xml:id="i-3bfef53074915e43-0">
              Som jag sade i min avslutning tycker jag att det är fel att demonisera
              arbetsgivare, vare sig de tillhör kommunsektorn eller är privata.
              Vi tror att man i en dialog kan komma fram till mycket bra saker.
              Arbetsgivarna har ett stort ansvar för det här det lägger vi på
              dem och det måste fungera.
            </seg>
          </u>
          <note type="speaker" xml:id="i-4c6267ad6cb8f213-0">
            Anf. 102 JOSEFIN BRINK (V) replik:
          </note>
          <u who="josefin_brink_149089" xml:id="i-90afeecac9ddf103-8">
            <seg xml:id="i-b345b4cbb54be458-0">
              Herr talman! Nej, inte heller jag eller Vänsterpartiet tycker
              att det finns någon anledning att i allmänhet demonisera arbetsgivare.
              Men det finns inte heller någon anledning att vara naiv. Det finns
              trots allt stora problem ute på många arbetsplatser.
            </seg>
            <seg xml:id="i-e60992a276ba5a45-0">
              Det är ett faktum att det i många fall handlar om att det är
              dyrare att ha en bra och säker arbetsmiljö och ett bra arbetsmiljöarbete
              än att strunta i det på kort sikt för det egna företaget. Det
              är det jag menar är det problematiska.
            </seg>
            <seg xml:id="i-b62f4ae47bf40d7c-0">
              Statens roll i arbetsmiljöpolitiken måste ju vara att se till
              att värna skydd, säkerhet och hälsa för alla anställda och att
              se på arbetsmiljöfrågorna i ett samhällsekonomiskt perspektiv.
              Det måste man hålla fast vid även om det i olika sammanhang hamnar
              i konflikt med företags och branschers lönsamhetskrav.
            </seg>
            <seg xml:id="i-2ca7a64b788cbff5-0">
              Om man genom historien inte hade gått i konfrontation med vad
              företagarna ansåg sig ha råd med när det gällde arbetsmiljöarbete
              skulle situationen ute på våra arbetsplatser i dag vara betydligt
              värre än vad den är. Det är därför jag menar att det är lite märkligt
              att man väljer att lyfta fram det här.
            </seg>
            <seg xml:id="i-a20b5a2a1adfce97-0">
              Jag undrar då om det handlar om att man kommer att resonera mer
              i framtiden så som man har gjort när det handlar om sluten kontanthantering.
              Man får ett riksdagsbeslut som är motiverat av arbetsmiljöskäl.
              Man frågar arbetsgivarparten vad de tycker. De säger att det blir
              för dyrt, och då säger man: Okej, då struntar vi i den här lagstiftningen.
            </seg>
            <seg xml:id="i-f7dea444a4e3e40b-0">
              Om det är så den här ambitionen ska konkretiseras framöver i
              regeringens arbetsmiljöarbete menar jag att det finns all anledning
              att vara väldigt orolig för vad som kommer att hända i framtiden.
              Jag undrar om det är så regeringen och Kristdemokraterna tycker
              att arbetsmiljöarbetet ska ledas framöver.
            </seg>
          </u>
          <note type="speaker" xml:id="i-c314e89b8f880718-0">
            Anf. 103 LARS-AXEL NORDELL (KD) replik:
          </note>
          <u who="lars-axel_nordell_07449f" xml:id="i-804458d54b1937e1-4">
            <seg xml:id="i-ea3d8084654008b0-0">
              Herr talman! Jag tror att Josefin Brink kan vara lugn på den
              punkten. Det handlar om att vi vill ha ett fungerande system samhällsekonomiskt,
              som du säger. Det handlar inte bara om ett antal företag. Det
              jag tog upp var att det här till och med kunde vara en konkurrensfördel,
              att man i det enskilda företaget eller i den enskilda förvaltningen
              ser att det här är bra, att man jobbar tillsammans, att det inte
              är en konflikt.
            </seg>
            <seg xml:id="i-1cef992bc43814d0-0">
              När det gäller den slutna kontanthanteringen antar jag att du
              också har blivit kontaktad av handikapprörelsen, som tycker att
              det är ett problem. Framför allt säger de blinda att det är ett
              problem om man inte ska använda kontanter i handeln. Det finns
              olika synpunkter här, och det viktiga är naturligtvis att vi kan
              hitta en arbetsmiljö som fungerar men där människor som har svårigheter
              av olika slag inte hamnar vid sidan om så att det är till förfång
              för dem.
            </seg>
            <seg xml:id="i-7cbc335cb014826c-0">
              Du tar upp att man lägger ut saker på entreprenad, lagen om offentlig
              upphandling, att det finns bolag. Där håller jag med om att det
              många gånger är ett problem, för där har alltför många kommuner
              tittat på vad man ger och inte vad man får. Man har alltså tittat
              på kronor och ören och inte tittat på kvaliteten. Det är ett problem.
            </seg>
            <seg xml:id="i-0de1bd7f03399f82-0">
              Därför har vi nu börjat införa lagen om valfrihet, där man binder
              upp och säger: Vi betalar så här mycket. Sedan får man se vad
              gamla tant Agda behöver och vad de här personerna eller företagen
              kan erbjuda. Det är ett system som på ett helt annat sätt fokuserar
              på kvaliteten än lagen om offentlig upphandling, som i slutändan
              ofta handlar om ekonomi.
            </seg>
          </u>
          <note type="speaker" xml:id="i-f09298bc6b705404-0">
            Anf. 104 RAIMO PÄRSSINEN (S) replik:
          </note>
          <u who="raimo_parssinen_c1b884" xml:id="i-039ca37036fde0a2-5">
            <seg xml:id="i-92303fb4552b70d0-0">
              Herr talman! Jag ska börja med att säga till Lars-Axel Nordell:
              Det är klart att det finns bra företag. Men när vi pekar på de
              dåliga exemplen gör vi det för att skydda de företag som är sjysta
              och bra, som erbjuder villkor enligt gällande kollektivavtal och
              som tar ett ansvar för arbetsmiljön för de anställda. De tar ett
              stort samhällsansvar också.
            </seg>
            <seg xml:id="i-5ad4f7441ba55cb3-0">
              De vill inte bli utkonkurrerade av skummisar, rufflare eller
              andra. Det kallas marknadsstörning, och det ser vi nu på många
              områden.
            </seg>
            <seg xml:id="i-fccd0568f6008d0a-0">
              En enkel fundering är då: Vad kan man göra inom arbetsmiljöområdet
              och från Arbetsmiljöverkets sida för att hitta dem som står bredvid
              och utnyttjar människor, arbetskraft, för att kunna vinna affärer?
              Då handlar det naturligtvis om vilka möjligheter vi ger Arbetsmiljöverket.
            </seg>
            <seg xml:id="i-be597f12e420bba8-0">
              Kristdemokraterna valde den andra vägen. Ni skar ned. Och så
              säger ni att ni inte vill tillåta regionala skyddsombud att gå
              in och besöka företag, fast de har kollektivavtal men för tillfället
              inte har några fackliga medlemmar.
            </seg>
            <seg xml:id="i-f4b6a97ee51653db-0">
              Hur rimmar det med vad ni säger? Vem är det som tänker på de
              goda företagen då? Jo, det gör vi. Men Kristdemokraterna säger:
              Nej, nu ska vi inte svartmåla. Men problemet är väl att vi måste
              kunna ta tag i dem som inte beter sig riktigt och konkurrerar
              ut andra med urusla villkor.
            </seg>
            <seg xml:id="i-45860d0bb537c484-0">
              Nu ställer jag första frågan: I princip fullföljs en nollvision.
              Kan då Lars-Axel Nordell peka ut vilka åtgärder som han vill betona
              i första hand som leder till att en maskinoperatör eller ett vårdbiträde
              inom äldreomsorgen faktiskt kan finnas kvar i arbetslivet till
              65 års ålder, till pensionsåldern?
            </seg>
          </u>
          <note type="speaker" xml:id="i-97aa75742603d69e-0">
            Anf. 105 LARS-AXEL NORDELL (KD) replik:
          </note>
          <u who="lars-axel_nordell_07449f" xml:id="i-804458d54b1937e1-5">
            <seg xml:id="i-869b8e92cb14e557-0">
              Herr talman! Tack för frågan!
            </seg>
            <seg xml:id="i-9244471e3a8b0e7d-0">
              Jag menar att vi måste bygga vidare på det arbete som har inletts
              sedan många år tillbaka, där arbetsmiljön successivt har blivit
              bättre det tror jag att vi kan vara överens om men där den psykosociala
              arbetsmiljön hotas av olika skäl. Där tycker jag att vi måste
              vässa oss, eftersom arbetsmiljön ser annorlunda ut än tidigare.
            </seg>
            <seg xml:id="i-7f3f471f9815bb09-0">
              När det gäller att skyddsombuden ska besöka sina medlemmar: Om
              jag inte har uppfattat den lagstiftning som ni vill ändra felaktigt
              handlar den om möjligheter att besöka sina medlemmar. Men har
              man inga medlemmar är det svårt att besöka dem. Jag antar att
              det är detta det handlar om.
            </seg>
            <seg xml:id="i-a7cab4f882e65973-0">
              Sedan vet jag att företagare som är måna om sin personal, tycker
              att detta är bra och ser en fördel i detta vi pratade förut om
              den gode ledaren har stora möjligheter att bjuda in och öppna
              upp.
            </seg>
            <seg xml:id="i-4ee8024b277fa8f4-0">
              Frågan är om det är rätt väg att göra som Raimo och Socialdemokraterna
              vill, nämligen ändra lagstiftningen för att åstadkomma sådana
              förändringar. Jag tycker att ni har väldigt stor tilltro till
              lagstiftning och statsbidrag. Det verkar vara det enda. Vi pratar
              mycket om värdegrund och att man styr med värderingar. Det tror
              jag att Raimo kan ha förståelse för.
            </seg>
          </u>
          <note type="speaker" xml:id="i-dd16e9dd88336b27-0">
            Anf. 106 RAIMO PÄRSSINEN (S) replik:
          </note>
          <u who="raimo_parssinen_c1b884" xml:id="i-039ca37036fde0a2-6">
            <seg xml:id="i-ccb23b499d6c5072-0">
              Herr talman! Det kan ju vara så att värdegrunden säger att fler
              borde jobba tills man fyller 75 år. Så kan det vara. Men då är
              frågan: Vad gör ni då, när ni samtidigt vet att så många inte
              orkar jobba till 65 år? Det är vad jag är ute efter.
            </seg>
            <seg xml:id="i-9a87eaa06cfd4593-0">
              Hur ser det ut i ert handlingsprogram? Vad är det som kommer
              först, som leder till att maskinoperatören tvångsmässigt slipper
              lämna arbetslivet nio år före 65 års ålder?
            </seg>
            <seg xml:id="i-c744de3496e7c987-0">
              Vad tar Kristdemokraterna först? Vad är det första man gör? Och
              vad kommer sedan, för att städerskan ska orka vidare? Var finns
              visionen?
            </seg>
            <seg xml:id="i-32f4aa8f4848d5da-0">
              Det är likadant med nollvisionen för dödsfall. Du säger att ni
              i princip gör detta. Men inte bygger man en nollvision enbart
              på en värdegrund! Nollvisionen måste innehålla steg som man tar
              ett i taget för att komma framåt. Det är de stegen jag efterfrågar.
            </seg>
            <seg xml:id="i-03897f5a967315d5-0">
              Jag fick inte de svaren från Moderaterna. Katarina Brännström
              sade att det var regelförenklingar som skulle leda till detta.
              Håller Lars-Axel Nordell med om att det är regelförenklingarna
              som leder till att fler kan finnas längre i arbetslivet? Vad är
              det första steget?
            </seg>
            <seg xml:id="i-1a0f4229acafe6ce-0">
              Vi socialdemokrater anser att handlingsprogrammet är tomt. Ni
              pratar om att ni tänker nytt. Då frågar vi oss: Vad är det för
              konkret innehåll i det nya? Är det en ny hemsida? Det kan ju vara
              bra. Men vad är det mer konkret? Vad är det första steget?
            </seg>
            <seg xml:id="i-6df0569e44f8f873-0">
              Är det mer resurser till Arbetsmiljöverket, så att de kan göra
              fler kontroller? Bra! Är det att man börjar samla ihop forskningen,
              så att man kan skapa större kunskap kring detta? Bra!
            </seg>
            <seg xml:id="i-78f254fe97410867-0">
              Men vad är det egentligen ni säger? Ni säger inte att det ska
              bli fler inspektörer eller samlad forskning. Vad är första steget?
            </seg>
          </u>
          <note type="speaker" xml:id="i-f1193c2cf12e43d9-0">
            Anf. 107 LARS-AXEL NORDELL (KD) replik:
          </note>
          <u who="lars-axel_nordell_07449f" xml:id="i-916a40a65d24c88c-0" next="cont">
            <seg xml:id="i-5654141d70d4edcf-0">
              Herr talman! Jag tackar också för den frågan.
            </seg>
            <seg xml:id="i-e39a25f0b6ac68b5-0">
              Jag kan säga att jag har stor respekt för Raimos kunskap på området.
              Jag vet att du har jobbat länge med detta och kan mycket.
            </seg>
            <seg xml:id="i-357b6886b4d19c87-0">
              Men jag tycker att du ibland, när du debatterar, drar lite väl
              långtgående slutsatser av till exempel det Katarina Brännström
              sade, att det handlar om regelförenklingar.
            </seg>
            <seg xml:id="i-75f5dda993a1c4a9-0">
              Det är klart att regelförenklingar är viktiga. Om man inte förstår
              vad som står eftersom det är krångligt skrivet är det inte bra.
              Jag tror att man många gånger måste ta hjälp för att förstå en
              del skrivningar. Det är inte bra. Det ska vara så klart, tydligt
              och pedagogiskt som möjligt.
            </seg>
            <seg xml:id="i-e4e3e7ad4f8dcc44-0">
              Då kan också en hemsida vara behjälplig, för att tydligt och
              snabbt förstå och dra nytta av detta. Det handlar ju om stödjande
              regelverk som ska syfta till att det blir bättre arbetsmiljö.
            </seg>
            <seg xml:id="i-b453437ef664b833-0">
              Du tar upp forskningen. Det stora problemet i dag är inte att
              det inte forskas om de här sakerna, för det gör det på många håll,
              bland annat i Gävle. Det finns flera universitet och högskolor
              som forskar på detta.
            </seg>
            <seg xml:id="i-e9a7d02ded071233-0">
              Den svårighet som vi har när det gäller forskningen i Sverige
              är att det finns mycket forskningsresultat att tillgå men att
              de inte används. Egentligen skulle man behöva forska om forskningen,
              så att säga, bättre ta till vara den forskning som finns.
            </seg>
            <seg xml:id="i-52c90ea14374c803-0">
              På den punkten kan jag hålla med dig. Du pratar också om sammanhållning.
              Det handlar om att på bättre sätt dra nytta av forskningsresultaten,
              så att de kommer till användning.
            </seg>
          </u>
          <note xml:id="i-da084078cb976dd7-0">
            Överläggningen var härmed avslutad.
          </note>
          <note xml:id="i-9b773c62420e1b12-1">
            Ajournering
          </note>
          <note xml:id="i-b6444a42ab5e169d-0">
            Kammaren beslutade kl. 15.48 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="lars-axel_nordell_07449f" prev="cont" xml:id="i-be083d503eafa722-0">
            <seg xml:id="i-719088ff9dc45f4b-1">
              Återupptagna förhandlingar
            </seg>
          </u>
          <note xml:id="i-fd2742fd919ed597-0">
            Förhandlingarna återupptogs kl. 16.00.
          </note>
          <note xml:id="i-2fa4bb930202cd88-0">
            8 § Beslut om ärenden som slutdebatterats den 15 februari
          </note>
          <note xml:id="i-e7e92f79b59d1dec-0">
            Punkt 1
          </note>
          <note xml:id="i-455c433d86c8cb3c-0">
            Punkt 2
          </note>
          <note xml:id="i-e4e7e68800bed9a4-0">
            Punkt 5
          </note>
          <note xml:id="i-ae6cd2471e9f4865-0">
            Punkt 6
          </note>
          <note xml:id="i-1740a59f6e1986de-0">
            Punkt 8
          </note>
          <note xml:id="i-c69647c66d1e03e6-0">
            Punkt 10
          </note>
          <note xml:id="i-5dd66f7ef21b25a7-0">
            Övriga punkter
          </note>
          <note xml:id="i-455c433d86c8cb3c-1">
            Punkt 2
          </note>
          <note xml:id="i-41b6537144117ce8-0">
            Punkt 3
          </note>
          <note xml:id="i-ae6cd2471e9f4865-1">
            Punkt 6
          </note>
          <note xml:id="i-5dd66f7ef21b25a7-1">
            Övriga punkter
          </note>
          <note xml:id="i-e7e92f79b59d1dec-1">
            Punkt 1
          </note>
          <note xml:id="i-455c433d86c8cb3c-2">
            Punkt 2
          </note>
          <note xml:id="i-41b6537144117ce8-1">
            Punkt 3
          </note>
          <note xml:id="i-668c3dde80075d09-0">
            9 § Beslut om ärende som slutdebatterats vid dagens sammanträde
          </note>
          <note xml:id="i-e7e92f79b59d1dec-2">
            Punkt 1
          </note>
          <note xml:id="i-455c433d86c8cb3c-3">
            Punkt 2
          </note>
          <note xml:id="i-afa0c2b87b2a881d-0">
            Punkt 7
          </note>
          <note xml:id="i-5dd66f7ef21b25a7-2">
            Övriga punkter
          </note>
          <note xml:id="i-f09910425e988b7f-0">
            10 § Bordläggning
          </note>
          <note xml:id="i-b10904e7defca4f7-0">
            Anmäldes och bordlades
          </note>
          <note xml:id="i-19eaa0a3a3c69f64-0">
            11 § Anmälan om interpellationer
          </note>
          <note xml:id="i-d09188debf201f44-0">
            Anmäldes att följande interpellationer framställts
          </note>
          <note xml:id="i-9530820d4765f6f7-0">
            den 16 februari
          </note>
          <note xml:id="i-ef619d3b5fd41b29-0">
            Bo Bernhardsson
          </note>
          <note xml:id="i-17bec73cb413a364-0">
            Patrik Björck
          </note>
          <note xml:id="i-e2c342449a3dd08e-0">
            Eva Olofsson
          </note>
          <note xml:id="i-1b0c74ba7307246d-0">
            Kerstin Nilsson
          </note>
          <note xml:id="i-214c3e838c52e6e0-0">
            Interpellationerna redovisas i bilaga som fogats till riksdagens
            snabbprotokoll tisdagen den 21 februari.
          </note>
          <note xml:id="i-5cb0bc1c37686326-0">
            12 § Anmälan om frågor för skriftliga svar
          </note>
          <note xml:id="i-9a2f6127e2b3915c-0">
            Anmäldes att följande frågor för skriftliga svar framställts
          </note>
          <note xml:id="i-9530820d4765f6f7-1">
            den 16 februari
          </note>
          <note xml:id="i-4c13294d242f19c1-0">
            Roza Güclü Hedin
          </note>
          <note xml:id="i-4c13294d242f19c1-1">
            Roza Güclü Hedin
          </note>
          <note xml:id="i-c077e6a77c1f8e6c-0">
            Allan Widman
          </note>
          <note xml:id="i-1594e044d25b73cd-0">
            Jörgen Hellman
          </note>
          <note xml:id="i-ce2cbe31e639dd02-0">
            Frågorna redovisas i bilaga som fogats till riksdagens snabbprotokoll
            tisdagen den 21 februari.
          </note>
          <note xml:id="i-064f3308ec424662-0">
            13 § Kammaren åtskildes kl. 16.13.
          </note>
          <note xml:id="i-6b340489285db05d-0">
            Förhandlingarna leddes
          </note>
          <note xml:id="i-2cde54fd321b16bc-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
