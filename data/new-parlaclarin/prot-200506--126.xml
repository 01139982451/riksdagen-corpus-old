<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--126</head>
          <docDate when="2005-01-01">2005-01-01</docDate>
        </div>
      </front>
      <body>
        <div>
          <note xml:id="i-7bb54f94f5dbc4c8-0">
            ﻿
          </note>
          <note xml:id="i-bc53b458d12c019f-0">
            Riksdagens protokoll
          </note>
          <note xml:id="i-ed7298a4b575e809-0">
            2005/06:126
          </note>
          <note xml:id="i-587855ac0a7efc7a-0">
            Torsdagen den 18 maj
          </note>
          <note xml:id="i-70074962cf973df0-0">
            Kl. 12:00 - 18:15
          </note>
          <note xml:id="i-9034d69d939b9b00-0">
            1 § Justering av protokoll
          </note>
          <note xml:id="i-615c1d2290a91bbe-0">
            Justerades protokollet för den 12 maj.
          </note>
          <note xml:id="i-bb9219f95dfe0c01-0">
            2 § Anmälan om fördröjda svar på interpellationer
          </note>
          <note xml:id="i-dff9c64d1350b78a-0">
            Till riksdagen hade inkommit följande skrivelser:
          </note>
          <note xml:id="i-d99601f6261a8c19-0">
            Interpellation 2005/06:394
          </note>
          <note xml:id="i-3d60b80c776e6326-0">
            Interpellation 2005/06:394 av Nina Lundström (fp)
          </note>
          <note xml:id="i-8f2bb248c0510adc-0">
            Interpellationen kommer att besvaras onsdagen den 7 juni 2006.
          </note>
          <note xml:id="i-66473256603692f6-0">
            Skälet till dröjsmålet är att det inte finns något tillfälle
            för interpellationssvaret i kammaren.
          </note>
          <note xml:id="i-09cd5411dcf946b9-0">
            Jens Orback
          </note>
          <note xml:id="i-8e7d0c4eb8265a36-0">
            Interpellation 2005/06:396
          </note>
          <note xml:id="i-5ac368a94971ee5f-0">
            Interpellation 2005/06:396 av Bengt-Anders Johansson (m)
          </note>
          <note xml:id="i-8f2bb248c0510adc-1">
            Interpellationen kommer att besvaras onsdagen den 7 juni 2006.
          </note>
          <note xml:id="i-82347ba3175fed0f-0">
            Skälet till dröjsmålet är brist på tider i kammaren under maj
            månad för interpellationssvar.
          </note>
          <note xml:id="i-3af9fede13fc55b0-0">
            Fredrik Ahlén
          </note>
          <note xml:id="i-0caed0e3c173e5c7-0">
            Interpellation 2005/06:401
          </note>
          <note xml:id="i-84ce173f1a91da2b-0">
            Interpellation 2005/06:401 av Ana Maria Narti (fp)
          </note>
          <note xml:id="i-8f2bb248c0510adc-2">
            Interpellationen kommer att besvaras onsdagen den 7 juni 2006.
          </note>
          <note xml:id="i-66473256603692f6-1">
            Skälet till dröjsmålet är att det inte finns något tillfälle
            för interpellationssvaret i kammaren.
          </note>
          <note xml:id="i-09cd5411dcf946b9-1">
            Jens Orback
          </note>
          <note xml:id="i-152801594fdef976-0">
            3 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-ca617ec75a202aa6-0">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-d8e7e9ac7992d1f7-0">
            KOM(2006)160
          </note>
          <note xml:id="i-e180abb1b0ee9b95-0">
            KOM(2005)681
          </note>
          <note xml:id="i-5789af6710d659bb-0">
            4 § Förnyad bordläggning
          </note>
          <note xml:id="i-3bbeb13b0cc85e12-0">
            Föredrogs och bordlades åter
          </note>
          <note xml:id="i-4dc42195d6fda06c-0">
            5 § Beslut om ärenden som slutdebatterats den 17 maj
          </note>
          <note xml:id="i-3ae1ede5687f6e05-0">
            Punkt 1
          </note>
          <note xml:id="i-e4565561e9642a15-0">
            Punkt 3
          </note>
          <note xml:id="i-fcc70108208f115d-0">
            Punkt 11
          </note>
          <note xml:id="i-ac9253651e7719c8-0">
            Punkt 14
          </note>
          <note xml:id="i-a423e750a98fea10-0">
            Punkt 17
          </note>
          <note xml:id="i-8240e91fdcbc3564-0">
            Punkt 36
          </note>
          <note xml:id="i-3ae1ede5687f6e05-1">
            Punkt 1
          </note>
          <note xml:id="i-046ffa5832c57e7f-0">
            Punkt 2
          </note>
          <note xml:id="i-e4565561e9642a15-1">
            Punkt 3
          </note>
          <note xml:id="i-103804f87a323181-0">
            Punkt 4
          </note>
          <note xml:id="i-3ae1ede5687f6e05-2">
            Punkt 1
          </note>
          <note xml:id="i-046ffa5832c57e7f-1">
            Punkt 2
          </note>
          <note xml:id="i-fcb890f72ad423f7-0">
            Punkt 5
          </note>
          <note xml:id="i-5523b7e6e87c1fda-0">
            Övriga punkter
          </note>
          <note xml:id="i-ffedd434078a6039-0">
            6 § Tidsbegränsade anställningar och förstärkt skydd för föräldralediga
          </note>
          <note xml:id="i-22610a86f3830334-0">
            Föredrogs
          </note>
          <note type="speaker" xml:id="i-bdab3ed969cbb64c-0">
            Anf. 1 PATRIK NORINDER (m):
          </note>
          <u who="patrik_norinder_72c45a" xml:id="i-fca2edcb8745d24c-0">
            <seg xml:id="i-3b356d07720b3a29-0">
              Fru talman! Jag vill passa på att hälsa statsrådet välkommen
              till den här debatten. Det är alltid trevligt när statsråd vill
              delta i debatter här i kammaren.
            </seg>
            <seg xml:id="i-e0e9ccb5c884d1aa-0">
              Fru talman! Jag inleder med att yrka bifall till reservation
              1 under punkt 1, och jag står naturligtvis bakom även reservation
              2.
            </seg>
            <seg xml:id="i-2a823931408ef36f-0">
              Fru talman! Ogillar Socialdemokraterna, Vänstern och Miljöpartiet
              kollektivavtal? Varför vill regeringen försvåra för unga, invandrare
              och landsbygdsbor att få säsongsarbete? Frågorna är synnerligen
              berättigade efter regeringens förslag till ny detaljerad lagstiftning
              i LAS om fri visstidsanställning.
            </seg>
            <seg xml:id="i-786024750dd43e80-0">
              Regeringspartierna brukar se sig som de främsta försvararna av
              kollektivavtal och tar ofta avstånd från utländska modeller där
              arbetsmarknaden regleras med lagstiftning. Vad gör de då själva?
              År ut och år in går socialistiska regeringar in och detaljstyr
              arbetsmarknaden med lagar. Friheten att avtala mellan arbetsmarknadens
              parter beskärs mer och mer. Dagens nya lagstiftning i LAS är ett
              gott exempel på klåfingrighet och intrång i avtalsskapande på
              arbetsmarknaden.
            </seg>
            <seg xml:id="i-a610e5ae5a6dfc56-0">
              Efter att ha haft en mängd olika regler för skilda typer av visstidsanställningar
              inser nu tydligen regeringen att det har blivit alltför krångligt
              så att man nu tvingas att rensa i djungeln, vilket jag kan sympatisera
              med. Åtta av de nuvarande elva tidsbegränsade anställningsformerna
              avskaffas, däribland säsongsanställningar.
            </seg>
            <seg xml:id="i-18238d2abb169935-0">
              Bort tas tillfällig anställning för viss tid, viss säsong, visst
              arbete, praktikarbete, feriearbete, tillfällig arbetsanhopning,
              samband med totalförsvarsplikt och överenskommen visstidsanställning
              en hel flora av olika typer av anställningar. Kvar blir fri visstidsanställning,
              vikariat, provanställning och när arbetstagare har fyllt 67 år.
            </seg>
            <seg xml:id="i-0f32be050f147c50-0">
              Regeringen skulle ha kunnat göra något riktigt bra av insikten
              att det blivit för mycket av regelverk. I stället för att skärpa
              upp villkoren för de arbetsgivare som är beroende av visstidsanställningar
              skulle man ha kunnat ge arbetsmarknadens parter, genom att sluta
              kollektivavtal, utrymme för branschanpassning. Det skulle ha underlättat
              för ungdomar, invandrare och andra som i dag har ett utanförskap
              på arbetsmarknaden att få ett fäste på arbetsmarknaden. Småföretag
              och andra arbetsgivare som är beroende av tidsbegränsade anställningar,
              inte minst säsongsanställningar, skulle också känna att man vågade
              anställa och utvidga sina verksamheter.
            </seg>
            <seg xml:id="i-67fe270f2362e125-0">
              Att regeringen helt tycks ha brist på kunskap om de små och medelstora
              företagens situation är fullständigt uppenbart. Hade man haft
              en aning om hur det är att vara småföretagare och arbetsgivare
              skulle detta förslag aldrig ha lagts fram. Det är ett förslag
              som ytterligare kommer att leda till att intresset för att starta
              och driva företag minskar. Hur kan jag påstå det här?
            </seg>
            <seg xml:id="i-c595c208e0a531a1-0">
              Arbetsmarknaden består inte av likformiga förutsättningar. En
              större industri, till exempel Volvo, har inte samma förutsättningar
              som ett fjällhotell, en skidlift, en skärgårdsföretagare, en fruktodlare,
              en jordbrukare, en handelsträdgård, en biltestanläggning i Norrland
              eller en asfaltläggare.
            </seg>
            <seg xml:id="i-567b559f82d80aaa-0">
              Många företag bygger sin produktion på kvalificerad och årligen
              återkommande personal. De har varierande anställningstider beroende
              på klimat eller tillgång på jobb.
            </seg>
            <seg xml:id="i-2ee7dfbaf3f607cd-0">
              Hur gärna en arbetsgivare än skulle vilja ha tillsvidareanställda
              styr dock ekonomin villkoren för verksamheten. I dagens konkurrenssituation
              finns det inga ekonomiska möjligheter att anställa en personalstyrka
              som är större än vad som motsvarar det faktiska arbetskraftsbehovet.
            </seg>
            <seg xml:id="i-fd084090b010ed60-0">
              Förslaget kommer alltså att ge den effekten att det blir både
              mindre drivkraft att anställa, vilket leder till färre jobb, och
              att grupper som har en svag ställning på arbetsmarknaden stängs
              ute. Sysselsättningen kommer säkert att förvärras speciellt på
              landsbygden, där beroendet av tidsbegränsade anställningar är
              särskilt stort.
            </seg>
            <seg xml:id="i-0422bbe46b2eff09-0">
              Fru talman! Dagens förslag innehåller en mängd detaljer som alla
              kommer att leda till en dramatisk förändring av arbetssituationen
              för säsongsarbete och visstidsarbete. Kvalifikationstiden för
              rätt till återanställning förkortas till exempel från tolv månader
              till sex månader. Och den tid som avtal får träffas för fri visstidsanställning
              begränsas till korta 14 månader under en femårsperiod. Vad innebär
              då detta praktiskt?
            </seg>
            <seg xml:id="i-b920f09125d76273-0">
              En arbetsgivare som anställer en medarbetare för en säsongsanställning
              under sommarhalvåret på sex månader ska ge företrädesrätt till
              återanställning för denne även nästa säsong. Denne har då tolv
              månaders anställning under två år och har fortfarande en företrädesrätt
              som gäller i nio månader från det att anställningen upphörde.
            </seg>
            <seg xml:id="i-9fd3b6ccbbd75fd5-0">
              Nästa säsong behövs kanske en anställning på fem månader. Då
              slår den nya lagstiftningen till med full kraft. Den anställde
              kräver jobbet i kraft av företrädesparagrafen, och eftersom 14
              månader har passerat övergår säsongsanställningen till ett helårs
              tillsvidareanställning. Visserligen finns det inga arbetsuppgifter
              att utföra efter säsongens slut, men arbetsgivaren tvingas ändå
              att tillsvidareanställa.
            </seg>
            <seg xml:id="i-fc1bfd5f83743b03-0">
              Vän av ordning kan då påpeka att det går att träffa ett enskilt
              avtal, där den anställde endast behöver stå till förfogande under
              exempelvis april till september. Han är dock tillsvidareanställd
              hela året. Har han eller hon tur kan det dyka upp ett nytt arbete
              som kan tas under denna tid trots att han eller hon redan är tillsvidareanställd.
            </seg>
            <seg xml:id="i-fe6525489154df20-0">
              Men vad händer om det inte finns något arbete under vintermånaderna?
              Personen kan, som jag ser det, inte få a-kassa under denna tid
              då hon eller han är tillsvidareanställd. Vem ska betala? Arbetsgivaren
              varken kan eller behöver göra det. Här, statsrådet, vore jag tacksam
              för ett klarläggande av hur statsrådet har tänkt.
            </seg>
            <seg xml:id="i-3a293ce93b3f45e5-0">
              Vad händer när statsrådet Hans Karlsson lägger fram nästa proposition,
              om rätt till heltid? Kommer då rätten till tillsvidareanställning
              att innebära att man har rätt till anställning även om det inte
              finns jobb? Lösningen blir i så fall att säga upp den anställde
              på grund av arbetsbrist, med därmed ingående ekonomiska förpliktelser,
              och sedan anställa denna ånyo nästa säsong genom företrädesrätten.
            </seg>
            <seg xml:id="i-1c2f6302dad92656-0">
              Vad är över huvud taget vitsen med att införa en lag om tillsvidareanställning?
              Genom företrädesrätten har den anställde ändå rätt till säsongsjobbet.
              Som jag kan se det blir konsekvensen huvudsakligen att beröva
              henne eller honom rätten till a-kassa.
            </seg>
            <seg xml:id="i-5f035b1396221642-0">
              Sammanfattningsvis kommer konsekvensen av detta förslag att bli,
              om man anställer någon med fri visstidsanställning över sex månader,
              att en säsongsberoende småföretagare kan tvingas till helårsanställning
              även om det inte finns arbete. För den anställde kan det innebära
              att denna inte kan uppbära a-kassa eller får svårighet att finna
              någon annan ersättning under en lång period.
            </seg>
            <seg xml:id="i-b2bd7679eb074d8c-0">
              Fru talman! Utskottet uppvaktades av ett flertal företrädare
              för säsongsberoende branscher. De var minst sagt upprörda över
              regeringens förslag och gav vältaligt och klargörande exempel
              på hur hårt förslaget kommer att slå mot deras verksamhetsområde
              och mot arbetssökande som har svårt att få fäste på arbetsmarknaden.
            </seg>
            <seg xml:id="i-5135a243ad4d16a3-0">
              Några exempel för att ytterligare klarlägga hur genomgripande
              detta förslag slår:
            </seg>
            <seg xml:id="i-702618ef28b6dafe-0">
              Furuviksparken hemma i mitt län, Gävleborg, är inne på sin 106:e
              säsong. Parken har 17 årsanställda och närmare 200 säsongsanställda.
              Redan efter två säsonger är sexmånadersgränsen passerad, och de
              200 säsongsanställda har sedan rätt till heltids tillsvidareanställning,
              som uppkommer efter 14 månader. Det finns inte arbete utanför
              säsongen för de 200 personerna, trots att de är tillsvidareanställda.
              Deras alternativ är antingen att finna ett annat tillfälligt arbete,
              vilket inte alltid är så lätt i ett landsbygdslän, eller att stå
              där utan a-kassa. Vad säger statsrådet till dem?
            </seg>
            <seg xml:id="i-03c16182e02186df-0">
              Ytterligare ett alternativ är att säga upp de anställda med därmed
              förenade kostnader. Vad kommer detta att innebära för Furuviksparken
              och dess säsongsanställda? Och vad har man vunnit med den nya
              lagen om rätt till tillsvidareanställning? Vilka råd har statsrådet
              till Furuviksparkens ägare?
            </seg>
            <seg xml:id="i-c49add69ffef39e3-0">
              Kläppens skidsportanläggning i Transtrand har 25 anställda under
              lågsäsong och 160 under högsäsong. Hur ska de klara det nya lagförslaget?
            </seg>
            <seg xml:id="i-c37bc782a3968fad-0">
              Fjäderholmarna håller öppet majseptember. Verksamheten vilar
              på vintern. Fråga Lena Karmann vad hon tycker om förslaget. Men
              statsrådet! Håll gärna luren en bit ifrån! Det kan komma svavelångor.
            </seg>
            <seg xml:id="i-0869689127d277e8-0">
              Vilket råd ger statsrådet Lotta Welander på Park Inn Hotell i
              Haninge för att lugna hennes upprörda känslor?
            </seg>
            <seg xml:id="i-b4203ca180660de0-0">
              Fråga Carmen Löf på Grisslehamn Gård som driver en glassbod och
              en uteservering under sommarsäsongen vad hon tycker.
            </seg>
            <seg xml:id="i-44cc7c8e49065468-0">
              Lena Ramn i Helsingfors har två anställda men behöver då och
              då projektanställa någon för ett visst krävande projekt. Ett idiotiskt
              och ogenomtänkt förslag, var hennes reaktion.
            </seg>
            <seg xml:id="i-42a4c8b0d84625a8-0">
              Så här skulle jag kunna ge exempel på företag efter företag.
            </seg>
            <seg xml:id="i-daf06d857f72fdb9-0">
              Jag förmodar att statsrådet inser att de förslag i propositionen
              där man hänvisar till att det går att träffa lokala kollektivavtal
              med godkännande av central arbetstagarorganisation innebär såväl
              kostsamma åtaganden som mycket krångel för arbetsgivaren. Jag
              tänker då särskilt på en mindre företagare som varken har en stark
              ekonomi eller djupgående erfarenhet av fackliga förhandlingar.
            </seg>
            <seg xml:id="i-677ceedc61447f6e-0">
              Propositionen har satt ribban högt att förhandla ifrån, och redan
              har förnöjsamma kommentarer kommit från Kommunal, som förhandlar
              med de gröna näringarna.
            </seg>
            <seg xml:id="i-73f4e031a29e1d82-0">
              Fru talman! Man behöver inte ha alltför stor fantasi för att
              inse att småföretagare och andra arbetsgivare kommer att akta
              sig för att anställa någon mer än fem och en halv månad. Många
              kommer säkert också att försöka finna vägar runt lagstiftningen.
              Denna nya lag är ett radikalt nytänkande, och vi kommer snabbt
              att bli varse de negativa konsekvenserna för visstidsanställningar
              och branscher som är beroende av bland annat säsongsarbete om
              olyckan nu skulle vara framme att det blir fortsatt vänsterregering.
            </seg>
            <seg xml:id="i-a2dcc097a2caa536-0">
              Alliansen kommer att riva upp regeringens och stödpartiernas
              usla förslag efter ett maktövertagande. Vårt förslag ger en bättre
              balans och större möjligheter att bedriva företagande med anställningar
              på viss tid. Framför allt lyfter vi ut säsongsarbete från det
              fria visstidsförslaget. Dagens regler kommer då att gälla.
            </seg>
            <seg xml:id="i-4677f884eeb758d8-0">
              Avslutningsvis vill jag dock inte sticka under stol med att jag
              helst hade sett att arbetsmarknadens parter själva hade klarat
              frågor av detta slag i kollektivavtal. Min åsikt är att den lagstiftande
              församlingen i minsta mån ska lägga sig i arbetsmarknadsfrågor
              som kan lösas branschvis genom kollektivavtal. Nu är dock situationen
              inte sådan, utan det bästa vore om majoriteten drog tillbaka hela
              sitt förslag eller åtminstone skademinimerade det genom att lyfta
              ur säsongsarbete från förslaget om fria visstidsanställningar.
              Ni har chansen. Ta den, Ulf Holm, Miljöpartiet!
            </seg>
          </u>
          <note type="speaker" xml:id="i-78dd6187a3cd7360-0">
            Anf. 2 CARL B HAMILTON (fp):
          </note>
          <u who="carl_b_hamilton_f03c03" xml:id="i-7a6cb1c06e78aa11-0">
            <seg xml:id="i-9299ea913e2cdea7-0">
              Fru talman! Jag ska i likhet med Patrik Norinder avge ett vallöfte:
              Vi fyra allianspartier kommer, om vi vinner valet, att riva upp
              den socialdemokratiska regeringens, Miljöpartiets och Vänsterpartiets
              huvudlösa stopp för säsongsanställningar.
            </seg>
            <seg xml:id="i-9e9a5d9613aedc39-0">
              Om alliansen vinner valet kommer det även i fortsättningen att
              vara möjligt att vara anställd och för företag att anställa människor
              som säsongsanställda i turistnäringen, restauranger, skogs- och
              trädgårdsodling, byggen och så vidare.
            </seg>
            <seg xml:id="i-ece0dfabf44e7d84-0">
              Vi i alliansen tror inte att politiker kan bestämma att årstidsväxlingarna
              upphör eller att säsongerna upphör.
            </seg>
            <seg xml:id="i-0bf7e81072356bb0-0">
              Vi i alliansen tror inte att politiker kan bestämma att vädret
              alltid ska vara detsamma.
            </seg>
            <seg xml:id="i-29b6980d1c0515d4-0">
              Vi tror inte heller att man kan odla grönt utomhus i januari
              eller att det går bra att driva skidliftar på sommaren. Man måste
              anpassa det ekonomiska livet till verklighetens krav.
            </seg>
            <seg xml:id="i-83a84736f18b9b79-0">
              Därför menar vi att säsongsanställningar behövs även i fortsättningen,
              att säsongsanställningar är en naturnödvändighet.
            </seg>
            <seg xml:id="i-e880ad4c99c73522-0">
              Socialdemokraternas och stödpartiernas beslut att stoppa regelverket
              för säsongsanställningar blir otvivelaktigt ett hårt slag mot
              småföretag inom turism- och besöksnäring, marinor, byggindustri
              och jord- och skogsbruk.
            </seg>
            <seg xml:id="i-6d745c82f94366cb-0">
              Beslutet blir också ett stort hinder för ungdomar och invandrare,
              som får svårare att komma in på arbetsmarknaden; en dörr stängs
              för dem.
            </seg>
            <seg xml:id="i-6a421356b4501458-0">
              Efter tolv år med Socialdemokraterna vid makten är ungdomsarbetslösheten
              i Sverige, Hans Karlsson, 12, 13 eller 14 %, och över 100 000
              ungdomar är arbetslösa. Hur kan man då lägga fram ett sådant här
              förslag i en situation när ungdomsarbetslösheten är så omfattande?
              Det har ju en udd mot dem som vill komma in på arbetsmarknaden.
              Att säsongsjobba är en gammal väg in på arbetsmarknaden för ungdomar.
            </seg>
            <seg xml:id="i-5e4cc01a9cebf294-0">
              I detta läge avskaffar regeringen och stödpartierna en anställningsform
              som många ungdomar har prövat på. Det är då inte konstigt att
              det är så hög ungdomsarbetslöshet och total arbetslöshet i Sverige
              om man efter tolv år vid makten fortsätter på den här traditionella
              vägen och lägger förslag som försvårar för nya anställningar för
              ungdomar och driver småföretag till nedläggning, eller åtminstone
              till sämre lönsamhet.
            </seg>
            <seg xml:id="i-b51c4ab7608a045d-0">
              Det här förslaget, om man ser det i småföretagarperspektiv, är
              en förödande, effektiv dementi av allt som Socialdemokraterna
              säger i högtidstalen om värdet av småföretagsamhet.
            </seg>
            <seg xml:id="i-14989a165f73f6de-0">
              Beslutet här i dag kommer att gynna ökade svartjobb.
            </seg>
            <seg xml:id="i-25bf9a55ba438f58-0">
              En företagare skriver: Förslaget skulle vara en katastrof för
              vår bransch som har 20 % vintertid och 80 % sommartid! Det gagnar
              bara dem som använder svart arbetskraft; för dem spelar det här
              förslaget ingen roll.
            </seg>
            <seg xml:id="i-6c0509824a8e29bf-0">
              Ja, så är det.
            </seg>
            <seg xml:id="i-0adb807d15d2f6ef-0">
              I den här regionen, Storstockholm, drabbas framför allt restauranger
              men också annat företagande som äger rum i Helsingforss skärgård
              en glesbygd faktiskt.
            </seg>
            <seg xml:id="i-01342c6853b29250-0">
              Så här skriver Wik-Inn Marina AB: Eftersom varvsverksamheten
              till stor del är koncentrerad två hektiska perioder, vår och höst,
              påverkas alla marinor negativt av den här förändringen. Dessutom
              kan säsongsanställningen ligga till grund för en kommande heltidstjänst
              så det påverkar även den arbetssökande negativt.
            </seg>
            <seg xml:id="i-8fb52bdefd8f6a9b-0">
              En annan marina skriver: Vi ger jobb till studerande ungdomar
              under säsongen som tacksamt jobbar med oss under sommarmånaderna.
              Många återkommer år efter år.
            </seg>
            <seg xml:id="i-e11fa4d2c66b2708-0">
              De bygger upp en kompetens. Det blir en kompetensförlust med
              det här beslutet, som Patrik Norinder påpekade tidigare.
            </seg>
            <seg xml:id="i-9d126eb90414a0a3-0">
              Enligt min mening är vänsterkartellen både destruktiv och hårdnackad
              i sitt beslut i dag. Det är inte bara det att de driver företag
              till nedläggning eller minskad produktion därför att det blir
              mindre lönsamt att driva produktion, utan det kommer också att
              öka importen av produkter och tjänster som inte längre produceras
              här i landet.
            </seg>
            <seg xml:id="i-c68574644841b12d-0">
              Vänsterkartellen är inåtvänd. Det är så otroligt tydligt när
              man läser det här lagförslaget. Arbetsrättare är inåtvända. De
              har inte uppfattat att Sverige är en liten, öppen ekonomi, att
              vi är en del av världen, en del av Europa, en del av Norden.
            </seg>
            <seg xml:id="i-722335f26079f2fc-0">
              Försämras företagsklimatet för säsongsarbete, som det här förslaget
              innebär, kommer säsongsarbetet naturligtvis inte alltid att upphöra,
              men det kommer i många fall att i stället drivas utomlands.
            </seg>
            <seg xml:id="i-570f156989a9b1f4-0">
              Jordgubbar och annat grönt kan importeras, och det importeras
              redan i dag. Men varför öka den importen? Turism kan erbjudas
              av andra än svenska orter och svenska företag, och så sker redan
              i dag. Men varför driva denna linje hårdare? Biltestning kan komma
              att flytta från Norrland till Finland. Plantskoleverksamhet kan
              komma att flytta till Baltikum.
            </seg>
            <seg xml:id="i-74220c2fc0658ab6-0">
              Min fråga till Hans Karlsson är den här: Varför vill Socialdemokraterna
              diskriminera just svenska säsongsberoende företag, svenskt säsongsarbete,
              svensk turism och svenska odlingar? Varför vill ni driva säsongsberoende
              verksamhet ur landet?
            </seg>
            <seg xml:id="i-e00b30b51f3327e6-0">
              I en tid när nästan en miljon människor står utanför den svenska
              reguljära arbetsmarknaden måste allt fokus, enligt min och Folkpartiets
              mening, ligga på att öka möjligheten för företag att besluta om
              att anställa fler så att fler människor kan komma in på arbetsmarknaden.
            </seg>
            <seg xml:id="i-16c0a96d8611d3c6-0">
              Självklart, som Patrik Norinder var inne på, ska anställda ha
              goda villkor och ska ambitionen vara att sanera bland de olika
              anställningsformerna. Det är en bra ambition. Men nu görs den
              i ett fyrkantigt, LO-fackligt uppifrånperspektiv, och utan större
              hänsyn till branschspecifika omständigheter.
            </seg>
            <seg xml:id="i-284d92030690e053-0">
              Nu hänvisar vänsterkartellen som försvar för denna lagstiftning
              till att alla problem kan lösas genom att man med kollektivavtal
              avtalar bort lagen. Det är principiellt ett oerhört märkligt resonemang
              att när man inför en ny lag säga att syftet med lagen omedelbart
              kan förhandlas bort. Man uppmanar till detta; så fort det är problem,
              överge lagen. Varför inför man då lagen över huvud taget?
            </seg>
            <seg xml:id="i-c74ad071cc7aafe3-0">
              Dessutom har inte alla småföretag och familjeföretag med säsongsanställda
              kollektivavtal.
            </seg>
            <seg xml:id="i-ccf22e959edd7527-0">
              Vänsterkartellens strategi är att tvinga företag att skriva på
              med LO-kniven på strupen och LO-pistolen mot tinningen. Hellre
              tvång med kollektivavtal än fler jobb på sommaren. Hellre tvång
              med kollektivavtal än fler jobb på vintern. Hellre tvång med kollektivavtal
              än fler ungdomsjobb. Hellre tvång med kollektivavtal än fler jobb
              i de gröna näringarna.
            </seg>
            <seg xml:id="i-341fef2e0f977399-0">
              Den bistra sanningen är att vänsterkartellen menar att det är
              bättre att vara arbetslös med kollektivavtal än att vara sysselsatt
              med säsongsanställning.
            </seg>
            <seg xml:id="i-23fc49d80493fba4-0">
              Så drivs svensk turism, marinor, gröna näringar, restauranger,
              campingar, biltestanläggningar, skidliftägare och så vidare mer
              eller mindre ned i diket. Där ligger snart också de som kommer
              att bli arbetslösa på grund av ett annat lagförslag från Hans
              Karlsson och regeringen, nämligen det om rätt till heltid på de
              deltidsarbetandes jobbs bekostnad.
            </seg>
            <seg xml:id="i-e31b0bacd9b0d651-0">
              Måtte vårt arma land få en ny regering den 17 september för jobbens,
              småföretagens och de arbetssökandes skull.
            </seg>
            <seg xml:id="i-dea58b743119ca28-0">
              Fru talman! Jag yrkar bifall inte bara till ett regeringsskifte
              utan även till reservation 1.
            </seg>
          </u>
          <note type="speaker" xml:id="i-beb1004e77d55691-0">
            Anf. 3 STEFAN ATTEFALL (kd):
          </note>
          <u who="stefan_attefall_da9453" xml:id="i-bd3e68949e5d9df7-0">
            <seg xml:id="i-1f3d783db7bd9409-0">
              Fru talman! Jag kan instämma i Carl B Hamiltons yrkanden, både
              när det gäller reservationen och regeringsskiftet.
            </seg>
            <seg xml:id="i-d2e73e0d7c337882-0">
              Vi har en god konjunktur i dag. Exportintäkterna stiger, exportindustrin
              går för högvarv. Det är goda yttre omständigheter. I det klimatet
              har vi rekordhög arbetslöshet. Vi har rekordmånga i arbetsmarknadspolitiska
              åtgärder.
            </seg>
            <seg xml:id="i-55162cdbe2774299-0">
              De öppet arbetslösa, de som är i olika åtgärder och de som i
              alla länder utom Sverige räknas som öppet arbetslösa, det vill
              säga de studerande som söker arbete är ungefär 1011 % av arbetskraften.
              Det är över en halv miljon människor. Lägg till det de deltidsarbetslösa,
              de långtidssjukskrivna, de förtidspensionerade av vilka många
              vill ha arbete så är vi uppe i 11½ miljon människor.
            </seg>
            <seg xml:id="i-5ae90b90af86a317-0">
              I det här läget måste vi ställa oss frågan: Ska vi föra en politik
              som skapar fler jobb eller färre jobb? Kristdemokraternas svar
              är självklart: Vi måste göra allt för att skapa fler jobb. Det
              är något som är fundamentalt sjukt i vår ekonomi när vi inte skapar
              fler jobb i så goda yttre omständigheter.
            </seg>
            <seg xml:id="i-61a0c3ecc975b506-0">
              När vi har ett högkonjunkturår skapar vi kanske det som vi måste
              skapa i tio år framåt år efter år oberoende av konjunkturläge.
              Vi behöver kanske 300 000 nya jobb. Vi kanske åstadkommer detta
              endast när vi har bästa möjliga omständigheter i omvärlden.
            </seg>
            <seg xml:id="i-bea8ce6a247cef00-0">
              Frågan till Socialdemokraterna och Hans Karlsson är: Kommer vi
              med det här förslaget att skapa fler jobb? Blir det lättare eller
              svårare att anställa?
            </seg>
            <seg xml:id="i-0bdd9077ab828fc5-0">
              Det finns många bra saker i lagförslaget, vill jag säga. Det
              är skyddet för föräldralediga som vi från riksdagen har begärt
              och som det har funnits ett enigt utskott kring. Det har tagit
              alldeles för lång tid, enligt vår uppfattning, men det kommer
              nu. Det finns också en vällovlig ambition att sanera i antalet
              anställningsformer. Jag vill gärna säga det. Det är de goda sidorna
              av det som har kommit.
            </seg>
            <seg xml:id="i-476923ea6ad0b6a1-0">
              Det finns två förslag som talar för att det här är en politik
              i fel riktning.
            </seg>
            <seg xml:id="i-27ff51b998c185be-0">
              Tidsgränsen för visstidsanställning är för snålt satt, enligt
              vår uppfattning: 14 månader i stället för vårt förslag 24 månader
              under en femårsperiod. Det kanske allvarligaste problemet, som
              har tagits upp av flera, är att formen säsongsanställning försvinner.
            </seg>
            <seg xml:id="i-b7afb90c0c733b4c-0">
              Det är så många speciella villkor i turism, byggbransch, restaurangbransch,
              gröna näringar och liknande att den här anställningsformen behövs.
              Den har fungerat väl fram till i dag, och nu ska den bort.
            </seg>
            <seg xml:id="i-e2b119ac9e03a419-0">
              Notera att regeringens egna utredare och de departementspromemorior
              som har utarbetats har haft förslaget att ha kvar säsongsanställning.
              Det är regeringen som i överläggningar med Miljöpartiet och Vänsterpartiet
              har kommit på att det här ska bort. Ansvaret faller alltså helt
              och hållet på de tre partierna.
            </seg>
            <seg xml:id="i-9370922231d64518-0">
              Varför är det då ett så huvudlöst förslag att ta bort säsongsanställningarna?
            </seg>
            <seg xml:id="i-958253a30361c580-0">
              Jag ska ge några exempel.
            </seg>
            <seg xml:id="i-0414e51c34056dcf-0">
              Gröna Lund har högsäsong maj till september. Man har 75 fast
              tillsvidareanställda och 1 400 säsongsanställda. På tre säsonger
              kommer man inte att kunna ha kvar dessa människor som kommer tillbaka
              säsong efter säsong. Efter tre säsonger är de fast anställda och
              man tar på sig hela arbetsgivaransvaret. För att undvika detta
              tvingas man att byta folk snabbare än vad man annars skulle ha
              gjort. Alternativet är att dra på sig kostnader som man inte har
              intäkter för.
            </seg>
            <seg xml:id="i-3302b9368c0ecbc9-0">
              Hur skapar det bättre förutsättningar för Gröna Lund att bedriva
              en bra verksamhet? Det ökar deras kostnader i form av pengar eller
              i form av att de förlorar kompetens och kontinuitet. Därmed kostar
              det mer.
            </seg>
            <seg xml:id="i-31c64a4b9e78d4dd-0">
              Trädgårdsodlaren i Ombergs plantskola i Västra Götaland har 16
              årsarbetare. Det är 2 i januari, 17 i april, 26 i juni, 12 i september
              och 7 i december. Så ser verkligheten ut för en plantskola i Västra
              Götaland. Hur ska denne plantskoleägare bedriva sin verksamhet?
            </seg>
            <seg xml:id="i-0ddf4a15ad4d600d-0">
              Socialdemokraterna säger att man får förhandla med kollektivavtalet.
              Förr i tiden hette Ombergs plantskolas motpart Lantarbetareförbundet.
              Det finns inte kvar. Det är nu Kommunalarbetareförbundet med en
              halv miljon medlemmar. Vad tror ni att deras centrala ombudsmän
              vet om plantskolans och blomodlingens förutsättningar när man
              kommer och ska göra en snabb förhandling?
            </seg>
            <seg xml:id="i-b9b65b6b487eca7e-0">
              Det här ska träda i kraft 1 juli 2007. Kommunal har sagt att
              man inte ska medge undantag från lagen. Vilken osäkerhet skapar
              inte det för Ombergs plantskola från i dag till den 1 juli 2007?
            </seg>
            <seg xml:id="i-7e842c6c6e2accbc-0">
              Är poängen att man ska avtala bort den nya lagen skulle jag,
              om jag var facklig företrädare, inte vara så korkad att jag förhandlade
              bort en lag utan att få någon motprestation. Om man lyckas väl
              i förhandlingen blir det alltså någon typ av kostnad för Ombergs
              plantskola som har 16 årsarbetare fördelade oerhört olika över
              säsongen.
            </seg>
            <seg xml:id="i-c8371edca7a5625a-0">
              Varför tvingar man in Ombergs plantskola i detta problem? Varför
              låter man inte en anställningsform som har fungerat väl finnas
              kvar?
            </seg>
            <seg xml:id="i-30b9f3f0b288c9aa-0">
              Det är inte här som jag har uppfattat socialdemokratins kritik
              mot för många tillfälliga anställningar. Det har varit inom vården,
              som ofta haft en kommun eller ett landsting som arbetsgivare.
              Varför fattar inte Hans Karlsson på den socialdemokratiska partistyrelsen
              ett beslut om att genomföra förändringar där man tar bort visstidsanställningar
              från kommuner och landsting? Det räcker med ett klubbslag på den
              socialdemokratiska partistyrelsen.
            </seg>
            <seg xml:id="i-ad79a2ceea360502-0">
              Varför gå via lagstiftningen? Varför inte lita på kollektivavtal
              och förhandlingar för att komma till rätta med problemen där det
              system som vi har i dag missbrukas? Varför slå mot Gröna Lund
              i Helsingfors, Ombergs plantskola och en rad andra exempel som
              har nämnts i debatten?
            </seg>
            <seg xml:id="i-ddc1e78df13a690c-0">
              Den fråga som Laila Bjurling och Hans Karlsson måste ställa är:
              I det här klimatet, med så många människor utanför den reguljära
              arbetsmarknaden, leder det här förslaget till fler eller färre
              anställda i Sverige?
            </seg>
            <seg xml:id="i-938b7a87e3058420-0">
              Kan ni med trovärdighet stå i riksdagens talarstol och säga att
              detta kommer att innebära att fler får arbete? Om ni kan säga
              det med trovärdighet kan jag åtminstone tycka att ni är konsekventa
              i ert beteende. Jag tror inte att ni ärligt kan säga det.
            </seg>
            <seg xml:id="i-0ac033bca19055f6-0">
              Sverige behöver nu åtgärder som skapar fler jobb och bättre förutsättningar.
            </seg>
            <seg xml:id="i-f289a1670a33fcd6-0">
              Socialdemokraterna säger att vi ska ha färre regler för småföretag.
              Man säger att det pågår ett arbete. Det har lett till vissa regelförändringar,
              men när en regel har försvunnit har tre nya kommit till. I dag
              fattar vi beslut om att krångla till det ytterligare, inte minst
              för små företag.
            </seg>
            <seg xml:id="i-c8383dd670cfef0a-0">
              Om ett tag ska vi få en lagrådsremiss om rätt till heltid. Det
              är också en fyrkantig lagstiftning uppifrån där småföretagen ska
              lära sig 14 sidor ny lagtext. Och så krånglar man till tillvaron
              ytterligare i stället för att lägga all energi på att skapa nya
              jobb, mer livskraftiga företag, företag som vågar anställa och
              som vågar expandera. Men i stället gör man tvärtom. Varför? Jag
              blir inte klok på er politik.
            </seg>
          </u>
          <note xml:id="i-e0064bf98410ac33-0">
            Jag yrkar bifall till reservation 1.
          </note>
          <note type="speaker" xml:id="i-b6e43790cba2ee73-0">
            Anf. 4 LARS-IVAR ERICSON (c):
          </note>
          <u who="unknown" xml:id="i-73f04b505dd888fd-0">
            <seg xml:id="i-8dcbb2ebcdc7573e-0">
              Fru talman! Det går bra för Sverige. Jobben kommer.
            </seg>
            <seg xml:id="i-146d8702953da188-0">
              Hur många gånger har vi inte hört dessa ord från olika regeringsföreträdare
              under det senaste halvåret? Ja, jobben kommer kanske, men jobben
              försvinner också.
            </seg>
            <seg xml:id="i-e62aac0cc756fe24-0">
              Nu debatterar vi ett förslag som kommer att innebära ett dråpslag
              för många jobb, nämligen förslaget som handlar om säsongsarbete.
            </seg>
            <seg xml:id="i-8b5029655ae30c48-0">
              Vi är många som undrar: Har inte regeringen eller dess rådgivare
              insett att det finns många företag som bedriver säsongsbetonad
              verksamhet och som inte kan bedrivas under hela året? Är det kanske
              så att regeringen tror att anställning i regeringen är tillsvidareanställning?
              Vi får hoppas att det blir en ändring i september, så att ministrarna
              bättre förstår situationen för arbetsgivare och säsongsanställda.
            </seg>
            <seg xml:id="i-6412bc6c6464feb7-0">
              Låt mig få lyfta fram ett exempel som ligger nära mig. Jag är
              i mitt yrke som kyrkoherde ansvarig för att våra kyrkogårdar sköts
              på ett värdigt sätt. Och det kostar mycket att hålla dem i gott
              skick. Från april till en bit in på hösten behövs det många goda
              krafter till olika grönjobb på kyrkogårdarna. Sedan kommer senhösten
              och vintern, och det är då inte så mycket att göra på kyrkogården.
              Säsongsjobb har kunnat erbjudas till studerande, lantbrukare och
              andra som har kunnat hjälpa oss när det är säsong. Men vad skulle
              kyrkan kunna erbjuda för arbete under vintertid?
            </seg>
            <seg xml:id="i-a01d0d4ffc0a75d9-0">
              Ett annat exempel är Rolf Östinge som driver ett trädgårdsanläggningsföretag
              i Arlöv i Skåne. Han har nio anställda. När det är mild skånsk
              vinter har han ganska lång säsong. Om han skulle tvingas att alltid
              garantera tillsvidareanställning för sin arbetsstyrka i stället
              för säsongsjobb skulle han enligt egen uppgift tvingas halvera
              antalet anställda.
            </seg>
            <seg xml:id="i-145f02f81f346e7c-0">
              När över en miljon människor står utanför den vanliga arbetsmarknaden,
              då tycker vi från Centerpartiet att alla goda krafter ska verka
              för att få människor i arbete i stället för att ödsla kraft och
              tid på att begränsa möjligheterna.
            </seg>
            <seg xml:id="i-6a1839929ca9061e-0">
              Har regeringen inte förstått att 170 000 arbetslösa ungdomar
              just genom säsongsanställningar åtminstone kan få en viss kontakt
              med arbetslivet sommarjobb och ett första jobb?
            </seg>
            <seg xml:id="i-47241247d6a01654-0">
              När Göran Persson säger att ungdomsarbetslösheten inte är ett
              stort problem och att det nog kommer att lösas, då tycker jag
              att övriga ministrar, inklusive Hans Karlsson, borde resa sig
              och uttrycka sin oro för att många av dagens unga riskerar att
              missa det som var naturligt för ministrarnas generation, nämligen
              att ha tillgång till ett arbete, att känna sig behövd och uppskattad
              och att uppleva gemenskapen på en arbetsplats.
            </seg>
            <seg xml:id="i-037dbd2f4c16b0aa-0">
              Fru talman! Vi hörde för några veckor sedan slagorden: Alla ska
              med! Det påminner lite grann om kampanjen 1987, tror jag att det
              var, då man sade: Hela Sverige ska leva! Det fanns en affisch
              med alla partiernas företrädare, och texten löd: Vi sitter alla
              i samma båt. Vi vet hur det gick. Några hoppade av båten, och
              landsbygdsfrågorna dammas bara av i samband med valrörelsen.
            </seg>
            <seg xml:id="i-e3b2012174ebe484-0">
              I dag behandlar vi en fråga som är viktig för landsbygdens överlevnad.
              Att kraftigt försvåra säsongsanställningar är förödande för svensk
              landsbygd.
            </seg>
            <seg xml:id="i-1a9ccc099cb19bb6-0">
              Jag vill ställa en fråga till vänsterkartellen: Har ni glömt
              bort alla dem som genom företagande hjälper oss att få en levande
              landsbygd? Vår jordbruksminister brukar tala om hur viktigt det
              är med betande mular och öppna landskap. På vintern ser vi inte
              de betande mularna och de öppna landskapen. På våren ser vi dem
              igen. Lika självklart borde det vara med säsongsanställd personal.
              Vi ser dem under säsongen. Och när det inte längre finns arbetsuppgifter
              så gör de någonting annat. Vi vet att många väljer att studera,
              resa eller ta ett annat arbete i väntan på att säsongen ska börja
              igen. Sunt förnuft talar för att vi ska behålla möjligheterna
              till säsongsanställning.
            </seg>
            <seg xml:id="i-572bff54cd94f559-0">
              Sverige har missat mycket inom turistbranschen. Från Centerpartiet
              vill vi att turistbranschen ska utvecklas, och vi undrar om inte
              ministerns förslag snarare verkar i en riktning mot avveckling.
            </seg>
            <seg xml:id="i-2d4d14304345c015-0">
              Innan jag fortsätter med invändningar mot dagens betänkande vill
              jag ändå lyfta fram ett positivt inslag i texten. Jag tänker då
              på avsnittet om förstärkt skydd för föräldralediga. För oss i
              Centerpartiet är det viktigt att värna om möjligheterna att kombinera
              familjeliv med arbete och att föräldrar ska kunna vara delaktiga
              i barnens uppväxt utan att missgynnas som arbetstagare eller arbetssökande.
              Och rätten till föräldraledighet är väl grundad i vårt land. Och
              genom det som vi nu ska fatta beslut om befästs den ytterligare.
            </seg>
            <seg xml:id="i-8d3a0a0307b218e9-0">
              Men åter till besynnerligheten i betänkandet, och då menar jag
              förslaget om att tiden för att tjäna in så kallad företrädesrätt
              till återanställning ska förkortas från tolv till sex månader.
              Det är ett förslag som slår mot dem som står utanför arbetsmarknaden.
              Den längre prövotiden innan företrädesrätten inträder skulle innebära
              en chans för många att komma in på arbetsmarknaden. Jag ska ge
              ett exempel.
            </seg>
            <seg xml:id="i-e46bd06842de2bdf-0">
              Hussein kommer från forna Jugoslavien. Han har varit i Sverige
              i tio år, gått olika kurser och haft olika praktikjobb. Nu kan
              han äntligen via en kompis få ett jobb. Det är ett företag som
              tillverkar möbler som han har fått tips om. Men företagaren tvekar.
              Han inser att Hussein har goda kvalifikationer och kan vara användbar
              på olika platser i företaget. Men samtidigt vet han att sex månader
              är en kort tid. En längre prövotid på tolv månader skulle gynna
              båda parter. Allians för Sverige anser att ett regelverk som gör
              att arbetsgivare vågar göra långsiktiga åtaganden i förhållande
              till sina anställda skulle gynna ungdomar, personer som Hussein
              med invandrarbakgrund, sjukskrivna och andra med ingen eller svag
              bakgrund på arbetsmarknaden. De skulle lättare få jobb och arbetslivserfarenhet.
            </seg>
            <seg xml:id="i-e5926d0196db90a2-0">
              Fru talman! Vi som debatterar här i dag är privilegierade. Vi
              har alla ett arbete att gå till. Och om vi inte blir omvalda i
              höst har de flesta av oss ett arbete att återvända till eller
              förmåner som pension och inkomstgaranti. Men för den skull får
              inte vi genom våra beslut försvåra för arbetssökande och arbetsgivare
              att tillsammans finna vägar till arbete.
            </seg>
            <seg xml:id="i-8262cb942df55892-0">
              Att vara arbetslös innebär en svår situation. Men att som företagare
              inte våga anställa på grund av ett orimligt regelverk är också
              mycket frustrerande.
            </seg>
            <seg xml:id="i-f865ca8dbd1052fc-0">
              I dag har vi ett utmärkt tillfälle att lyssna på det sunda förnuftet,
              från arbetslösa och från företagare. Vi från Centerpartiet och
              vi från alliansen har sett och lyssnat. Och frågan är nu om vänsteralliansen
              ser och lyssnar eller fortfarande har skygglapparna och hörselskydden
              på.
            </seg>
          </u>
          <note xml:id="i-e0064bf98410ac33-1">
            Jag yrkar bifall till reservation 1.
          </note>
          <note type="speaker" xml:id="i-02e83fd39c6eb478-0">
            Anf. 5 LAILA BJURLING (s):
          </note>
          <u who="laila_bjurling_f3b24a" xml:id="i-5326c3786a40d457-0">
            <seg xml:id="i-a16757143d4e1838-0">
              Fru talman! Hela den här veckan är en riktig höjdarvecka för
              blivande föräldrar. I går tog riksdagen beslut om att höja taket
              i föräldraförsäkringen, det vill säga att vi höjer inkomstgränsen
              så att många fler verkligen får 80 % ersättning vid föräldraledighet.
              Det firade bland annat TCO i tisdags med fika och ballonger här
              på Mynttorget.
            </seg>
            <seg xml:id="i-7157a7d13e279154-0">
              I dag ska vi ta beslut om att arbetsgivare inte får missgynna
              föräldralediga när det gäller lönehöjningar, befordringar, kompetensutveckling
              och andra anställningsvillkor.
            </seg>
            <seg xml:id="i-ca46996f2bdde381-0">
              Riksdagen ska också ta beslut om att föräldraledigheten inte
              får användas som uppsägningstid. Om en arbetsgivare behöver säga
              upp en föräldraledig kvinna eller man börjar uppsägningstiden
              räknas först när den föräldralediga återkommer till sitt arbete.
            </seg>
            <seg xml:id="i-88d1af124ffc96d8-0">
              Vi ska också ta bort den bestämmelse som säger att man måste
              ha varit anställd i sex månader för att ha rätt till föräldraledighet.
            </seg>
            <seg xml:id="i-5fc1e5abe725b6dd-0">
              Vi socialdemokrater vill underlätta och förbättra för både kvinnor
              och män när det gäller att kunna kombinera sitt föräldraskap med
              sitt yrkesliv. Det är skillnad jämfört med Moderaternas förslag
              om att försämra för föräldrar genom att ta bort fyra månader av
              ledigheten och dessutom sänka till 75 % ersättning.
            </seg>
            <seg xml:id="i-4c2fc93e37062f15-0">
              Den mer kontroversiella delen av betänkandet handlar om förstärkningar
              och förenklingar i lagen om anställningsskydd, framför allt när
              det gäller visstidsanställningarna. I dag har vi många olika former
              av visstidsanställningar med olika regelsystem och olika tidsgränser.
              Det är inte lätt vare sig för småföretagare eller för löntagare
              att hålla reda på alla former. Därför säger vi socialdemokrater
              tillsammans med Vänsterpartiet och Miljöpartiet i vårt förslag
              att det ska bli lättare att visstidsanställa.
            </seg>
            <seg xml:id="i-cb21167cde045e4f-0">
              Arbetsgivaren får rätt att utan motivering visstidsanställa en
              och samma individ i 14 månader inom en femårsperiod. Att vi fastnat
              för gränsen 14 månader beror på att vi räknat med att de allra
              flesta legitima behov av visstidsanställningar ryms inom den ramen.
            </seg>
            <seg xml:id="i-c09280d65ce2e359-0">
              Att det ska bli lättare att visstidsanställa måste naturligtvis
              kombineras med ett förstärkt skydd för den som blir visstidsanställd.
              Därför föreslår vi att visstidsanställningen efter de 14 månaderna
              inom en femårsperiod går över till en tillsvidareanställning.
              Tanken med det är att det inte ska vara möjligt att en och samma
              arbetsgivare långa tider anställer en och samma individ på den
              ena visstidsanställningen efter den andra.
            </seg>
            <seg xml:id="i-52fcc69675de3a84-0">
              I dag förekommer tyvärr en hel del missbruk av möjligheten att
              visstidsanställa. Många journalister kan vittna om att en vanlig
              anställningsform är visstidsanställning under elva månader. Sedan
              är det slut. En annan journalist får jobb i elva månader, så där
              fortsätter det. Att anställningstiden bara är elva månader beror
              på att man med dagens regelverk har förtur till en anställning
              efter tolv månader. Vi vill ändra på det och sätta gränsen vid
              sex månader.
            </seg>
            <seg xml:id="i-7dda1937388f9ebb-0">
              När det gäller provanställningar som i grunden ska leda till
              en tillsvidareanställning och dagens säsongsanställningar räcker
              det i allmänhet med sex månader för att kunna bedöma om individen
              är rätt person för jobbet eller inte. Det finns ingen anledning
              att ha en längre tid för att testa en visstidsanställd person.
              Sex månader borde räcka för att bedöma om individen passar för
              jobbet eller inte vare sig det gäller provanställning eller det
              gäller visstidsanställning.
            </seg>
            <seg xml:id="i-805928c032c81b1e-0">
              Vi vet att de allra flesta arbetsgivare är mycket seriösa och
              vill behandla sina anställda väl. Dessvärre finns det de som utnyttjar
              lagstiftningen till bristningsgränsen, som i exemplet med journalister.
              Med förtur till en ny anställning redan efter sex månader tror
              vi att missbruket kan stävjas. I teorin skulle anställningarna
              i stället för elva månader i dag kunna bli fyra eller fem månader
              i fortsättningen, men det tror jag inte. Kostnaderna för rekrytering
              och inskolning skulle bli alldeles för höga i det fallet.
            </seg>
            <seg xml:id="i-0ea3069f35d1b786-0">
              Fru talman! De här förändringarna i lagen om anställningsskydd
              har väckt en hel del oro bland de företag som i dag använder sig
              av säsongsanställningar. Jag förstår att många företag blir oroliga
              när de tror att det i fortsättningen blir förbjudet att säsongsanställa,
              men så är emellertid inte fallet. Lagen är dispositiv, så det
              går alldeles utmärkt att träffa kollektivavtal om avvikelser från
              lagen. Dagens lag definierar över huvud taget inte vad en säsongsanställning
              är. Det kan vara vad som helst, från att plocka jordgubbar under
              några veckor på sommaren till att ha bortemot tio månaders visstidsanställning
              år efter år.
            </seg>
            <seg xml:id="i-258583eb77c68b5f-0">
              Svenskt Näringsliv tycks ha bestämt sig för att skrämma upp sina
              medlemmar. Så sent som i tisdags hörde vi att LO reagerade på
              att Svenskt Näringsliv felaktigt skrämt sina medlemmar med turordningsreglerna
              i lagen om anställningsskydd. De har också drivit en kampanj mot
              dagens lagförslag och skrämt upp många företag. De har nogsamt
              informerat oss i riksdagen om många olika företags uppfattning
              om behovet av säsongsanställningar.
            </seg>
            <seg xml:id="i-be78699a24432037-0">
              Vi har hört borgerliga företrädare här räkna upp en hel del exempel.
              Bland annat nämndes Ombergs Plantskola som frågar om det är bättre
              med arbetslöshet än med säsongsanställningar. De skriver att det
              är viktigt att kunna ha säsongsanställda som kommer tillbaka år
              efter år detta för att säkra företagets långsiktiga kompetens.
              De oroar sig för att behöva förhandla med det gigantiska Kommunalarbetareförbundet
              vars intresse av speciella lösningar för den gröna näringen inte
              känns helt givet.
            </seg>
            <seg xml:id="i-0c64631f65e7e623-0">
              Södra Skog, som är Sveriges största skogsägarförening med 35
              000 medlemmar skriver å andra sidan: Närmast till hands ligger
              att komma överens om undantag från lagstiftningen genom lokala
              kollektivavtal. Våra fackliga motparter är väl medvetna om de
              ekonomiska betingelserna för vår verksamhet, varför jag utgår
              ifrån att de tar sitt ansvar och medverkar till rimliga avtal.
            </seg>
            <seg xml:id="i-68ca14b9d9387b0f-0">
              Så olika kan två företag se på fackens medverkan. Jag är, precis
              som Södra Skog, helt övertygad om att de fackliga organisationerna
              när det gäller de branscher som har behov av säsongsanställningar
              är precis lika medvetna som arbetsgivarna om de villkor som gäller.
            </seg>
            <seg xml:id="i-d38636c64a747254-0">
              Enligt min och Socialdemokraternas uppfattning är det väl i högsta
              grad rimligt att arbetsmarknadens parter i kollektivavtal tillsammans
              kommer överens om vilka villkor som ska gälla dels för att löntagarna
              ska få rimliga arbetsvillkor, dels för att företagen ska förvissa
              sig om att de får tillgång till den kompetens de behöver.
            </seg>
            <seg xml:id="i-1afbb398368ea644-0">
              Sammanfattningsvis vill vi socialdemokrater
            </seg>
          </u>
          <note xml:id="i-468fceaa52eea22a-0">
            Fru talman! Jag yrkar bifall till utskottets förslag i betänkandet.
          </note>
          <note type="speaker" xml:id="i-7aee2efc9f7a0848-0">
            Anf. 6 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-bd3e68949e5d9df7-1">
            <seg xml:id="i-54f67c5037c18bf7-0">
              Fru talman! Först vill jag säga några ord om detta med förstärkt
              skydd för föräldralediga. Den utredning som lagt fram det här
              förslaget kom ju år 2002. Ett enigt utskott hade också begärt
              förslag i den här riktningen. Det är nu fyra år sedan dess. Jag
              vill gärna att det står i protokollet att det alltså inte är någon
              beundransvärd handlingskraft som präglat regeringen eller utskottsmajoriteten
              här.
            </seg>
            <seg xml:id="i-6ac38755b4f9e089-0">
              Jag går tillbaka till det som vi inte är eniga om utan som är
              kontroversiellt här, bland annat säsongsanställningarna.
            </seg>
            <seg xml:id="i-5b99a34f97407a18-0">
              Mia som förestår Ombergs Plantskola och som jag berättade om
              i mitt anförande är, som sagt, lite rädd för att det stora Kommunal
              med 500 000 medlemmar inte riktigt förstår Ombergs Plantskolas
              speciella förutsättningar. Och framför allt: Vad kommer ett avtal
              att kosta där man återgår till nuläget? Det är vad Mia vill. Hon
              vill ha det som i dag, och det är något som också hennes personal
              trivs med.
            </seg>
            <seg xml:id="i-9a65cf4644d13d4e-0">
              Laila Bjurling säger att det finns andra företag som ser mera
              positivt på fackets möjligheter att avtala. Ja, det kanske är
              så att olika företag har lite olika synsätt men också att fackliga
              organisationer och fackliga företrädare är lite olika.
            </seg>
            <seg xml:id="i-c9e04ab9831052a6-0">
              Lagen sätter alltså ribban högre upp. Sedan ska man försöka återgå
              till nuläget från ett förhandlingsläge som är helt annorlunda.
            </seg>
            <seg xml:id="i-2ac06a60d0a73609-0">
              Det är klart att det skapar oro och krånglar till det. Det bygger
              på en inställning hos de fackliga företrädarna att det som var
              före lagen är bättre än det som är efter lagen. Vad är vitsen
              med lagen då?
            </seg>
            <seg xml:id="i-e7d477ce81d0c71b-0">
              Min fråga till Laila Bjurling tidigare i mitt anförande var:
              Blir det fler eller färre jobb med det förslag som ligger på riksdagens
              bord i dag? Svara på den frågan: Blir det fler eller färre jobb?
            </seg>
          </u>
          <note type="speaker" xml:id="i-6f95f44fe7e61a40-0">
            Anf. 7 LAILA BJURLING (s) replik:
          </note>
          <u who="laila_bjurling_f3b24a" xml:id="i-5326c3786a40d457-1">
            <seg xml:id="i-6d92dae367f983df-0">
              Fru talman! Det är fullständigt självklart att det här är en
              skyddslagstiftning för dem som har osäkra anställningsvillkor
              på arbetsmarknaden. Det är ingenting som vi sticker under stol
              med. Vi underlättar för arbetsgivaren att göra visstidsanställningar
              under en så lång tid som 14 månader, men då måste vi också skärpa
              skyddslagstiftningen för dem som blir visstidsanställda så här
              länge. Det är inget lagförslag som syftar till att underlätta
              för en plantskola eller till att försvåra för en plantskola. Det
              är en skyddslagstiftning för dem som är visstidsanställda. Vi
              har ingen som helst tro på att det ger fler jobb, men vi tror
              att det blir tryggare jobb. Det blir tryggare tillvaro för de
              människor som tvingas leva i visstidsanställningar, något tryggare
              kan det bli.
            </seg>
            <seg xml:id="i-7f31f9b6f56572d4-0">
              Det finns i dag, som jag sade i mitt anförande, arbetsgivare
              som faktiskt sätter i system att använda dagens lagstiftning till
              bristningsgränsen. Människor får gå på den ena visstidsanställningen
              efter den andra under långa tider, med den otrygghet som följer
              av det för den anställde när det gäller till exempel hyreskontrakt,
              telefonabonnemang, banklån eller vad som helst utanför arbetslivet.
              Men det gäller också inom arbetslivet, såsom mycket sämre kompetensutveckling,
              mycket sämre förutsättningar för delaktighet och så vidare. Det
              här, Stefan Attefall, är en skyddslagstiftning.
            </seg>
            <seg xml:id="i-e81e36dccf62e2df-0">
              Jag skulle vilja fråga Stefan Attefall när nu högeralliansen
              gillar kollektivavtal så mycket: Vari ligger faran när parterna
              kommer överens om vilka villkor som ska gälla i en säsongsanställning?
            </seg>
          </u>
          <note type="speaker" xml:id="i-f246dcac6bef2689-0">
            Anf. 8 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-bd3e68949e5d9df7-2">
            <seg xml:id="i-438517ccec6bac74-0">
              Fru talman! Det ska jag svara på. Jag tror på kollektivavtalet.
              Jag tror, liksom många LO-företrädare i det danska exemplet, på
              att hitta lösningar på arbetsmarknaden per bransch och per företag,
              inte genom att lagstifta i detalj och sedan öppna för eventuella
              undantag som kräver speciella förhandlingar. Jag vill att man
              ska ha former som passar olika branscher. Där har Danmark varit
              föregångare i att hitta en balans mellan skyldigheter och rättigheter,
              mellan säkerhet och flexibilitet. Ta gärna till vara de erfarenheterna
              i det här sammanhanget!
            </seg>
            <seg xml:id="i-568a9b26215436c7-0">
              Jag frågade om det blir fler eller färre jobb. Laila Bjurling
              svarade sanningsenligt att det inte blir några fler jobb. Alltså,
              i detta läge med denna arbetsmarknad med stora bekymmer lägger
              inte Laila Bjurling fram förslag i riksdagen som ger fler jobb.
            </seg>
            <seg xml:id="i-e972ce26d12598ef-0">
              Sedan säger Laila Bjurling att den här lagstiftningen inte är
              någonting för Ombergs Plantskola. Nej, det är det som är problemet.
              Problemet är att lagstiftningen inte tar hänsyn till de olika
              förutsättningar som finns inom olika branscher vid olika årstider
              i olika delar av Sverige. Det är det som är problemet med den
              här typen av fyrkantig uppifrånlagstiftning. Det tar hänsyn till
              något slags genomsnitt. Står jag med den ena foten i kylskåpet
              och en annan på en platta är genomsnittet ganska behagligt. Men
              jag glömmer att verkligheten faktiskt är olika på olika ställen.
              Ombergs Plantskola har speciella förutsättningar. Varför vill
              du skapa sämre förutsättningar för Ombergs Plantskola och en del
              andra näringar som vi har pratat om i dag? Blir det verkligen
              inte bara neutralt utan färre jobb på grund av detta? Vad säger
              Laila Bjurling till alla dem som står utanför arbetsmarknaden
              och som Laila Bjurling gör det svårare för? Jag förstår inte vart
              arbetarpartiet Socialdemokraterna har tagit vägen.
            </seg>
          </u>
          <note type="speaker" xml:id="i-beb3054a1d74b503-0">
            Anf. 9 LAILA BJURLING (s) replik:
          </note>
          <u who="laila_bjurling_f3b24a" xml:id="i-5326c3786a40d457-2">
            <seg xml:id="i-212e3e5cf6c84247-0">
              Fru talman! Högeralliansens olika företrädare har här räknat
              upp massor med olika exempel på hur det kan se ut bland de företag
              som har säsongsanställningar. Det är väl skäl nog för att det
              inte ska regleras i lag hur en säsongsanställning ska se ut. Det
              går helt enkelt inte att reglera det i lag, och det är inte i
              dag heller reglerat i lag hur en säsongsanställning ska se ut.
              Därför har vi valt den här öppna visstidsanställningen som får
              vara i 14 månader. Har man behov av mer visstidsanställning kommer
              man överens om de villkor som ska gälla.
            </seg>
            <seg xml:id="i-0490b4b34365c5b3-0">
              Det är inte för att vi vill försvåra för Ombergs Plantskola,
              och det är inte för att underlätta bara för Ombergs Plantskola.
              Det är för att förstärka rätten och skyddet för de anställda men
              också för att man ska kunna ha den flexibilitet som till exempel
              Danmark har eller som vi har här i Sverige. Det är en flexibilitet
              som innebär att parterna är helt fria att teckna avtal med de
              villkor som ska gälla för Ombergs Plantskola och för Södra Skog.
              Dessutom kan jag för kammarens kännedom tala om att Kommunalarbetarförbundet
              har en väldig massa ombudsmän och förtroendevalda som mycket väl
              kan den gröna näringen och som är mycket väl insatta i de villkor
              som gäller för den.
            </seg>
          </u>
          <note type="speaker" xml:id="i-d0dec96051a276fa-0">
            Anf. 10 ANDERS WIKLUND (v):
          </note>
          <u who="anders_wiklund_0bc422" xml:id="i-3c1a99f781d723ef-0">
            <seg xml:id="i-81cfa285d93b3fa2-0">
              Fru talman! Jag vill börja med att yrka bifall till utskottsmajoritetens
              förslag. Sedan tänkte jag inleda med att säga några ord om kollektivavtalsspåret,
              som har trampats upp rejält i debatten.
            </seg>
            <seg xml:id="i-b0d796313901fa98-0">
              Diskussionen och kritiken från alliansen blir lite obegripliga.
              Den nuvarande lagstiftningen är avsevärt mycket mera detaljerad
              i fråga om vad som ska gälla för viss tid på arbetsmarknaden än
              enligt det förslag som vi lägger fram nu. I praktiken flyttar
              vi oss ifrån detaljerad lagstiftning till mera av uppgörelser
              i avtal. Det är det som det här förslaget egentligen innebär.
            </seg>
            <seg xml:id="i-0d7990a16944b5f5-0">
              Jag tycker att önskemålen borde vara tillgodosedda. Jag delar
              helt och fullt alliansens uppslutning bakom kollektivavtalen.
              Det är klart att vi ska sträva efter att försöka hitta lösningar
              där parterna kommer överens i avtal så mycket som möjligt. Det
              är naturligtvis helt ogörligt att försöka att i lagstiftning detaljreglera
              hur lösningarna ska se ut i olika näringar, branscher och yrken.
              Det faller på sin egen orimlighet.
            </seg>
            <seg xml:id="i-7a718bf6616b0762-0">
              Därför vill vi vidta de här förändringarna, och det är därför
              vi vill göra lagstiftningen helt och fullt avtalsdispositiv just
              för att arbetsgivare och facket tillsammans ska kunna göra de
              branschanpassningar och de undantag som är nödvändiga. Är inte
              det ganska bra?
            </seg>
            <seg xml:id="i-63f69b5481028668-0">
              Jag ska säga några ord också om det förslag som vi lägger fram
              i övrigt. Lite upprepningar blir det. Jag har inte så jättemycket
              tid på mig, men jag ska försöka snabba på.
            </seg>
            <seg xml:id="i-78b51a54ed436b9b-0">
              Bakgrunden är ändå viktig att känna till. Under de senaste tio
              åren har de tillfälliga anställningarna ökat, inte generellt men
              för vissa grupper på arbetsmarknaden. Det gäller olika grupper
              av invandrare och ungdomar. Det är kanske i första hand LO-anslutna
              unga kvinnor som drabbas.
            </seg>
            <seg xml:id="i-708049f8c83e4201-0">
              Utan tvekan har vi fått ett ökat bruk av icke-avsedda tillfälliga
              anställningar på arbetsmarknaden. Det är egentligen det som är
              problemet, plus att det nuvarande regelsystemet är både krångligt
              och svåröverskådligt. Egentligen är bakgrunden den att vi har
              blivit allt sämre på att klara uppgiften att hävda tillsvidareanställningen
              som norm och huvudregel på arbetsmarknaden. Det finns därför många
              goda skäl för den här omregleringen och för förslaget.
            </seg>
            <seg xml:id="i-03c730994d827f44-0">
              Vad är det vi föreslår? Jo, vi ersätter nuvarande mångfald av
              olika typer av anställningsformer för viss tid med i huvudsak
              två olika anställningsformer. Förutom vikariatsanställningar,
              som föreslås förbli i oförändrat skick, tillför vi en ny visstidsanställning
              som ger arbetsgivaren rätt att anställa på viss tid utan några
              skäl för det. Den byggs upp på ungefär samma sätt som vikariatsanställning,
              det vill säga med en begränsning i tiden.
            </seg>
            <seg xml:id="i-1621c48c9db0a30d-0">
              Vad innebär detta? Jo, det innebär att vi med det nya förslaget
              och med den nya fria visstidsanställningen helt enkelt ökar flexibiliteten
              och gör det enklare för arbetsgivaren att anställa på viss tid.
              För att vi ska ha balans på arbetsmarknaden och balansera den
              ökade flexibiliteten mot arbetstagarnas behov av säkrare och tryggare
              anställningar föreslår vi att företrädesrätten till nya anställningar
              förstärks, att kvalifikationstiden sänks från tolv månader till
              sex månader och att ramtiden blir två år i stället för tre. Vi
              strävar efter att hitta en balans mellan å ena sidan att öka flexibiliteten
              och göra det lättare för arbetsgivaren att anställa på viss tid
              och å andra sidan arbetstagarnas behov.
            </seg>
            <seg xml:id="i-200b6747627a107f-0">
              Arbetslivets villkor och verksamheternas krav varierar starkt
              mellan olika branscher, näringar, företag och yrken. Det är som
              jag sade tidigare, nämligen att det är ogörligt att försöka täcka
              in alla legitima behov av tillfälliga kontrakt i lagstiftningen.
              Därför måste den vara avtalsdispositiv så att parterna får möjligheten
              att göra anpassningarna och undantagen som vi alla vet är helt
              nödvändiga. Det är det vi föreslår.
            </seg>
            <seg xml:id="i-1fd4d377cbb354df-0">
              Vår förhoppning är att det inte längre blir möjligt att stapla
              och kombinera tillfälliga kontrakt på varandra i all oändlig tid.
              Därmed förhindrar vi att tillfälliga anställningar kommer till
              bruk när arbetskraftsbehovet egentligen är tills vidare, vilket
              faktiskt är fallet i många situationer i dag.
            </seg>
            <seg xml:id="i-152af2d2ee09d088-0">
              Vi reducerar visstidsanställningsformerna i lagstiftningen till
              två och bygger upp dem på ungefär samma sätt, det vill säga med
              samma grundkonstruktion. Det blir avsevärt mycket enklare att
              hantera för arbetsgivare. Jag tycker att tillsvidareanställningar
              därmed hävdas bättre, samtidigt som möjligheten att anställa på
              viss tid när behovet är tillfälligt bibehålls med hjälp av lagstiftningens
              dispositivitet.
            </seg>
            <seg xml:id="i-3deb17a18e01313f-0">
              Fru talman! Det här är ett välbalanserat förslag. Därför blir
              jag lite bekymrad när jag lyssnar på näringslivets företrädare
              och även alliansens företrädare här i kammaren. Jag hör bara eländesbeskrivningar.
              Man pratar mycket om minskad flexibilitet och ökade svårigheter
              för företagen. Man går till och med så långt att man hävdar att
              företagens hela existens står på spel. Diskuterar vi verkligen
              samma förslag?
            </seg>
            <seg xml:id="i-a96c260a442434a5-0">
              Hur går det egentligen med Gröna Lund i Helsingfors och skidanläggningarna
              i Sälen? Är det död och pina som väntar dessa arbetsgivare om
              vi genomför förslaget? Är utskottsmajoriteten beredd att med berått
              mod stänga av skidliftarna i Sälen och stänga ned karusellerna
              på Gröna Lund?
            </seg>
            <seg xml:id="i-df6a1e505669c987-0">
              Så är det om man ska tro Svenskt Näringsliv och även om man lyssnar
              på alliansen.
            </seg>
            <seg xml:id="i-ac8cae57281d7edc-0">
              Varför i hela friden skulle vi vilja göra det? På vilka grunder
              drar man denna halsbrytande slutsats? Finns det någon som helst
              substans i den kritiken och de skräckbilder man målar upp?
            </seg>
            <seg xml:id="i-66e648ce56b83eb8-0">
              Jag tror att alla i den här församlingen är helt överens om att
              säsongsanställningar kommer att behövas också i framtiden. Ingen
              har väl påstått något annat. Vi i utskottsmajoriteten säger att
              vi låter parterna avgöra hur det ska se ut. Det kommer de också
              att göra. Parterna är både kloka och ansvarsfulla. De har tagit
              ansvar hur länge som helst historiskt, och de kommer att göra
              det i framtiden också. Vi ger dem bara nya förutsättningar. De
              kommer att greja detta. Det som framförs från alliansen är absurt.
              Varför skulle facken börja agera som om det vore snö året om när
              man pratar om Sälen eller sommar året om när man pratar om Gröna
              Lund? Jag förstår inte tanken. Vilket intresse har facken av att
              sätta medlemmar utan arbete och slå undan benen för de stackars
              företagen? Det är hjärnspöken som utmanar löjet. Det är inte seriöst,
              alliansen!
            </seg>
            <seg xml:id="i-454a156a35cfd420-0">
              Då kommer vi till fler frågor. Blir det inte väldigt dyrt för
              företagen? Kommer inte det här förslaget och de fackliga organisationerna
              att kräva rejält betalt? För vad? Det undrar i alla fall jag.
              För att godkänna en ordning som de redan har godkänt eller tillåta
              säsongsanställningar i Sälen och på Gröna Lund, det vill säga
              låta företagen bedriva verksamheten på ungefär samma sätt som
              i dag? Skulle det vara saklig grund för att kräva mer betalt?
              Om inte, varför ska företagen betala? Jo, det antyds att det är
              därför att företagen försätts i en utpressningssituation där skrupelfria
              fackliga organisationer tvingar företagen att köpa sig rätten
              att bedriva samma verksamhet på samma villkor som de alltid har
              gjort tidigare. Inte heller det stämmer vid närmare granskning.
              Det finns över huvud taget inget reellt utpressningsläge som dessa
              skrupelfria fackliga organisationer, om de hade funnits, skulle
              kunna utnyttja. Varför finns inte det? Jo, därför att företagen
              alltid kan anställa tills vidare utan problem.
            </seg>
            <seg xml:id="i-e80733f760d16ccb-0">
              När arbetsuppgifterna smälter bort med snön i Sälen smälter också
              behovet av arbetskraft samman. Då uppstår något som kallas för
              arbetsbrist. När arbetsbrist uppstår kan företagen säga upp personal.
              Det är saklig grund för uppsägning. Med snön som smälter i Sälen
              smälter också utpressningshotet samman till ingenting.
            </seg>
            <seg xml:id="i-969c245e4f369fc3-0">
              Fru talman! När eländesskildringarna utsätts för en någorlunda
              saklig och kritisk prövning faller de samman som ett korthus.
              Kvar finns däremot det förslag som utskottsmajoriteten lägger
              på riksdagens bord och som vi senare ska fatta beslut om. Jag
              hävdar fortfarande att det är ett välbalanserat förslag. Det kommer
              att öka anställningstryggheten samtidigt som det gör det enklare
              att anställa på viss tid.
            </seg>
          </u>
          <note type="speaker" xml:id="i-7f8e90ceada84fa9-0">
            Anf. 11 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-bd3e68949e5d9df7-3">
            <seg xml:id="i-05ffe5cc1eb78898-0">
              Fru talman! Det är en hedervärd argumentation som Anders Wiklund
              försöker sig på. Han försöker förklara att självklart har ingen
              facklig organisation någon ambition att stänga Ombergs Plantskola,
              liftarna i Sälen eller Gröna Lund. Det tror inte jag heller.
            </seg>
            <seg xml:id="i-249f88ce1f0334c9-0">
              Om det nu inte blir någon skillnad mot i dag, vad var poängen
              med att ta bort säsongsanställningsformen? Det ska inte bli någon
              skillnad säger Anders Wiklund, men ändå ska en anställningsform
              som fungerar bra i dag tas bort.
            </seg>
            <seg xml:id="i-a62982eeff8c2f81-0">
              Anders Wiklund har beskrivit många av fördelarna. Jag sade i
              mitt anförande att det är klokt att försöka sammanföra många anställningsformer
              till färre. Det finns många goda sidor i detta. Det har funnits
              en bred konsensus om detta i riksdagen. Det är ingenting konstigt.
            </seg>
            <seg xml:id="i-fe23ad48f0d7c3b3-0">
              Det vi diskuterar är det som vi tycker är korkat. Säsongsanställningen
              är det mest utmärkande.
            </seg>
            <seg xml:id="i-f4f6cf2456af902f-0">
              Problemet ligger inte i detta, utan problemet är följande: För
              att undvika att hamna i ett läge där man tillsvidareanställer
              folk måste man byta folk oftare. Kontinuiteten i Sälenliften,
              där samma person kommer tillbaka och kör tre fyra månader varje
              år, går inte längre att ha. Om man tillsvidareanställer folk blir
              det regler om uppsägningstider. De absolut flesta arbetsgivarna
              tycker att det är jobbigt att säga upp folk. Det är fråga om att
              förhandla om uppsägningar, att tala om att någon måste sluta på
              grund av arbetsbrist och så vidare. Det är en känslomässig process.
            </seg>
            <seg xml:id="i-6ebb24a2fe5f67a6-0">
              Det finns många saker som Anders Wiklund glömmer bort därför
              att Anders Wiklund ser det i ett fackligt uppifrånperspektiv.
              Men se den enskilde företagarens verklighet! Då kommer Anders
              Wiklund fram till ett annat perspektiv. Men då skulle Anders Wiklund
              inte heller vara vänsterpartist.
            </seg>
          </u>
          <note type="speaker" xml:id="i-d4cad4d17416d8cf-0">
            Anf. 12 ANDERS WIKLUND (v) replik:
          </note>
          <u who="anders_wiklund_0bc422" xml:id="i-3c1a99f781d723ef-1">
            <seg xml:id="i-ebb22d649fc68ff6-0">
              Fru talman! Jag försökte resonera om huruvida det finns ett reellt
              utpressningshot eller inte. Det gör det inte så länge som alternativet
              tillsvidareanställning finns och är praktiskt användbart i de
              här fallen. Vi pratar om säsongsanställningar och säsongsnäringar.
            </seg>
            <seg xml:id="i-c40507b9ae6ef9be-0">
              Det här är för att illustrera ett problem som inte finns. Jag
              utgår från självklart kommer det att bli så att facken och arbetsgivarna
              sätter sig ned och träffar överenskommelser i avtal om vad som
              ska gälla i de olika näringarna för till exempel säsongsanställningar.
              Det är det som kommer att hända.
            </seg>
            <seg xml:id="i-d417ffdc37fd8277-0">
              Snöa inte in på spåret att argumentera för att det inte finns
              ett utpressningshot. Vi ska inte inbilla oss att tillsvidareanställningar
              kommer att ersätta säsongsanställningar.
            </seg>
            <seg xml:id="i-65fab42393073b72-0">
              Det kommer att se ut ungefär på samma sätt som i dag. Det kan
              jag nästan slå vad med Attefall om. Låt oss föra ned diskussionen
              på ett sakligt plan och granska förslagen sakligt och seriöst.
              Jag vet att det är valår i år, och svansföringen är hög på många.
              Adrenalinet pumpar runt i blodet. Men låt oss ändå för en stund
              här i kammaren diskutera detta förslag sakligt och seriöst. Då
              tror jag att också Attefall kommer fram till att det förslag som
              vi nu ska fatta beslut om inte kommer att slå undan benen på de
              företag vi har talat om.
            </seg>
            <seg xml:id="i-a523f4ae6c0cabff-0">
              Fack och företag kommer att träffa avtal. Liftägarna i Sälen
              och ägarna på Gröna Lund kan vara helt lugna. De kommer att kunna
              fortsätta köra sina skidliftar och karuseller också i framtiden.
            </seg>
          </u>
          <note type="speaker" xml:id="i-b99d4086c3666521-0">
            Anf. 13 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-bd3e68949e5d9df7-4">
            <seg xml:id="i-a146f166e7cb981b-0">
              Fru talman! Jag tror också att man kommer att fortsätta köra
              karuseller på Gröna Lund. Men de kanske kommer att köras lite
              annorlunda, till högre kostnader och med större osäkerhet som
              gör att det blir färre säsongsanställda. Det kanske inte blir
              1 400 säsongsanställda i framtiden. Det kanske blir några fler
              fast anställda på grund av detta, men ett par hundra säsongsanställda
              försvinner, och samtidigt får färre ungdomar chansen att få ett
              sommarjobb som de kan komma tillbaka till år efter år. Problemet
              finns hos de mindre företagen.
            </seg>
            <seg xml:id="i-7affd0b1aa8d57f9-0">
              Problemet är att vänsterpartister ofta ser företagaren som en
              potentiell bov, som gärna gör fel om han bara får chansen och
              som försöker sko sig själv gentemot löntagaren. En facklig företrädare,
              däremot, kan aldrig göra fel. En facklig företrädare kan aldrig
              glömma bort en specifik situation för ett småföretag.
            </seg>
            <seg xml:id="i-9ff997935689a50c-0">
              Jag har själv mött många företagare som har upplevt sig misshandlade
              av fackliga funktionärer. Det innebär inte att jag vill avskaffa
              kollektivavtal och fack för den sakens skull. Det finns ofullkomliga
              människor överallt.
            </seg>
            <seg xml:id="i-477ec65d221b9627-0">
              Här skapar Anders Wiklund ett regelverk som gör att man blir
              helt beroende av att få undantag från den lag som nu ska stiftas
              för att ens företag ska överleva. Dessutom skapar man merkostnader.
              Man krånglar till det och tvingar företagen till andra åtgärder,
              och företagaren måste tänka på att passa olika tidsgränser för
              att inte tvingas till fast anställning, för då drar man på sig
              en massa andra kostnader och så vidare. Till exempel träder avtalsförsäkringar
              in när man har fast anställda men inte när man har tillsvidareanställda
              ibland. Det är massor med saker som man måste ha koll på som företagare.
              Det blir krångligare, och det blir färre människor som arbetar
              i Sverige.
            </seg>
            <seg xml:id="i-a51b96564c0024cd-0">
              När vi mitt i högkonjunkturen har så många arbetslösa varför
              för Anders Wiklund en politik för fler arbetslösa när vi behöver
              en politik för att få fler i arbete?
            </seg>
          </u>
          <note type="speaker" xml:id="i-c71c2604a3950712-0">
            Anf. 14 ANDERS WIKLUND (v) replik:
          </note>
          <u who="anders_wiklund_0bc422" xml:id="i-3c1a99f781d723ef-2">
            <seg xml:id="i-8c0bf262f17a7ea1-0">
              Fru talman! Stefan, det här förslaget jag tror att Laila var
              inne på detta också syftar ju till att stärka anställningsskyddet
              för dem som har tillfälliga anställningar.
            </seg>
            <seg xml:id="i-7ec017b001a2989f-0">
              Det finns ett syfte till: Vi vill med den lagstiftning som vi
              har utformat lägga en ram för detta så att det inte ska bli möjligt
              att använda visstidsanställningar i stället för tillsvidareanställningar.
              Förhoppningen och syftet med det är att det ska bli fler som får
              tillsvidareanställningar i stället för tillfälliga anställningar.
              Om det totalt sett blir fler eller färre jobb av det vågar jag
              inte uttala mig om. Det vet jag inte, men jag tror att förslaget
              kommer att leda till att fler får tillsvidareanställningar. Det
              är faktiskt det som är syftet med förslaget.
            </seg>
            <seg xml:id="i-afa0910e76240b63-0">
              Låt oss hålla oss till det som debatten handlar om och det som
              är problemet. Jag hoppas verkligen att Stefan delar min ambition
              att försöka förhindra att ungdomar fastnar i visstidsanställningar.
              Vi måste ha som mål att fler kommer in i fasta, riktiga jobb.
              Värdera förslaget utifrån den utgångspunkten, Stefan, och jag
              är övertygad om att du kommer till en annan slutsats än att vi
              är på väg att ta strypgrepp på vissa företag.
            </seg>
          </u>
          <note type="speaker" xml:id="i-42ca3118f5d4c55c-0">
            Anf. 15 ULF HOLM (mp):
          </note>
          <u who="ulf_holm_a45651" xml:id="i-532cd095183bd76e-0">
            <seg xml:id="i-e50e077a92ce7937-0">
              Fru talman! Det här betänkandet om tidsbegränsade anställningar
              och förstärkt skydd för föräldralediga bygger på en proposition
              som den rödgröna majoriteten här i riksdagen har tagit fram. Jag
              vill därför börja med att yrka bifall till utskottets förslag
              i betänkandet och därmed avslag på de två reservationerna.
            </seg>
            <seg xml:id="i-0d4ef051eca1af33-0">
              Jag tror att man måste göra klart vilken bakgrunden till förslaget
              är. Det är givetvis för att skapa trygga anställningar och ett
              regelsystem som både arbetsgivare och arbetstagare kan begripa.
              Det är också en av de största jämställdhetspolitiska reformer
              som vi har lagt fram under den här mandatperioden. Det ska man
              inte glömma.
            </seg>
            <seg xml:id="i-56c1c63ccd58960f-0">
              Det är också en reform för trygga anställningar för ungdomar.
              Vi har sett en utveckling där alltfler människor på den svenska
              arbetsmarknaden har väldigt otrygga, tillfälliga anställningar.
              Med detta lagförslag kommer vi att sätta stopp för att framför
              allt kvinnor och ungdomar fastnar i återkommande tillfälliga anställningar.
            </seg>
            <seg xml:id="i-6b9a0281573bc12b-0">
              Sedan 1990-talets kris har andelen visstidsanställningar ökat
              kontinuerligt år från år. I dag är det över en halv miljon människor
              i Sverige, eller 18 % av arbetskraften, som är tillfälligt anställda.
              Det finns en rik flora av anställningsformer som arbetsgivaren
              kan utnyttja: projekt, säsong, arbetstopp, övning och så vidare.
            </seg>
            <seg xml:id="i-261bf80be4956f22-0">
              Visst, det kan säkert funka bra med en visstidsanställning samtidigt
              som man pluggar eller om man vill jobba i Åre över vintern för
              att få tillfälle att åka mycket skidor. Men för alla dem som år
              efter år åker in och ut och aldrig säkert vet vad de ska göra
              nästa dag, nästa vecka eller nästa månad blir dessa otrygga anställningar
              till sist ett helvete! Ursäkta att jag svor, fru talman, men det
              passade i det här sammanhanget.
            </seg>
            <seg xml:id="i-b9d01b3e6935e20b-0">
              Det är inte sjyst. Det innebär en otrygghet när det gäller att
              planera sitt liv. Den dag man ska fixa en bostad visar det sig
              att det är omöjligt att få ett banklån för att man inte kan bevisa
              att man har ett fast jobb. Hur roligt är det, Stefan Attefall?
              Hur roligt är det när man ska bilda familj att inte kunna känna
              säkerhet om vilket jobb man har nästa vecka? Eller hur blir det
              när man ska vidareutbilda sig? Då kommer problemen, och då är
              det inte så skoj att inte kunna veta om man har jobb nästa vecka
              eller inte. Därför måste vi göra något.
            </seg>
            <seg xml:id="i-a13d44da7010d11b-0">
              Det finns givetvis mycket legitima behov inom vissa branscher
              av att kunna ha säsongsanställningar eller visstidsanställningar
              för särskilda situationer. Naturligtvis är det så. Och de ska
              också få fortsätta att finnas. Men det är ett problem att en del
              arbetsgivare tyvärr har börjat utnyttja systemet och tricksa med
              anställningsformerna för att undvika att ta ansvar. Men jag är
              övertygad om att de allra flesta kanske 99 % av dem arbetsgivarna
              är sjysta. Därför måste vi komma till rätta med okynnesanvändningen
              av visstidsanställningar.
            </seg>
            <seg xml:id="i-03893a9d6f1aee74-0">
              Förslaget innebär att det blir enklare. Man behöver inte som
              arbetsgivare hitta på någon av alla de varianter som finns i dag
              praktik, säsong och så vidare utan man får fritt att under 14
              månader anställa en person utan att ange skäl. Men vi sätter stopp
              för att samma arbetsgivare ska kunna dra nytta av situationen
              och använda samma person alltför lång tid. Det sätter vi stopp
              för.
            </seg>
            <seg xml:id="i-d575979051e05ad4-0">
              Jag tror att det finns många arbetsgivare som tycker att det
              är bra med en frihet som arbetsgivare att under till exempel tio
              månader pröva och se om en arbetstopp är tillfällig eller om det
              handlar om att man utvecklar företaget för framtiden. Då kan man
              pröva det. Om det går bra är det ju inget problem att skapa en
              fast anställning. Det finns inga problem. Men det är en gräns
              på fem år. 14 månader under en femårsperiod har vi satt som gräns.
            </seg>
            <seg xml:id="i-71c4410597a6bba1-0">
              Jag har lyssnat mycket på viss lobbying som har förekommit på
              sista tiden, framför allt från den gröna sektorn och turistnäringen.
              Jag vet inte var alla idéer kommer ifrån. Det står faktiskt ingenting
              i det här förslaget om att vi vill att en säsongsanställning ska
              göras om till en anställning året runt. Säg att man har en säsongsanställning
              fyra månader varje vinter eller sommar. Då är det någon som får
              för sig att om det har gått ett antal månader blir det sedan året
              runt. Nej, det finns ingenting i lagstiftningen om detta. Det
              är det som är så bra. Vi säger bara att det kan bli en fast anställning
              om det övergår 14 månader på fem år. Det är det viktiga.
            </seg>
            <seg xml:id="i-73774d6b006ecbbf-0">
              Det står heller ingenting i det här förslaget om att det med
              automatik blir heltid. Det är ett helt annat lagförslag som vi
              ska behandla senare. Jag tror att det var Stefan Attefall som
              sade att det inte ens har kommit en lagrådsremiss om det. Det
              är en helt annan fråga. Det har inte med den här saken att göra,
              tvärtom. Det här handlar om att ta till vara de möjligheter som
              finns.
            </seg>
            <seg xml:id="i-744f65151d2048d3-0">
              Jag tror också att det är viktigt för framtiden, inte minst i
              ett EU-perspektiv, att vi värnar den svenska modellen med kollektivavtal.
              Jag ser därför ingen nackdel med att det här förslaget faktiskt
              stärker kollektivavtalens ställning på den svenska arbetsmarknaden.
              Jag är helt övertygad om att det finns förutsättningar, på lokal
              och regional nivå i olika branscher och så vidare, att göra överenskommelser
              mellan fack och arbetsgivare om anställningsformer som passar
              just den branschen eller just de lokala förutsättningarna detta
              för att man ska hitta den bästa mixen av alla.
            </seg>
            <seg xml:id="i-71bd07926b6c1575-0">
              Det finns givetvis inget syfte att vi ska försöka lägga ned verksamhet.
              Stefan Attefall säger att vi ska lägga ned Gröna Lund, låter det
              som. Jag begriper mig inte på den argumentationen. Argumentationen
              från flera här går ut på att man, om man har haft en säsongsanställd,
              blir tvungen att säga upp personen. Men om personen har kommit
              tillbaka tre år till samma arbetsplats på Gröna Lund måste ju
              grabben eller tjejen ha gjort ett jäkla bra jobb. Då ska väl den
              personen ha en fast anställning. Man ska inte säga upp en person
              som sköter sig. Det är sådant struntprat. Har personen skött sig
              tre år, fyra månader per sommar, på Gröna Lund ska väl personen
              för tusan få ett fast jobb och inte hålla på med någon säsongsanställning
              till. Vad är faran? Jag förstår inte den.
            </seg>
            <seg xml:id="i-aa6dd9717a5cba30-0">
              I det här lagförslaget har vi ju fortfarande kvar rätten att
              provanställa, och det är en helt annan sak. Men utnyttja inte
              det här lagförslaget till att försöka skapa någon oro för att
              folk ska sägas upp. Det är tvärtom. De som sköter sig, både arbetstagare
              och arbetsgivare på den svenska arbetsmarknaden, är de som kommer
              att gynnas av det här lagförslaget. De som inte sköter sig kommer
              att drabbas. Framför allt gäller det arbetsgivare.
            </seg>
            <seg xml:id="i-8e245efb94e8b980-0">
              Jag vill också lyfta upp frågan om förstärkt skydd för föräldralediga.
              Det är en oerhörd framgång. Tyvärr har det tagit väldigt lång
              tid, men äntligen kan vi enas om det. Det tycks som att vi kan
              få ett enhälligt beslut här i kammaren också. Det handlar om att
              ett brett förbud mot missgynnande av föräldralediga införs. Det
              handlar om borttagen kvalifikationstid när det gäller rätt att
              vara ledig. Det handlar om omvänd bevisbörda. Arbetsgivaren ska
              vid en domstolsförhandling visa att den föräldralediga inte har
              missgynnats den tid som personen har varit föräldraledig. Den
              här lagen träder i kraft den 1 juli i år. Det tror jag är väldigt
              bra.
            </seg>
            <seg xml:id="i-c43b631b3eb506a1-0">
              Fru talman! Ursäkta två svordomar, men de passade i sammanhanget.
              Med detta vill jag yrka bifall till förslaget i sin helhet i det
              här betänkandet.
            </seg>
          </u>
          <note type="speaker" xml:id="i-03db2a6293e4eebb-0">
            Anf. 16 PATRIK NORINDER (m) replik:
          </note>
          <u who="patrik_norinder_72c45a" xml:id="i-fca2edcb8745d24c-1">
            <seg xml:id="i-a7d8a5eb06bec308-0">
              Fru talman! Svag argumentation, höj rösten! Ulf Holm! Låt oss
              titta på förslagen lite mera tekniskt, på vad det hela rör sig
              om.
            </seg>
            <seg xml:id="i-d35a1479f994218d-0">
              Det förslag som nu ligger innebär att man efter sex månader har
              företrädesrätt till nästa säsong eller nästa arbetstillfälle.
              Efter 14 månader har man rätt till tillsvidareanställning, och
              en tillsvidareanställning är en helårsanställning. Visserligen
              går det att förhandla bort den, men man har kvar tillsvidareanställningen.
              Vad händer då om det inte finns jobb? Vad händer om det inte finns
              säsongsjobb på en skidanläggning eller någonstans inom de gröna
              näringarna? Man är tillsvidareanställd. Redan efter 14 månader
              blir man det; det går fort. Då är man helårsanställd.
            </seg>
            <seg xml:id="i-537cedd7816205ac-0">
              Jag undrar, som jag frågade tidigare: Vad händer med a-kassan
              under den tiden? Kan personen lyfta a-kassa när han är tillsvidareanställd?
              Mitt svar är nej, med nuvarande lagstiftning.
            </seg>
            <seg xml:id="i-38696fb6e0905e09-0">
              Det är behjärtansvärt att ha tillsvidareanställningar. Jag tycker
              också det, och arbetsgivare vill gärna ha det. Men det finns olika
              branscher där det här inte går. Var finns tryggheten i förslaget
              då? Vad är det som ger mer trygghet? Ulf Holm talade högljutt
              och engagerat om detta. Men vad gör man om det inte finns arbetsuppgifter?
            </seg>
            <seg xml:id="i-c8b2ea1e20436c25-0">
              Är det inte bättre att de här personerna kan återkomma säsong
              efter säsong i stället för att få en tillsvidareanställning som
              man inte kan leva upp till och där de inte kan få a-kassa eller
              där man tvingas att avskeda? Och tvingas man avskeda ligger företrädesrätten
              kvar, också nästa år. Vad är vitsen med förslaget? Var ligger
              vitsen med att få en tillsvidareanställning? Redan efter sex månader
              har du i princip den rätten.
            </seg>
          </u>
          <note type="speaker" xml:id="i-d701648da4872110-0">
            Anf. 17 ULF HOLM (mp) replik:
          </note>
          <u who="ulf_holm_a45651" xml:id="i-532cd095183bd76e-1">
            <seg xml:id="i-0944cd7ce041bc6f-0">
              Fru talman! Ja, jag måste nog tillstå att den svåraste biten
              i det här lagförslaget gäller företrädesrätten. Där kan jag se
              att det kan upplevas som ett hinder för en del företagare när
              det gäller att våga anställa en längre period. Samtidigt måste
              jag säga jag tror att det var Laila Bjurling som var inne på det
              att jag inte heller tror att arbetsgivare är så pigga på att anställa
              fem månader och sedan sparka av den enkla anledningen att det
              är en företagsekonomisk katastrof att ha en så stor omsättning
              på anställda. Jag tror därför att man väljer att ha fortsatt anställning.
              Men jag erkänner att just den biten egentligen är den som är svårast
              när det gäller företrädesrätten, att den går in efter sex månader
              i stället för dagens tolv månader. Men jag tror också att förutsättningarna
              finns för att vi ska kunna klara detta.
            </seg>
            <seg xml:id="i-f77713ea55c31021-0">
              Sedan förstår jag inte en sak i argumentationen. Det är varför
              alla som i dag är säsongsanställda ska ha a-kassa. De flesta som
              jag känner som jobbar i någon sorts säsongsanställningar pluggar
              till exempel under våren och hösten. Sedan jobbar de på sommaren.
              Jag förstår inte varför alla säsongsanställda plötsligt har a-kassa.
              Jag tror inte att det är så. Det finns givetvis en mindre grupp
              som har det på det sättet, och då måste vi naturligtvis försöka
              se över dessa regler. Men hela tanken med det här är ju att skapa
              trygga anställningar och därmed också skapa fler arbetstillfällen.
              Det måste vara utgångspunkten.
            </seg>
          </u>
          <note type="speaker" xml:id="i-1a75d84b4fca3476-0">
            Anf. 18 PATRIK NORINDER (m) replik:
          </note>
          <u who="patrik_norinder_72c45a" xml:id="i-fca2edcb8745d24c-2">
            <seg xml:id="i-f5499d2a06e99123-0">
              Fru talman! Jag tog exemplet Furuviksparken. Det är 200 säsongsarbetare.
              Deras trygghet är att ha det här arbetet. Många återkommer. De
              flesta återkommer. De vet nästan att de kan få arbete. Många söker
              sedan jobb på andra ställen, men många får inte jobb. Så är det
              speciellt i ett län som har den högsta arbetslösheten i hela Sverige,
              där det inte finns jobb att få. Då finns en trygghet i a-kassan
              för de människorna. Den tryggheten vill Ulf Holm ta bort.
            </seg>
            <seg xml:id="i-6914f9266bc0b3cb-0">
              För att klara deras situation borde man bibehålla nuvarande regelverk.
              Det här har fungerat bra. Det har fungerat under alla år. Varför
              ta bort tryggheten för de anställda på Furuviksparken till exempel?
            </seg>
            <seg xml:id="i-8af8d5fec575d745-0">
              Det här förslaget löser inga sådana problem som Ulf Holm är ute
              efter, och gör att människor ska få en trygghet i anställningar.
              Finns det inte arbetsuppgifter, som vi har påpekat så många gångar,
              kan man inte heller ha anställda kvar.
            </seg>
            <seg xml:id="i-eae7d3f93f6bff4a-0">
              Ulf Holm brukar värna om de små företagen. Det är just de små
              företagen som har de stora problemen här. De små företagen är
              inte vana att förhandla med facket. De små företagen är mycket
              ekonomiskt riskabla. De har inte någon stark ekonomi.
            </seg>
            <seg xml:id="i-02230da379ffdc81-0">
              Här kan man slå bort arbetstillfällen. Småföretagarna kommer
              när man lägger på lagar på det här viset att vara mindre benägna
              att starta företag och anställa. Det är konsekvensen av Ulf Holms
              och regeringens förslag.
            </seg>
            <seg xml:id="i-92d895eb1d749c16-0">
              Värnar inte Ulf Holm om de mindre företagen?
            </seg>
          </u>
          <note type="speaker" xml:id="i-af06311df1be8ef2-0">
            Anf. 19 ULF HOLM (mp) replik:
          </note>
          <u who="ulf_holm_a45651" xml:id="i-532cd095183bd76e-2">
            <seg xml:id="i-1a389fdfce269ecb-0">
              Fru talman! För det första: Lagstiftningen blir enklare för småföretagen.
              I stället för en flora av olika lagstiftningar med svårbegriplig
              lagtext har vi infört ett system som ersätter sju lagar i dag.
              Det borde väl vara enklare att begripa för såväl arbetstagare
              som arbetsgivare?
            </seg>
            <seg xml:id="i-a4f55b7396d17dcf-0">
              Sedan kan man vända på argumentationen. Du säger att jag skapar
              otrygghet för de 200 anställda vid Furuviksparken som år efter
              år har kommit tillbaka dit för att jobba på sommaren. Skillnaden
              med detta är bara att de får en fast anställning.
            </seg>
            <seg xml:id="i-caf3c919fcbb8dd9-0">
              För det andra: Om de kommer tillbaka år efter år antar jag att
              arbetsgivaren tycker att de gör ett bra jobb. Då är det väl en
              trygghet att de kan få en fast anställning utifrån en period som
              kanske är fyra månader per år. Det finns ingenting som säger motsatsen
              i lagförslaget.
            </seg>
            <seg xml:id="i-6d4a3f1441e189ec-0">
              För det tredje: Du bortser helt och hållet från det faktum att
              i varje fall 600 000700 000 personer i dag har otrygga anställningar.
              Det är framför allt kvinnor, ungdomar och personer med utländsk
              bakgrund.
            </seg>
            <seg xml:id="i-fa6a32a563745dc1-0">
              Det är de vi ska skapa en bättre trygghet för. Då går du in och
              argumenterar för att det blir otryggt. Nej, det blir inte otryggt.
              Det blir tryggare för hundratusentals fler svenskar, framför allt
              kvinnor.
            </seg>
            <seg xml:id="i-f9fe22f084717098-0">
              Jag vet att jämställdhetsfrågan kanske inte är Moderaternas starka
              sida. Men ni kan väl i varje fall erkänna att bakgrunden till
              lagändringen är en situation på arbetsmarknaden som egentligen
              ingen av oss vill ha.
            </seg>
            <seg xml:id="i-1e911dcb8f49cf76-0">
              Det förslag vi nu har lagt fram är ett steg framåt. Det är möjligt
              att det kanske inte är perfekt. Men det får vi veta först den
              1 juli nästa år, eftersom kollektivavtalen ska slutas. Fram till
              dess har arbetstagare och arbetsgivare möjlighet att lösa frågan
              med lokala kollektivavtal.
            </seg>
            <seg xml:id="i-7f1d5aaa599823a7-0">
              Fixar de det inte till det datumet får man kanske titta på frågan
              igen. Svårare än så är det inte. Men vi har nu gett dem ett år
              till att se över sina kollektivavtal. Den chansen ska de få. Jag
              är också helt övertygad om att de lyckas med detta.
            </seg>
          </u>
          <note type="speaker" xml:id="i-eb97f50c9e02aaed-0">
            Anf. 20 LARS-IVAR ERICSON (c) replik:
          </note>
          <u who="unknown" xml:id="i-73f04b505dd888fd-1">
            <seg xml:id="i-48107a5bf557e794-0">
              Fru talman! Det är ofta vi hör miljöpartister plädera för att
              de små företagen ska ha det bättre. Det är självklart. Miljöpartiet
              talar gärna om en levande landsbygd. Det är bra att människor
              ska kunna bo och verka på landsbygden.
            </seg>
            <seg xml:id="i-85c31611b4527738-0">
              Ett annat kärt ämne för Miljöpartiet är ekologisk odling, om
              jag förstått saken rätt. Ulf Holm kommer precis som jag från Skåne.
              Han har säkert stor förståelse för att vi där har många fruktodlare
              som vill ha säsongsanställd personal.
            </seg>
            <seg xml:id="i-271f9950681ba020-0">
              Därför borde det ändå vara av intresse för Miljöpartiet att bevara
              nuvarande möjligheter till säsongsanställningar. Har vi dem finns
              det möjligheter för ungdomar och studerande att få jobba med just
              fruktodlingar och i andra branscher som har säsong.
            </seg>
            <seg xml:id="i-2cb5e91fad16a57a-0">
              Är det inte så tvingas företagen anställa året om, och även på
              tider när det inte finns något att göra. Då är risken helt uppenbar
              att de måste avstå från att säsongsanställa för att inte riskera
              att de ska gå omkull.
            </seg>
            <seg xml:id="i-41125c3cadb20080-0">
              Därigenom blir många arbeten outförda samtidigt som alltfler
              människor går utan arbete. Det som nu Ulf Holm säger kommer att
              öka tryggheten för de säsongsanställda kommer i stället att bli
              ett hinder för arbete över huvud taget.
            </seg>
          </u>
          <note type="speaker" xml:id="i-a955c7cb9b26652d-0">
            Anf. 21 ULF HOLM (mp) replik:
          </note>
          <u who="ulf_holm_a45651" xml:id="i-532cd095183bd76e-3">
            <seg xml:id="i-21d1e5f6cf2b9500-0">
              Fru talman! Det finns inget förslag om att ta bort säsongsanställningar.
              Det är fritt fram där de lokala förutsättningarna finns att fack
              och arbetsgivare kommer överens om att man fortsätter med detta
              på något sätt.
            </seg>
            <seg xml:id="i-64f7260137ac6a8e-0">
              Jag vet inte hur många gånger vi ska behöva repetera detta. Miljöpartiet
              vill inte stänga Gröna Lund. Miljöpartiet vill inte lägga ned
              den ekologiska odlingen i Skåne. Det gör vi inte heller med detta
              förslag. Det vore totalt kontraproduktivt.
            </seg>
            <seg xml:id="i-44878db0c7ecb7e8-0">
              Det vi gör är att skapa tryggare anställningar för dem som ska
              jobba. Vi ger förutsättningar för i och med att lagstiftningen
              är dispositiv att man kan göra avvikelser i kollektivavtalen.
            </seg>
            <seg xml:id="i-59ca3d704dde8475-0">
              Vi inser att vi inte kan ha en generell lagstiftning på detta
              område. Sverige ser olika ut, och vi har väldigt många olika branscher.
              Då måste vi kunna lita på att fack och arbetsgivare gör upp om
              detta lokalt, regionalt eller på central nivå. Jag är övertygad
              om detta.
            </seg>
            <seg xml:id="i-d7da629a1a54fb33-0">
              Det blir en ökad trygghet för kvinnor, ungdomar och personer
              med utländsk bakgrund. Jag vet att det går tvärsemot Centerns
              förslag om ungdomsavtal, där ni i stället vill ta bort arbetsrätten
              för ungdomar. Där är skillnaden mellan Centern och Miljöpartiet.
            </seg>
            <seg xml:id="i-ec00b7522fcd228c-0">
              Vi vill också skapa trygga anställningar. Vi vill gynna kvinnor
              och ungdomar, och vi vill ha kvar många småföretag.
            </seg>
          </u>
          <note type="speaker" xml:id="i-1782083ba677b023-0">
            Anf. 22 LARS-IVAR ERICSON (c) replik:
          </note>
          <u who="unknown" xml:id="i-73f04b505dd888fd-2">
            <seg xml:id="i-58d6fc4eb358b90b-0">
              Fru talman! Ulf Holm är ordinarie ledamot i arbetsmarknadsutskottet.
              Då antar jag att han är medveten om att inte alla småföretag och
              familjeföretag med säsongsanställda omfattas av just kollektivavtal.
              Det är lite principiellt märkligt att syftet med en ny lag skulle
              vara att förhandla bort denna.
            </seg>
            <seg xml:id="i-e25d910c63523744-0">
              När det gäller Centerpartiets förslag till ungdomsavtal tror
              vi att det är en god väg för ungdomar att få in en fot på arbetsmarknaden.
              Det tror också arbetsgivarna. Nio av tio arbetsgivare välkomnar
              ett förslag till ungdomsavtal, och 75 % av ungdomar i åldrarna
              1626 år välkomnar också förslaget till ungdomsavtal.
            </seg>
          </u>
          <note type="speaker" xml:id="i-ccc7b9f5ebf44ca5-0">
            Anf. 23 ULF HOLM (mp) replik:
          </note>
          <u who="ulf_holm_a45651" next="cont" xml:id="i-5383e8d10a1c8b30-0">
            <seg xml:id="i-8528d1398b0b68a0-0">
              Fru talman! Frågan gällde småföretagarna och arbetsmarknadsutskottet.
              Vi vill naturligtvis, vilket vi diskuterade i arbetsmarknadsutskottet
              för två år sedan, skapa ordning och reda på den svenska arbetsmarknaden.
            </seg>
            <seg xml:id="i-a47d78aa88c35bea-0">
              Då var utgångspunkten att det fanns många problem inom byggsektorn,
              där det fanns mycket svart arbetskraft. Det fanns många som inte
              hade någon trygghet alls. Det är precis vad vi vill komma åt med
              detta förslag.
            </seg>
            <seg xml:id="i-b62e9b5caa3b4e53-0">
              De arbetsgivare som vi har talat om i dag är ju alla sjysta arbetsgivare.
              Det är naturligtvis så. Men det finns också svart arbetskraft
              och svarta arbetsgivare som utnyttjar systemet för att skapa otrygga
              anställningar.
            </seg>
          </u>
          <note xml:id="i-1788c1b1d832f769-0">
            Ajournering
          </note>
          <note xml:id="i-5722fd01ea47d20b-0">
            Kammaren beslutade kl. 13.58 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="ulf_holm_a45651" prev="cont" xml:id="i-823363c2827a5c29-0">
            <seg xml:id="i-9124635eb7d08d82-0">
              Återupptagna förhandlingar
            </seg>
            <seg xml:id="i-d4f4412f64014484-0">
              Spelmarknaden
            </seg>
          </u>
          <note xml:id="i-0258b74835db91ef-0">
            Förhandlingarna återupptogs kl. 14.00.
          </note>
          <note xml:id="i-b6c5d0d26b2246cb-0">
            7 § Frågestund
          </note>
          <note xml:id="i-93d2fba4d45da758-0">
            Anf. 24 TALMANNEN:
          </note>
          <note xml:id="i-1f3e420411ff10f3-0">
            Nu följer veckans frågestund. Från regeringen deltar vice statsminister
            Bosse Ringholm, statsrådet Ulrica Messing, socialminister Berit
            Andnor, statsrådet Carin Jämtin och statsrådet Jens Orback. Hjärtligt
            välkomna!
          </note>
          <note type="speaker" xml:id="i-849f38d99c1906c2-0">
            Anf. 25 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-6f25a92ad33d2453-0">
            <seg xml:id="i-f620200bd58e4d48-0">
              Herr talman! Det är ingen överdrift att påstå att oron över spelberoendet
              griper omkring sig i Sverige och att det även gäller våra ledamöter
              i riksdagen, inte minst sedan det nu har blivit inte bara Svenska
              Spel utan även utländska företag som erbjuder poker på Internet.
            </seg>
            <seg xml:id="i-23ef64dadb57bfa4-0">
              Jag skulle vilja fråga vice statsministern, som ju fortfarande
              har viss beröring med spelfrågor och har haft det ännu mer tidigare,
              om regeringen är beredd att överväga de tekniska möjligheter som
              finns att blockera betalningsuppdrag till utländska spelsajter.
              Det kan man göra oavsett om man anser att Svenska Spel ska ha
              monopol eller om man anser att vi ska ha en reglerad marknad där
              också utländska företag kan få tillstånd. Då har ju Sverige möjlighet
              att ställa villkor i sådana lägen. Det vore intressant att höra
              om regeringen är beredd på detta.
            </seg>
          </u>
          <note type="speaker" xml:id="i-bfebf11f4c0f71e9-0">
            Anf. 26 Vice statsminister BOSSE RINGHOLM (s):
          </note>
          <u who="unknown" xml:id="i-73f04b505dd888fd-3">
            <seg xml:id="i-2e1c7fa5e4b99cba-0">
              Herr talman! Det är som Gabriel Romanus säger de utländska spelbolagen
              har under en mycket lång tid drivit Internetspel och Internetpoker.
              Sedan en tid tillbaka har också Svenska Spel fått den möjligheten
              lagligt, i motsats till alla de utländska spelbolagen.
            </seg>
            <seg xml:id="i-55247703868f3375-0">
              Det finns skäl, vilket också regeringen redovisade i sitt beslut
              i höstas, att noggrant följa utvecklingen på alla sätt och vis
              och se vart den tar vägen. För några dagar sedan såg jag exempelvis
              att ett av de utländska spelbolagen erbjöd nya kunder och nya
              spelare 100 dollar som ett slags friplåt och ingång till det här.
              Det är naturligtvis ett oerhört högt belopp som det internationella
              spelbolaget använder sig av.
            </seg>
            <seg xml:id="i-30cc8cea610923c4-0">
              Den idé som Gabriel Romanus nämner och som har testats bland
              annat i Holland att man skulle försöka blockera betalningsströmmarna
              till de utländska spelbolagen tycker jag är intressant. Jag vet
              att Svenska Spel också har studerat idén. I samband med att regeringen
              nu får in remissvaren från Lotteriutredningens betänkande, som
              lämnades i höstas, finns det anledning att också studera den här
              typen av förslag. Jag vet att man har jobbat med detta länge i
              Holland. Det är en intressant idé, detta att försöka blockera
              betalningsströmmarna.
            </seg>
          </u>
          <note type="speaker" xml:id="i-80d56ea70b197660-0">
            Anf. 27 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-6f25a92ad33d2453-1">
            <seg xml:id="i-0da77bd716810bb6-0">
              Herr talman! Vi hade en föredragning från Svenska Spel i socialutskottet
              häromdagen, då vi fick höra talas om detta. Vi har också tagit
              del av en utredning som har gjorts på Svenska Spels uppdrag av
              en ansedd advokatbyrå. Jag hoppas att man går vidare.
            </seg>
            <seg xml:id="i-d8f90c50b8c68b87-0">
              Till exempel USA, som för en del framstår som frihetens stamort
              på jorden, har en sådan lagstiftning. Jag skulle vilja veta vad
              regeringen har för tidsplan. Det här är någonting som nu rasar
              på väldigt snabbt. Spelberoendet ökar snabbt. Det kan ödelägga
              många familjers ekonomi. Det finns inte tid att vänta alltför
              länge.
            </seg>
          </u>
          <note type="speaker" xml:id="i-0d34269bfa50b804-0">
            Anf. 28 Vice statsminister BOSSE RINGHOLM (s):
          </note>
          <u who="unknown" xml:id="i-73f04b505dd888fd-4">
            <seg xml:id="i-480858d1d3f76ffd-0">
              Herr talman! Jag delar Gabriel Romanus oro på området. Jag tycker
              också att det är viktigt att det snabbt sker någonting. Det som
              händer närmast är att regeringen nu samlar in de remissvar som
              kommer på Lotteriutredningens betänkande. Det är min kollega Sven-Erik
              Österberg som skyndsamt kommer att hantera frågan inklusive idén
              om att försöka blockera betalningsströmmarna.
            </seg>
            <seg xml:id="i-caf78d35b2d536b9-0">
              Jag vill gärna säga att det också pågår ett arbete inom EU på
              området, som är intressant. Det finns många EU-länder som gärna
              vill följa den här vägen. När det gäller regeringen hoppas jag
              att vi så snabbt som möjligt kan hantera de här frågeställningarna.
            </seg>
            <seg xml:id="i-ef067821182cddaa-0">
              Båtregister
            </seg>
          </u>
          <note type="speaker" xml:id="i-8e2740bf57b0a63d-0">
            Anf. 29 CARL-ERIK SKÅRMAN (m):
          </note>
          <u who="carl-erik_skarman_a82bd8" xml:id="i-36b447d1cc8c0496-0">
            <seg xml:id="i-bf837f5c681708b0-0">
              Herr talman! Under den innevarande mandatperioden har Miljöpartiet
              ställt ultimatum som har gjort att Socialdemokraterna har känt
              sig tvingade att bryta givna löften.
            </seg>
            <seg xml:id="i-5da9c1abf5113934-0">
              Biltullarna, som numera heter trängselskatterna, i Helsingfors
              och löftet för några månader sedan att se över tamhundarnas rovdjursskydd
              är bara två exempel där regeringen inför hoten har givit efter
              för Miljöpartiet.
            </seg>
            <seg xml:id="i-1e6013cf75b13979-0">
              Statsrådet Messing har lovat att det föreslagna båtregistret
              inte ska användas för införande av båtskatt. På vilket sätt kan
              då statsrådet garantera ägarna av fritidsbåtar att ett liknande
              hot från Miljöpartiet, eller för den delen Vänsterpartiet, inte
              får Socialdemokraterna att bryta det löftet?
            </seg>
          </u>
          <note type="speaker" xml:id="i-8055dd1b846a129d-0">
            Anf. 30 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-5">
            <seg xml:id="i-1244e68eea94a5a5-0">
              Herr talman! Det är enkelt för mig att lova det. Jag kan göra
              det eftersom vi har samarbetat med Miljöpartiet de gröna och Vänsterpartiet
              i den transportpolitiska proposition som regeringen har lämnat
              till riksdagen. Det är i den propositionen som jag, Vänsterpartiet
              och Miljöpartiet de gröna nu söker ett stöd för att kunna gå fram
              med ett förslag som innebär att vi ska registrera större och tyngre
              båtar.
            </seg>
            <seg xml:id="i-c10e6a68bea050a8-0">
              Det starkaste skälet för att göra det är att hjälpa enskilda
              båtägare så att de ska få nytta av sin försäkring. Genom försäkringen
              och ett register ska man kunna spåra båten om den olyckligtvis
              råkar bli stulen. Vi hittar väldigt få av de stulna båtar som
              anmäls varje år. Det är oerhört få om man jämför med de stulna
              bilar som finns, för där har vi ett register. Det är ingen båtskatt
              som vi föreslår utan det är ett register för att hjälpa enskilda
              båtägare.
            </seg>
          </u>
          <note type="speaker" xml:id="i-09a7eadc4c7c2647-0">
            Anf. 31 CARL-ERIK SKÅRMAN (m):
          </note>
          <u who="carl-erik_skarman_a82bd8" xml:id="i-36b447d1cc8c0496-1">
            <seg xml:id="i-ba52c1a220c437a3-0">
              Herr talman! Jag noterar att det inte finns någon garanti för
              att registret inte ska kunna användas för båtskatt. Det kanske
              ligger frestande nära för Miljöpartiet eller Vänsterpartiet att
              kräva det eftersom det finns ett socialdemokratiskt kongressbeslut
              från Västerås, tror jag att det var, 2001 att införa just båtskatt.
            </seg>
          </u>
          <note type="speaker" xml:id="i-ad9ec3d92587d9b4-0">
            Anf. 32 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-6">
            <seg xml:id="i-f748a2386ce951b5-0">
              Herr talman! Carl-Erik Skårman har rätt; det finns ingen garanti
              därför att en eventuell borgerlig regering kan ju införa det om
              den vill. Men en socialdemokratisk regering, som kanske kommer
              att samarbeta med Vänsterpartiet och Miljöpartiet i fortsättningen,
              kommer inte att göra det. Vi föreslår ett register och det vill
              vi genomföra inget mer.
            </seg>
          </u>
          <note xml:id="i-d32b207cc6a7f7fa-0">
            Antalet försäkringskassekontor
          </note>
          <note type="speaker" xml:id="i-b456b7ffa49cbeb5-0">
            Anf. 33 MONA JÖNSSON (mp):
          </note>
          <u who="mona_jonsson_8a4f51" xml:id="i-2cccb3415f7f2054-0">
            <seg xml:id="i-8a40b70e00fd01fe-0">
              Herr talman! Jag vill ställa min fråga till socialminister Berit
              Andnor. Numera är Försäkringskassan en samlad myndighet. Tidigare
              fanns det 21 lokala kassor.
            </seg>
            <seg xml:id="i-fd535d078f9a030c-0">
              Vi vet att myndigheter ska arbeta självständigt och att vi inte
              ska utöva myndighetsutövning, som det heter. Jag vill i alla fall
              fråga Berit Andnor vad hon tycker om att man håller på att minska
              antalet kontor ute i landet.
            </seg>
          </u>
          <note type="speaker" xml:id="i-a27a0fbee327d261-0">
            Anf. 34 Socialminister BERIT ANDNOR (s):
          </note>
          <u who="unknown" xml:id="i-73f04b505dd888fd-7">
            <seg xml:id="i-f4272da7bc29b2d6-0">
              Herr talman! Den 1 januari 2005 genomförde vi den största förvaltningspolitiska
              reformen på väldigt länge i och med att vi skapade den nya myndigheten
              Försäkringskassan. 21 myndigheter blev tillsammans en myndighet.
              Vi gjorde det för att stärka rättssäkerheten för enskilda personer
              och för att förbättra kvaliteten och servicen och likformigheten
              i behandlingen av våra medborgare.
            </seg>
            <seg xml:id="i-853f778b4330604f-0">
              Hittills har arbetet gått väldigt väl, och jag är förvissad om
              att vi också i framtiden ska ha en god service och ett bra bemötande
              av våra medborgare. Det ska naturligtvis finnas i lämplig omfattning
              ute i alla län.
            </seg>
            <seg xml:id="i-8a42b77afbddc17f-0">
              Jag är av uppfattningen att det också är viktigt att man även
              i framtiden ska kunna ha det personliga mötet med personalen på
              Försäkringskassan.
            </seg>
          </u>
          <note type="speaker" xml:id="i-7a3fe533531fc095-0">
            Anf. 35 MONA JÖNSSON (mp):
          </note>
          <u who="mona_jonsson_8a4f51" xml:id="i-2cccb3415f7f2054-1">
            <seg xml:id="i-ca9824aba0941349-0">
              Herr talman! I Norge håller man på att införa en ny lag där man
              sätter brukaren i centrum. För att motverka långvariga sjukskrivningar
              arbetar försäkringskassa, arbetsförmedling och sociala myndigheter
              tillsammans.
            </seg>
            <seg xml:id="i-f8454fcc6e6dd1e1-0">
              Här i Sverige ska Försäkringskassan och arbetsförmedlingen arbeta
              mer tillsammans. På vissa ställen, till exempel i Strömstad, arbetar
              man även med socialtjänsten på samma sätt som i Norge.
            </seg>
            <seg xml:id="i-9671d681807f35db-0">
              Om man nu inte har lokala kontor ute i kommunerna minskas möjligheten
              till tillgänglighet och till översikt över den lokala arbetsmarknaden.
              Jag undrar om inte vi motverkar samarbetet i och med att vi drar
              ned på antalet lokala kontor.
            </seg>
          </u>
          <note type="speaker" xml:id="i-488541d749955784-0">
            Anf. 36 Socialminister BERIT ANDNOR (s):
          </note>
          <u who="unknown" xml:id="i-73f04b505dd888fd-8">
            <seg xml:id="i-cc17ad08ea147172-0">
              Herr talman! Att samarbeta och samverka mellan myndigheter, Försäkringskassan
              och arbetsförmedlingen, men också att samverka med kommunerna
              och hälso- och sjukvården är naturligtvis oerhört viktigt för
              enskilda personer. Den enskilda personen ska sättas i centrum.
              Regeringen är mycket tydlig på denna punkt. För att kunna uppnå
              goda resultat är det viktigt att man samverkar.
            </seg>
            <seg xml:id="i-0fc483b3cecba315-0">
              Det är mycket möjligt att det också kräver en närhet när det
              gäller kontor ute i våra kommuner, men det är ingen självklarhet.
              Det viktiga är att man samverkar mellan de olika myndigheterna
              och gör det utifrån den enskilda personen så att ingen hamnar
              mellan stolarna. Det är det som är det viktiga.
            </seg>
            <seg xml:id="i-25a0e91ce450857d-0">
              Jag är av den uppfattningen att Försäkringskassan och arbetsförmedlingen
              genom sitt sätt att organisera sig arbetar för att uppnå de målsättningar
              som regeringen har lagt fast.
            </seg>
            <seg xml:id="i-c390c68edcb0fd3e-0">
              Bistånd till palestinier
            </seg>
          </u>
          <note type="speaker" xml:id="i-f6979155c3f246db-0">
            Anf. 37 HOLGER GUSTAFSSON (kd):
          </note>
          <u who="holger_gustafsson_268a76" xml:id="i-5c4672cbadc8a4c3-0">
            <seg xml:id="i-4b6ebcd9c90873b7-0">
              Herr talman! Jag vill ställa en fråga till biträdande utrikesminister
              Jämtin. Frågan är: Hur ska man kunna försäkra sig om att det humanitära
              biståndet som EU har beslutat att ge till behövande palestinier
              under en tremånadersperiod inte ska hamna hos eller gynna terrorstämplade
              Hamas eller Hamasregeringens verksamhet?
            </seg>
          </u>
          <note type="speaker" xml:id="i-26d9b9cef2621812-0">
            Anf. 38 Statsrådet CARIN JÄMTIN (s):
          </note>
          <u who="unknown" xml:id="i-73f04b505dd888fd-9">
            <seg xml:id="i-db2e89991655b806-0">
              Herr talman! Den så kallade kvartetten beslöt den 9 maj att försöka
              ta fram den så kallade mekanism som Holger Gustafsson refererade
              till. Kvartetten består av EU, USA, FN och Ryssland. Man vill
              gemensamt hitta en mekanism man skulle egentligen hellre använda
              det svenska ordet kontrollfunktion för att kanalisera medel för
              att möta de enorma humanitära behov som finns i de palestinska
              områdena. Vi får ständigt, varje dag faktiskt, rapporter om en
              försämrad humanitär situation i de palestinska områdena.
            </seg>
            <seg xml:id="i-86baa98b84f2f519-0">
              EU har fått i uppdrag av kvartetten att ta fram den här mekanismen.
              EU:s kommissionär Ferrero-Waldner har sagt att fram mot slutet
              av juni ska funktionen, mekanismen, finnas på plats. Syftet är
              just det som Holger Gustafsson sade, att kunna kanalisera humanitära
              medel utan att de hamnar i organisationen Hamas fickor utan når
              de syften som de är avsedda för. Exakt hur den ska se ut måste
              vi dock återkomma till.
            </seg>
          </u>
          <note type="speaker" xml:id="i-ed6d6d77b2175086-0">
            Anf. 39 HOLGER GUSTAFSSON (kd):
          </note>
          <u who="holger_gustafsson_268a76" xml:id="i-5c4672cbadc8a4c3-1">
            <seg xml:id="i-b3f8ee3afe7a6203-0">
              Herr talman! Samma bistånd är begränsat till en tremånadersperiod.
              Jag utgår ifrån att syftet med det är att sätta ytterligare påtryckningar
              på Hamas att exempelvis erkänna Israel. Hur kommer den tremånadersperioden
              att vara? Är det bestämt någonting om vad som ska ske efteråt,
              till exempel att man gör en uppföljning efter tre månader och
              ser vad som har hänt, om biståndet ska fortsätta eller ej? Hur
              ser tajmningen ut efter den perioden?
            </seg>
          </u>
          <note type="speaker" xml:id="i-18953f9686234628-0">
            Anf. 40 Statsrådet CARIN JÄMTIN (s):
          </note>
          <u who="unknown" xml:id="i-73f04b505dd888fd-10">
            <seg xml:id="i-13d7bf92a486880f-0">
              Herr talman! Nej, det är faktiskt inte bestämt. Syftet är precis
              det som Holger Gustafsson sade, att sätta press på Hamas men samtidigt
              möta de humanitära behoven så att folk inte dör i sjuksängar för
              att det inte finns medicin och så att folk inte svälter ihjäl.
              Vi är snart i det läget i de palestinska områdena. Syftet är att
              sätta press på Hamas men också kontrollera att mekanismen verkligen
              fungerar. Därför sätter man en begränsad tidsperiod för den här
              processen. Det kommer att ske uppföljning kontinuerligt. Det kommer
              att ske kontroll kontinuerligt. Och det gäller inte bara att pengar
              går dit de ska utan att mekanismen också är tillräcklig.
            </seg>
            <seg xml:id="i-b1445028184cd192-0">
              Ett av syftena med att ta fram mekanismen är faktiskt också att
              möjliggöra för Israel att betala ut de skatt- och tullmedel som
              man i dag har hållit inne genom att använda sig av den här mekanismen.
              Jag hoppas att vi kan komma även dit.
            </seg>
            <seg xml:id="i-317ce4f483601a13-0">
              Industrins transporter
            </seg>
          </u>
          <note type="speaker" xml:id="i-6787add559b629b2-0">
            Anf. 41 SVEN BERGSTRÖM (c):
          </note>
          <u who="sven_bergstrom_ff7afe" xml:id="i-e226662922fd0b6f-0">
            <seg xml:id="i-ca63ea2d6319a5c1-0">
              Herr talman! På förmiddagen i dag fick jag ett e-brev av Lennart
              Eriksson. Han är vd på ett företag som heter Gävle Galvan AB.
              Hans brev börjar med en retorisk fråga: Ska inte industrins transporter
              gå på järnväg?
            </seg>
            <seg xml:id="i-d68586abcd68d1e9-0">
              Gävle Galvan är bara ett av många små företag med eget industrispår
              som nu funderar på att flytta över sina godstransporter från järnväg
              till väg därför att det inte är ekonomiskt rimligt längre att
              köra godstransporterna på järnvägen. Bakgrunden är att Banverket
              på regeringens uppdrag har utrett bland annat stickspår till industrier,
              och nu kommer man med förslag som innebär väldigt höga nya kostnader
              för de företag som vill köra på järnväg.
            </seg>
            <seg xml:id="i-6d088f0080accbff-0">
              Jag undrar helt enkelt hur infrastrukturminister Ulrica Messing
              ser på det. Delar hon Centerpartiets uppfattning att vi långsiktigt
              ska sträva efter att få över mer godstransporter på järnväg och
              sjöfart och bort från vägarna? Vilka åtgärder vill infrastrukturministern
              i så fall vidta för att förhindra att vi får en sådan här suboptimering,
              om jag får använda det ordet, där man på grund av regelverk och
              annat flyttar över från järnväg till väg?
            </seg>
          </u>
          <note type="speaker" xml:id="i-9b74f60c0f6f8d03-0">
            Anf. 42 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-11">
            <seg xml:id="i-8ca648c4e63fdcca-0">
              Herr talman! Fokus i den transportpolitiska proposition som vi
              ska debattera här i riksdagen om bara några dagar är just regeringens
              vilja att få rätt gods på rätt transportslag. Jämfört med många
              andra länder är vi duktiga på att frakta gods på järnvägen, men
              vi är inte tillräckligt duktiga. Vi vill föra över mer tungt gods
              till järnvägen. Det är bland annat därför vi kraftsamlar i bygget
              av kombiterminaler. Det är därför vi pekar ut en strategi för
              de hamnar som finns i Sverige. Det handlar om att knyta ihop transportslagen.
            </seg>
            <seg xml:id="i-37390b7e7e0692d1-0">
              Jag tycker att den fråga som Sven Bergström ställer är viktig.
              Jag har inte själv tagit del av det här brevet. Jag är beredd
              att titta på det. Utgångspunkten är naturligtvis att de statliga
              myndigheterna och verken ska ta betalt för de tjänster som de
              utför och de kostnader som det medför. Men de ska också arbeta
              mot de övergripande mål som regeringen har, och det är ingen tvekan
              om att vi vill fortsätta att utveckla järnvägstrafiken.
            </seg>
          </u>
          <note type="speaker" xml:id="i-25c608a6415853b1-0">
            Anf. 43 SVEN BERGSTRÖM (c):
          </note>
          <u who="sven_bergstrom_ff7afe" next="cont" xml:id="i-54192de6bb6b54c0-0">
            <seg xml:id="i-e1c1f1473178d2cd-0">
              Herr talman! Det var i grunden ett sympatiskt svar från Ulrica
              Messing, men det brinner ju lite grann i knutarna. Det här är
              ju på väg fram. Jag utgår ifrån att det kan hanteras skyndsamt.
              Frågan aktualiseras ju särskilt eftersom vi i dag i tidningarna
              kunde läsa hur Sika, regeringens eget organ, rapporterar att koldioxidutsläppen
              från vägtrafiken ökar igen. Koldioxidutsläppen har ökat med 11
              % från 1990, och det beror särskilt på lastbilstrafiken. Då är
              det synnerligen angeläget att vi kan föra över de långväga transporterna
              till transportslag som passar bättre, och därför är det bra med
              kombiterminaler och andra åtgärder för detta.
            </seg>
            <seg xml:id="i-f5b2cddcfbd90d66-0">
              Jag utgår ifrån att regeringen hanterar det här mycket skyndsamt
              så att Lennart Eriksson på Gävle Galvan kan få behålla sina godstransporter
              på järnvägen.
            </seg>
            <seg xml:id="i-a0ad43c32b4d5ac1-0">
              Tandsköterskors arbetsskador
            </seg>
          </u>
          <note xml:id="i-ab44d7e94bdd54bf-0">
            Anf. 44 ANITA BRODÉN (fp):
          </note>
          <u who="sven_bergstrom_ff7afe" prev="cont" xml:id="i-c587d2635879d1cc-0">
            <seg xml:id="i-4635d41c7d662f65-0">
              Herr talman! Jag har en fråga till jämställdhetsministern. Det
              har återigen uppmärksammats att ett ganska stort antal tandsköterskor
              fått hälsoproblem där man inte kan utesluta att det kan finnas
              ett samband mellan kvicksilverexponering och deras ohälsa. Under
              den senaste tiden efter ett tv-program, Uppdrag granskning, har
              620 tandsköterskor anmält sig och sin historia till olika fackförbund
              och till Tandvårdsskadeförbundet. Många tandsköterskor uppger
              att de inte har tagits på allvar. Deras sjukdomsbild har inte
              tagits på allvar. Bara i undantagsfall har de fått arbetsskadeersättning.
            </seg>
            <seg xml:id="i-ecdbc627b248ba57-0">
              Min fråga till jämställdhetsministern är: Kan detta vara ytterligare
              ett exempel på att kvinnor i vissa fall diskrimineras i vården?
              Är ministern i så fall beredd att titta på detta?
            </seg>
          </u>
          <note type="speaker" xml:id="i-e07136d24cdd88f4-0">
            Anf. 45 Statsrådet JENS ORBACK (s):
          </note>
          <u who="unknown" xml:id="i-73f04b505dd888fd-12">
            <seg xml:id="i-146ef310b243fbf6-0">
              Herr talman! Till att börja med vill jag säga att den fråga som
              Anita Brodén tar upp är viktig. Jag har inte ett uttömmande svar
              på den. Därför skulle vilja återkomma till den frågan efter att
              ha konsulterat hälso- och sjukvårdsminister Ylva Johansson.
            </seg>
            <seg xml:id="i-243b15fbc6f69c0e-0">
              Men jag skulle ändå vilja göra en kort kommentar här. Jag besökte
              nyligen Centrum för Genusmedicin som är knutet till Karolinska
              Institutet. Där gör man ett väldigt viktigt arbete och får också
              ett stöd för att just titta på hälsokonsekvenser för kvinnor och
              män och för att utforma medicin och behandlingsmetoder utifrån
              ett genusperspektiv så att man ser att den behandling som ges
              är tillämplig för både män och kvinnor. I det specifika fallet
              när det gäller kvicksilver ber jag att få återkomma efter att
              ha konsulterat hälso- och sjukvårdsministern.
            </seg>
            <seg xml:id="i-83694da13b8c10b4-0">
              Passagerare i veteranbilar
            </seg>
          </u>
          <note type="speaker" xml:id="i-02203255eb1f2814-0">
            Anf. 46 MONICA GREEN (s):
          </note>
          <u who="monica_green_e83f81" xml:id="i-18937e08cceb19bd-0">
            <seg xml:id="i-afedf1610a9f4d22-0">
              Herr talman! Jag har en fråga till infrastrukturminister Ulrica
              Messing. Den gäller fordonshobbyn. Den är väldigt stor, och många
              plockar nu fram sina veteranbilar runtomkring i landet för att
              köra till veteranbilsträffar med mera.
            </seg>
            <seg xml:id="i-cf810d40b488d576-0">
              Det finns en viss oro bland fordonsägare nu eftersom man ser
              en fråga i trafiksäkerhetshänseende. Man får inte ta fler passagerare
              än vad bilen är registrerad för. Veteranbilar är ju väldigt stora
              och har ofta långa breda säten. Många kan följa med. Vi har hört
              att alla ska med.
            </seg>
            <seg xml:id="i-faaa83e7f12e9b8f-0">
              Nu känns en viss oro bland veteranbilsägare. Får man inte ta
              med sig passagerare längre även om man kör försiktigt och en väldigt
              kort sträcka?
            </seg>
          </u>
          <note type="speaker" xml:id="i-0d8b80fb15e54c78-0">
            Anf. 47 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-13">
            <seg xml:id="i-d6aff2703ed5f181-0">
              Herr talman! Jo, det får man. De förändringar vi har gjort i
              lagstiftningen nu handlar naturligtvis om att arbeta mot målet
              med nollvisionen och att på område efter område se till att trafiken
              och de fordon som är ute på våra vägar är säkra. Ett sätt att
              göra dem säkra är att man inte ska vara fler i en bil än vad fordonet
              är godkänt för. Men i förordningen finns också möjlighet att göra
              undantag. Det kan man göra för veteranbilar. De åker inte lika
              fort, åker inte lika långt och åker framför allt oftast vid särskilda
              evenemang och tillställningar. Om man är aktiv i en veteranbilsförening
              kan man själv eller gemensamt söka dispens hos Vägverket. Det
              utgår jag från att man kommer att göra så att alla får följa med,
              också den här sommaren.
            </seg>
          </u>
          <note type="speaker" xml:id="i-6183fa71425234f9-0">
            Anf. 48 MONICA GREEN (s):
          </note>
          <u who="monica_green_e83f81" xml:id="i-18937e08cceb19bd-1">
            <seg xml:id="i-5dac442ce1443647-0">
              Herr talman! Det finns undersökningar som visar att veteranbilar
              i genomsnitt bara kör åtta mil per år, så det är väldigt kort
              sträcka. Ägarna är både försiktiga med sina bilar och med passagerarna.
              Så jag välkomnar beskedet.
            </seg>
            <seg xml:id="i-3117981c74f032ba-0">
              Utrustningen från trängselskatteförsöket
            </seg>
          </u>
          <note type="speaker" xml:id="i-96fc0e5c049cec47-0">
            Anf. 49 KARIN THORBORG (v):
          </note>
          <u who="karin_thorborg_894081" xml:id="i-0f80177e5c96f4ac-0">
            <seg xml:id="i-ce7579bf28beda21-0">
              Herr talman! Jag har också en fråga till Ulrica Messing. Det
              gäller försöket med trängselskatt. Vägverket här i region Helsingfors
              har tolkat sitt uppdrag som att de ska montera ned väsentliga
              delar av den tekniska utrustningen efter att försöket avslutats
              den 31 juli. Jag anser att det vore väldigt olyckligt. Möjligheten
              att fortsätta mäta trafikflöden och se hur de förändras efter
              det att man har slutat ta in skatt försämras. Det är en faktor
              att ta ställning till vid omröstningen som då alltså försvinner.
              Om utrustningen monteras ned stiger kostnaden i onödan för en
              eventuell fortsatt användning, vilket också skulle förstärka argumenten
              för ett nej.
            </seg>
            <seg xml:id="i-7f4a353fd95f9fd7-0">
              Så jag undrar: Vad gäller i frågan? Ska utrustningen monteras
              ned eller inte den 31 juli?
            </seg>
          </u>
          <note type="speaker" xml:id="i-3ca7643f13018e9f-0">
            Anf. 50 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-14">
            <seg xml:id="i-88fee1fa98ee14f3-0">
              Herr talman! Utrustningen ska inte monteras ned. Visserligen
              har Vägverket mycket pengar till sitt förfogande, men jag vill
              att de pengarna ska användas effektivt. De ska räcka till många
              saker. Det vore ineffektivt att först montera ned en utrustning
              och sedan eventuellt sätta upp den. Så utrustningen får stå kvar.
              Det kan finnas ett värde i att mäta hur trafiken förändras och
              hur trafikströmmarna går utan att ta betalt. Det är det man nu
              får göra. Så tills folket har sagt sitt bland dem som får rösta
              står utrustningen där den står.
            </seg>
            <seg xml:id="i-153a13040bcd5070-0">
              Föräldrautbildning
            </seg>
          </u>
          <note type="speaker" xml:id="i-48ae4b5be950ed5c-0">
            Anf. 51 MARGARETA ISRAELSSON (s):
          </note>
          <u who="margareta_israelsson_a58193" xml:id="i-3dcbaa126c626a36-0">
            <seg xml:id="i-2dd1cb1f5df66a39-0">
              Herr talman! Jag har en fråga till socialministern om föräldrautbildning.
              Föräldraskapet är ju inte alltid så enkelt. I samband med ett
              seminarium i början på året här i riksdagen berättade Sven Bremberg
              på Folkhälsoinstitutet om en rapport som han framtagit om nya
              verktyg för föräldrar. Den hade enligt uppgift överlämnats till
              regeringen för behandling.
            </seg>
            <seg xml:id="i-db4f21bbefc51519-0">
              Min enkla fråga är om socialministern har några besked att ge
              om vad som har hänt vidare vad gäller möjlighet till stöd för
              föräldrautbildning.
            </seg>
          </u>
          <note type="speaker" xml:id="i-d9226f80666766be-0">
            Anf. 52 Socialminister BERIT ANDNOR (s):
          </note>
          <u who="unknown" xml:id="i-73f04b505dd888fd-15">
            <seg xml:id="i-ef6846d8ce2851ad-0">
              Herr talman! Precis som Margareta Israelsson säger har Folkhälsoinstitutet
              på regeringens uppdrag tagit fram ett material kring hur man kan
              stödja föräldrarna i deras föräldraroll. Det handlar om hur man
              kan ta vara på metoder som har utvecklats för föräldrastödet och
              hur man praktiskt ska kunna gå till väga när det handlar om samspelet
              mellan föräldrar och barn, naturligtvis utifrån en anpassning
              efter barns ålder.
            </seg>
            <seg xml:id="i-934e2877848f70db-0">
              Kommunerna är ansvariga både för föräldrautbildning och för föräldrastöd.
              Men det är också angeläget att vi från nationell nivå stöder det
              här arbetet på olika sätt. Då handlar det naturligtvis om att
              både samla och sprida erfarenheter. Vi har därför uppdragit till
              Folkhälsoinstitutet att ta fram ett material som kan användas
              lokalt i kommunerna just i samband med att man erbjuder föräldrarna
              att delta i både föräldrautbildning och föräldrastöd. Jag ser
              fram emot detta. Det är efterfrågat och kan vara ett mycket användbart
              instrument för föräldrarna i att känna sig trygga i sin roll.
            </seg>
          </u>
          <note type="speaker" xml:id="i-9815dd80de786242-0">
            Anf. 53 MARGARETA ISRAELSSON (s):
          </note>
          <u who="margareta_israelsson_a58193" xml:id="i-3dcbaa126c626a36-1">
            <seg xml:id="i-f226135a859ae6f1-0">
              Herr talman! Jag har en kort följdfråga. Vet socialministern
              någonting om tidsperspektivet, när det här materialet kan förväntas
              finnas ute för att kunna användas?
            </seg>
          </u>
          <note type="speaker" xml:id="i-13e0c150741665f1-0">
            Anf. 54 Socialminister BERIT ANDNOR (s):
          </note>
          <u who="unknown" xml:id="i-73f04b505dd888fd-16">
            <seg xml:id="i-5a1c343e88534abd-0">
              Herr talman! Uppdraget gavs till Folkhälsoinstitutet för bara
              någon månad sedan, och de har lite tid på sig att ta fram detta.
              Min och regeringens ambition är att det ska vara möjligt för kommunerna
              att under nästkommande år ta del av det här materialet så att
              man kan utveckla föräldrastödet på lokal nivå och att man också
              kan anpassa det till de olika åldrar som barn har. Det är viktigt
              att se att föräldrar kan behöva stöd i sin roll inte bara när
              barnen är små utan också när de blir lite äldre. Nu finns det
              goda erfarenheter, bra och väl utvecklade metoder som är användbara
              och som vi vet också efterfrågas. Under nästkommande år är det
              min förhoppning att detta ska kunna genomföras i de kommuner som
              så önskar.
            </seg>
            <seg xml:id="i-3948e69b043c052b-0">
              Valutafondens lånevillkor för fattiga länder
            </seg>
          </u>
          <note type="speaker" xml:id="i-b759c62c20b46f46-0">
            Anf. 55 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-0f45d7c4681292f2-0">
            <seg xml:id="i-6fc4566c15031b56-0">
              Herr talman! Jag har en fråga av det dystrare slaget till biståndsministern.
              Varje dag dör 8 000 människor i aids, 12 000 insjuknar i hiv.
              En rapport som kom i veckan från biståndsorganisationen Christian
              Aid sade att 180 miljoner afrikaner riskerar att dö till följd
              av växthuseffektens härjningar. Mänskligheten står inför ganska
              stora katastrofer. Enda sättet att möta dem är att låta de fattiga
              länderna bygga upp sin infrastruktur och sina hälsosystem för
              att kunna både vårda och möta naturkatastrofer.
            </seg>
            <seg xml:id="i-c1bba112b1e2c65a-0">
              Därför är det bra att Miljöpartiet ihop med biståndsministern
              och stora delar av socialdemokratin tvingat upp biståndet till
              1 %, och det är bra att solidaritetsrörelsen har arbetat fram
              ett första steg i en skuldavskrivning. Men de åtgärderna kortsluts
              om Internationella valutafonden och det globala handelssystemet
              tvingar fattiga länder att inte ändå dra upp sina kostnader för
              till exempel sjukvårdssystem. Så ser det ut i dag. Därför har
              ett par länder, Norge, Storbritannien till exempel, valt att säga
              att de inte kommer att gå med på några nya IMF-lån om de inte
              är fria för länderna att använda till vad de vill. Kommer Sverige
              att göra något liknande?
            </seg>
          </u>
          <note type="speaker" xml:id="i-8d6a468aca359042-0">
            Anf. 56 Statsrådet CARIN JÄMTIN (s):
          </note>
          <u who="unknown" xml:id="i-73f04b505dd888fd-17">
            <seg xml:id="i-a063b8023eb66fca-0">
              Herr talman! Det är precis som Gustav Fridolin säger. Allt hänger
              ihop. Vi fick för två månader sedan en rapport från ambassaderna
              i Östafrika som beskrev torksituationen och att tanzaniska energiförsörjningen
              till 0 % kom från vatten. Ett vanligt år skulle den ha kommit
              till 63 % från vattenkraften. Allt hänger ihop.
            </seg>
            <seg xml:id="i-83d0cf480191cbe7-0">
              Enprocentsnivån ska vi vara gemensamt stolta över. Den socialdemokratiska
              partikongressen i Västerås, som det talades om tidigare, beslöt
              att vi skulle verka för den. Så det ska vi vara stolta över att
              ha nått. Vi ska jobba vidare med det.
            </seg>
            <seg xml:id="i-dba95c7ef90f60d6-0">
              Skuldavskrivningar ska vi också jobba vidare med. När det gäller
              konditionaliteten, som frågan handlade om, på IMF och Världsbankens
              sida har det skett mycket på det området de senaste åren. Världsbankens
              policydokument kring villkor för långivning har förändrats väldigt
              mycket. I dag är det ett problem på landnivån där enskilda världsbanks-
              och IMF-handläggare eller snarare chefer på landkontor bedömer
              policyn på olika sätt.
            </seg>
          </u>
          <note type="speaker" xml:id="i-6ec059999159916f-0">
            Anf. 57 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-0f45d7c4681292f2-1">
            <seg xml:id="i-ad1eb7f492873108-0">
              Herr talman! Trots utmaningarna är jag ingen dysterkvist. Vi
              har lyckats med biståndet, vi har lyckats ett första steg med
              skuldavskrivningar. Men det förutsätter nu att de fattiga länderna
              faktiskt kan använda de pengarna till att bygga upp sin sjukvård
              och sin infrastruktur. Där stoppas man i flera fall, precis som
              biståndsministern säger, av Valutafonden och de globala handelsorganen.
              Därför krävs det att progressiva länder som Sverige följer Norges
              och Storbritanniens exempel och säger att vi inte accepterar konditionaliteten.
              Kommer biståndsministern att ge ett sådant besked i kammaren?
            </seg>
          </u>
          <note type="speaker" xml:id="i-3d7b517e9b248f45-0">
            Anf. 58 Statsrådet CARIN JÄMTIN (s):
          </note>
          <u who="unknown" next="cont" xml:id="i-6cc4cacb93734960-0">
            <seg xml:id="i-59234574e7c7c292-0">
              Herr talman! Vad gäller konditionalitet på långivningen från
              både Världsbanken och IMF är regeringens linje tydlig och klar.
              Ländernas eget sätt att organisera sig måste stå i förgrunden.
              Om man väljer att privatisera sjukvården så måste det vara den
              tanzaniska regeringens frihet att göra det eller för den delen
              driva den offentligt. Vi har ingen dogmatisk inställning varken
              mot eller för privatisering eller offentlig drift.
            </seg>
            <seg xml:id="i-49d4641355e1c925-0">
              Problemet är att Sverige har en väldigt liten röst i Världsbanken.
              Vi driver de här frågorna gemensamt med Norge, Storbritannien
              och ytterligare några länder, och vi kommer att fortsätta göra
              det. I dag är verkligheten i Världsbankens och IMF:s agerande
              i fattiga länder lite mer så att säga grå än vad den var förut
              eftersom många policyer är ändrade, men nu måste vi jobba vidare
              på landnivå.
            </seg>
            <seg xml:id="i-437e661fe3d434e2-0">
              Utvecklingsarbetet i Zimbabwe
            </seg>
          </u>
          <note xml:id="i-775fdd26a3ad1767-0">
            Anf. 59 GÖRAN PERSSON i Simrishamn (s):
          </note>
          <u who="unknown" prev="cont" xml:id="i-3131baf280542c69-0">
            <seg xml:id="i-2f84b6634cec14b0-0">
              Herr talman! Jag skulle vilja hålla mig kvar vid biståndet. Biståndsminister
              Jämtin ska få svara på en fråga angående Zimbabwe.
            </seg>
            <seg xml:id="i-b28f3943a28d8d98-0">
              Jag och några ledamotskolleger hade för något år sedan möjlighet
              att besöka landet och träffade då både människor och hjälporganisationer
              och fick insyn i deras liv och leverne. Landet har stora möjligheter
              men lämnar också mycket övrigt att önska vad gäller både mänskliga
              rättigheter, demokrati och folkhälsa. Vad gäller folkhälsa krävs,
              på grund av hiv/aids-situationen även i övriga Afrika, otroligt
              stora informationsinsatser till bland annat ensamstående kvinnor
              och till barn som mist båda sina föräldrar, och det här kräver
              stort engagemang vad gäller uppsökande verksamhet och bistånd
              utifrån. Det har varit ganska tyst kring det här landet efter
              vad jag har kunnat upptäcka i medierna och den politiska debatten.
            </seg>
            <seg xml:id="i-bb49fd00086f669c-0">
              Min fråga till biståndsministern är: Hur är regeringens och Sveriges
              förhållningssätt i dag just till utvecklingsarbetet i Zimbabwe?
            </seg>
          </u>
          <note type="speaker" xml:id="i-c20189af3566e542-0">
            Anf. 60 Statsrådet CARIN JÄMTIN (s):
          </note>
          <u who="unknown" next="cont" xml:id="i-6cc4cacb93734960-1">
            <seg xml:id="i-ecfb35657067d907-0">
              Herr talman! Regeringen har i dag beslutat att ge Sida i uppdrag
              att ta fram ett nytt förhållningssätt gentemot Zimbabwe mot precis
              den bakgrund som Göran Persson beskriver.
            </seg>
            <seg xml:id="i-e4f0beac9f1c91b0-0">
              Inflationen i Zimbabwe är fyrsiffrig. Minst 2 miljoner människor
              lever som flyktingar i Sydafrika eller i Moçambique. 700 000 fördrevs
              förra året från sina hem. Man kan fortsätta uppräkningen. Grunderna
              för regeringens förhållningssätt är två. Den ena är att möta de
              humanitära behoven, och den andra är att stödja grupper, grupperingar,
              organisationer och individer för att stärka de demokratiska frön
              som finns i Zimbabwe och den opposition som faktiskt finns och
              vill verka i Zimbabwe.
            </seg>
          </u>
          <note xml:id="i-218467af2f884ee7-0">
            Anf. 61 GÖRAN PERSSON i Simrishamn (s):
          </note>
          <u who="unknown" prev="cont" xml:id="i-3131baf280542c69-1">
            <seg xml:id="i-0b7fd42260533f37-0">
              Herr talman! Tack för det, Carin Jämtin! Jag har en kort följdfråga.
              För att kunna påverka demokratins förutsättningar måste vi verka
              tillsammans, speciellt i EU men också troligtvis tillsammans med
              Sydafrika, som har kämpat sida vid sida med Zimbabwe en lång historia.
              Frågan är: Kan vi nå dithän att vi tillsammans med EU även kan
              trycka på Sydafrika om att man ställer hårdare krav på Zimbabwe
              och dess nuvarande regering under ledning av Mugabe?
            </seg>
          </u>
          <note type="speaker" xml:id="i-3e15e1d98be3b8b2-0">
            Anf. 62 Statsrådet CARIN JÄMTIN (s):
          </note>
          <u who="unknown" xml:id="i-73f04b505dd888fd-18">
            <seg xml:id="i-f06ee7012234c5c5-0">
              Herr talman! EU satte för några år sedan upp så kallade benchmarks
              eller riktmärken för en gemensam politik gentemot Zimbabwe. Det
              innebär reserestriktioner för ett antal människor, det innebär
              frysning av tillgångar och så vidare. Det råder en stor enighet
              om detta på EU-nivå, och det är en styrka. Det är också så att
              grannländernas agerande mot Zimbabwe kommer att vara det som till
              slut så att säga puttar Zimbabwe i en demokratisk riktning och
              gör det till det mycket rika land att leva i som det borde vara.
            </seg>
            <seg xml:id="i-a4971a3215546d38-0">
              Vi har en nära dialog, inte bara med Sydafrika utan också med
              Moçambique, Zambia, Namibia med flera om situationen i Zimbabwe,
              och vi gör olika insatser gemensamt som jag tror skulle kunna
              vara en viktig insats i förändringen i Zimbabwe.
            </seg>
            <seg xml:id="i-3c46365008702570-0">
              Definitionen av miljöbil
            </seg>
          </u>
          <note type="speaker" xml:id="i-e4410e007569982f-0">
            Anf. 63 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-ac5f2865ffc8e8b2-0">
            <seg xml:id="i-3df9cb74e9e22fe8-0">
              Herr talman! Statsrådet Messing och jag diskuterade definitionen
              av miljöbilar i en interpellationsdebatt den 17 januari i år.
              Då lovade Ulrica Messing att med Sveriges Kommuner och Landsting
              ta upp frågan om hur tillämpningen kan bli mer lika över landet.
            </seg>
            <seg xml:id="i-e9a8171869e69970-0">
              Tre månader senare undrade jag i en skriftlig fråga hur det har
              gått med det samtalet och fick svaret: Jodå, avsikten är ett möte
              under våren!
            </seg>
            <seg xml:id="i-6b285aa3c8f397db-0">
              Jag tror att det är viktigt med en miljöbilsdefinition som gäller
              i hela landet. Eftersom jag är en envis rackare och eftersom våren
              börjar smyga sig över mot sommar är jag naturligtvis nyfiken på
              om Ulrica Messing har lyckats klämma in något möte med Sveriges
              Kommuner och Landsting och vad man i så fall kom fram till kort
              sagt hur arbetet går vidare.
            </seg>
          </u>
          <note type="speaker" xml:id="i-1ec24a16399a9299-0">
            Anf. 64 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-19">
            <seg xml:id="i-eb96261d7d722e30-0">
              Herr talman! Vi har haft ett förmöte på tjänstemannanivå mellan
              representanter från departementet och Sveriges Kommuner och Landsting.
              Så sent som i början av den här veckan hade vi ett möte under
              min ledning i det som vi kallar för Nationell samling, som jag
              vet att Sven Gunnar Persson också känner till, där vi på olika
              områden diskuterade just trafiksäkerhet och trafikens utveckling.
              Nästa möte, som jag kommer att leda, i de här frågorna är just
              på politisk nivå. Då ska vi sätta oss ned och hitta en gemensam
              definition av miljöbilar. Det pågår full aktivitet med förberedelserna
              inför det mötet, och det kommer också att äga rum inom kort.
            </seg>
          </u>
          <note type="speaker" xml:id="i-07f916498195ee06-0">
            Anf. 65 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-ac5f2865ffc8e8b2-1">
            <seg xml:id="i-f5acb540b773d0ed-0">
              Herr talman! Det gläder mig, statsrådet, att det händer saker
              så att vi, i gemensam ambition om att öka antalet miljöbilar och
              att förenkla för människor att använda sådana i hela landet, kan
              stimulera en mer miljömässigt riktig utveckling av Sveriges transport-
              och trafiksystem.
            </seg>
          </u>
          <note type="speaker" xml:id="i-e2b2cd33b66af947-0">
            Anf. 66 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-20">
            <seg xml:id="i-655c9af1bc360f73-0">
              Herr talman! Jag vill bara mycket kort bekräfta den positiva
              bilden. På mötet med Nationell samling var representanter för
              svensk fordonsindustri närvarande, och då kunde till exempel representanterna
              från Saab berätta att 80 % av de nytillverkade bilar som i år
              lämnar Saabs fabriker i Sverige är just miljöbilar. Så visst här
              pågår en fantastiskt positiv utveckling, och det är viktigt och
              på tiden att vi hittar en gemensam definition av vad som är miljöbilar.
            </seg>
            <seg xml:id="i-61774bca0ac4fb8e-0">
              Körkortsutbildningen
            </seg>
          </u>
          <note type="speaker" xml:id="i-00a7e8428755b60e-0">
            Anf. 67 STAFFAN DANIELSSON (c):
          </note>
          <u who="staffan_danielsson_d90690" xml:id="i-981a15968c258fcb-0">
            <seg xml:id="i-dd46a6fa7e9b64bb-0">
              Herr talman! Jag har en fråga till minister Messing. Centerpartiet
              vill att alla som vill och kan ska kunna ta körkort till rimliga
              kostnader och av god kvalitet. I dag börjar detta brista. Allt
              färre tar allt dyrare körkort. Andelen 1824-åringar med körkort
              är bara 57 %, och nästan hälften av alla misslyckas i sina teoriprov.
              Det kostar också allt oftare 15 00020 000 kr att ta körkort.
            </seg>
            <seg xml:id="i-7eeb0d8a3a9f32f0-0">
              Körkort och rätt att utnyttja vårt gemensamma vägnät får inte
              vara något som alltmer förbehålls dem som har god studievana och
              goda ekonomiska resurser. Det här börjar bli en klassfråga, Ulrica
              Messing. Det handlar kanske inte om hela ungdomsklassen, men delar
              av den.
            </seg>
            <seg xml:id="i-5fd1d776d98b9c25-0">
              Jag tror att det behövs en översyn av dagens regelverk i syfte
              att med god kvalitet ändå hitta bättre möjligheter för att unga
              människor och andra kan ta körkort, till exempel genom bättre
              utbildning i skolan. Är ministern inne på samma linje?
            </seg>
          </u>
          <note type="speaker" xml:id="i-a0a8daf47e48e8fb-0">
            Anf. 68 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-21">
            <seg xml:id="i-efa7f8b0050e8a62-0">
              Herr talman! Jag kommer strax efter sommaren att komma till riksdagen
              med önskan om stöd för att få göra om delar av körkortsutbildningen,
              bland annat för att jag vill uppnå det som Staffan Danielsson
              pekar på. Jag vill pressa priset, och jag vill erbjuda möjligheten
              att ta körkort till fler unga. Ett sätt att göra det är till exempel
              att se över hur man kan genomföra utbildningen. Jag kommer i det
              uppdraget att ha fokus på riskutbildningen. I dag har vi en riskutbildning
              som bara fokuserar på mörker och kyla medan andra risker som till
              exempel hastighet och alkohol inte alls nämns. Jag vill bygga
              ut den riskutbildningen till att bli obligatorisk utan att göra
              den dyrare.
            </seg>
            <seg xml:id="i-97a04c68e791fe26-0">
              Ett sätt för mig att också hjälpa alla de unga killar och tjejer
              som kör privat är ju det som vi nu har genomfört med en obligatorisk
              handledarutbildning. Jag har stor respekt för att många försöker
              ta körkort på privat väg. Den här handledarutbildningen, som kostar
              ungefär 300 kr för några timmar, är ett bra stöd för alla vuxna
              som ska vara handledare. De får veta vad man måste lära ut och
              vad man måste kunna lära sig för att sedan köra upp. De som kör
              privat är nämligen överrepresenterade bland de unga som inte klarar
              sig vid första uppkörningen.
            </seg>
          </u>
          <note type="speaker" xml:id="i-0e68060a571cc3aa-0">
            Anf. 69 STAFFAN DANIELSSON (c):
          </note>
          <u who="staffan_danielsson_d90690" xml:id="i-981a15968c258fcb-1">
            <seg xml:id="i-b7895ea37977c616-0">
              Herr talman! Det kommer goda förslag nu om att bygga ut utbildningen
              med olika moment som jag tror kan vara bra, till exempel alkohol
              och ecodriving . Samtidigt blir kunskapsmassan ännu större. Det
              gäller att lotsa in unga människor i det här.
            </seg>
            <seg xml:id="i-a1d1c206182e714f-0">
              Jag tror att det behövs en djupare översyn, och jag kommer att
              återkomma med en interpellation i denna fråga.
            </seg>
            <seg xml:id="i-50821a5d7dd7833d-0">
              Skolan är jätteviktig liksom certifiering av trafikskolor för
              att kanske kunna klara av delar av körkortsproven. En idé är också
              mentorer, där jag tror att handledarutbildningen är bra. Jag återkommer
              till detta.
            </seg>
            <seg xml:id="i-4a134f448e6e6c22-0">
              Jag har ytterligare en kort fråga. EU:s körskortsdirektiv är
              nu glädjande nog antaget. Hur pass snabbt kan det bli implementerat,
              infört, i Sverige? Det finns till exempel en regel om att kunna
              bogsera släpvagnar med våra svenska dragbilar. I dag är det väldigt
              knöligt med gränser som jag vet att vi är överens om borde undanröjas.
              När tror ministern att det nya direktivet kan införas så att folk
              kan få dra hästsläp och annat med sina Volvobilar?
            </seg>
          </u>
          <note type="speaker" xml:id="i-87a6b52c3083bd93-0">
            Anf. 70 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-22">
            <seg xml:id="i-3a7ef609121c1108-0">
              Herr talman! Först ska jag säga någonting kort om trafikskolorna.
              Jag vill att den kartläggning och granskning som Vägverket i dag
              gör av alla Sveriges trafikskolor, där man slumpmässigt tittar
              på vilket pris de tar, hur många elever som har klagat på trafikskolan
              och hur många elever som har kuggats kontra klarat sig vid uppkörningen,
              blir offentlig. Jag tycker att det är ren konsumentinformation
              för dem som ska ta körkort och för de föräldrar som ska betala
              detta. Det är också ett steg för att pressa trafikskolorna att
              medvetet försöka hålla nere sina priser.
            </seg>
            <seg xml:id="i-9a04532f0e281f85-0">
              När det gäller EU:s körkortsdirektiv kommer vi att arbeta parallellt.
              Jag har bett mina myndigheter att titta på om det är möjligt för
              oss att införliva EU:s körkortsdirektiv samtidigt som EU nu arbetar
              med sitt förslag till gemensam lagstiftning. Om det är möjligt
              är jag beredd att gå fram senare under detta år eller nästa år
              med förslag till sådan lagstiftning. Är det inte möjligt får vi
              vänta till nästa år innan jag kan gå till riksdagen med de förslag
              som då kommer gemensamt från EU.
            </seg>
            <seg xml:id="i-b4f8302520e0a2c7-0">
              Detta är dock en prioriterad fråga, och jag hoppas att vi kan
              gå fram före.
            </seg>
          </u>
          <note xml:id="i-49dd9a8c863f1e28-0">
            Utbyggnaden av E 18
          </note>
          <note type="speaker" xml:id="i-5396a49352fedfbb-0">
            Anf. 71 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-f2bd0060a47a3416-0">
            <seg xml:id="i-720a58bb3ba48b0e-0">
              Herr talman! Jag vill rikta min fråga till infrastrukturminister
              Ulrica Messing.
            </seg>
            <seg xml:id="i-ad88aafc40989d7a-0">
              Behovet av att bygga ut E 18 mellan Enköping och länsgränsen
              mot Västmanland är akut. De senaste åren har denna undermåliga
              vägsträcka kostat nio människor livet och 13 personer mycket allvarliga
              skador. Här i kammaren har infrastrukturministern tidigare sagt
              att planen står fast och att bygget ska komma i gång 2006 eller
              2007, och ännu har ingenting hänt. Vägverket har däremot gått
              ut och sagt att med tillgängliga medel kan detta ske tidigast
              2013.
            </seg>
            <seg xml:id="i-ab33918804f18533-0">
              Jag undrar hur det känns för infrastrukturministern att ha lovat
              detta och sedan tvingas dra tillbaka ett sådant här löfte som
              betyder så oändligt mycket för så många människor. Det är en oerhört
              allvarlig situation som föreligger. I dag kan man i Enköpings-Posten
              se att fem socialdemokratiska kommunalråd kräver att byggstarten
              av E 18 inte får försenas.
            </seg>
          </u>
          <note type="speaker" xml:id="i-81995bbef07b18e6-0">
            Anf. 72 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-23">
            <seg xml:id="i-c2decab887202e05-0">
              Herr talman! E 18 är en av de vägar som i dag ligger högst upp
              på Vägverkets prioriteringslista, inte bara därför att regeringen
              har pekat ut den i den nationella planen utan också därför att
              när vi nu medvetet bygger bort de hundra farligaste vägavsnitten
              eller vägarna och där har vi kommit en bra bit på väg vet vi att
              ett av de farligaste avsnitt som finns kvar är just den sträcka
              på E 18 som Cecilia Wikström pekar på.
            </seg>
            <seg xml:id="i-c2d01ec227474113-0">
              Mitt besked är detsamma till Cecilia Wikström som till Ulla Persson
              och andra kommunpolitiker jag har samtalat med: Planen står fast.
              Det regeringen har beslutat att Vägverket ska bygga ska också
              genomföras. Detta är fokus i det budgetarbete som regeringen just
              nu har påbörjat.
            </seg>
            <seg xml:id="i-e5d09c0a1d100ae7-0">
              Jag är medveten om att planerna i dagsläget är underfinansierade,
              till viss del därför att vi har gjort omprioriteringar efter stormen
              Gudrun. Det är mitt och regeringens ansvar att se till att vi
              också kan genomföra det som regeringen har tagit beslut om, och
              planerna ligger kvar.
            </seg>
          </u>
          <note type="speaker" xml:id="i-00ca463ee95fd621-0">
            Anf. 73 CECILIA WIKSTRÖM (fp):
          </note>
          <u who="cecilia_wikstrom_7c6a2b" xml:id="i-f2bd0060a47a3416-1">
            <seg xml:id="i-1cb7c7ad74d049d8-0">
              Herr talman! Då skulle jag vilja få ett förtydligande: När ska
              bygget sätta i gång? Det är mitt uppdrag att till mina väljare
              i Uppsala län framföra detta, och det vore fint att få ett datum
              fastlagt.
            </seg>
          </u>
          <note type="speaker" xml:id="i-106140c239fb3735-0">
            Anf. 74 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-24">
            <seg xml:id="i-6be22ec16b697c8e-0">
              Herr talman! Något datum vågar jag inte säga. I planerna står
              dock att starten på bygget ska ske under 20062007, och det gäller
              fortfarande.
            </seg>
            <seg xml:id="i-e373ef13744428fc-0">
              Gruv- och mineralnäringen
            </seg>
          </u>
          <note type="speaker" xml:id="i-941e3b88937ec2f9-0">
            Anf. 75 LENNART GUSTAVSSON (v):
          </note>
          <u who="lennart_gustavsson_b81021" xml:id="i-99faf04a6d129041-0">
            <seg xml:id="i-b9a60c51bae3a51b-0">
              Herr talman! Eftersom jag också ska vända mig till statsrådet
              Messing konstaterar jag att hon i dag får göra rätt för lönen.
            </seg>
            <seg xml:id="i-3a61840b721d8850-0">
              Under mina åtta år här i riksdagen har jag flera gånger lyft
              upp frågan om tillväxt utifrån naturtillgången malm och mineral.
              Ibland har jag varit ensam, har jag tyckt. Nu kan vi konstatera
              att vi har sett en utveckling från en tid för inte alltför länge
              sedan då man sade: Gruvor, finns de? till en tid då nästan alla
              älskar en verksamhet som tjänar massor med pengar. Vi upplever
              en veritabel boom och en investeringsvilja av sällan skådat slag.
            </seg>
            <seg xml:id="i-fcd60949067e312c-0">
              Som ett led har regeringen tagit fram branschprogram. Ett handlar
              om metallurgi. Jag tycker personligen att de är bra. Där finns
              en massa åtgärder, bland annat för att främja ytterligare utveckling
              av dessa branscher. Man kan konstatera att det finns en lång rad
              aktörer.
            </seg>
            <seg xml:id="i-4a4da98b85b46ac9-0">
              En punkt rör effektiv tillgång till prospekteringsintressant
              information. Jag tror mig veta att det handlar om att digitalisera
              en del material. Min första fråga till statsrådet Messing är:
              Hur går det med det jobbet?
            </seg>
          </u>
          <note type="speaker" xml:id="i-c535f6e863f68978-0">
            Anf. 76 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-25">
            <seg xml:id="i-63f859b9a3c0d9e0-0">
              Herr talman! Här har jag ett intresse inte bara som ansvarig
              för gruv- och mineralnäringen utan också som ansvarig för IT-politiken.
              I dag ligger hela vårt samlade nationella arkiv i Malå det vi
              vet om berggrunden, det vi har forskat fram och det vi har utvecklat.
              Detta skulle vi behöva digitalisera för att vara säkra på att
              kunskapen finns kvar och för att göra den tillgänglig för så många
              som möjligt.
            </seg>
            <seg xml:id="i-79be39b6b0926bd7-0">
              I fortsättningen på branschsamtalen, som precis som Lennart Gustavsson
              säger är oerhört viktiga, kommer jag att driva den frågan. Det
              är en prioriterad fråga för mig, och jag vet att SGU och Bergsstaten
              också tycker att den är prioriterad. Det känns lite omodernt att
              ha all denna historik på papper. Framför allt känns det oerhört
              skört. Vi ser alltså framför oss en digitalisering av det arkivet.
            </seg>
          </u>
          <note type="speaker" xml:id="i-f776520929516c9e-0">
            Anf. 77 LENNART GUSTAVSSON (v):
          </note>
          <u who="lennart_gustavsson_b81021" xml:id="i-99faf04a6d129041-1">
            <seg xml:id="i-b97942a5ad66ec6b-0">
              Herr talman! Det lät ju positivt. Det ska jag ta med mig hem
              till Malå.
            </seg>
            <seg xml:id="i-8768c37f311be705-0">
              Sedan trodde jag att Ulrica Messing skulle säga att hon var glad
              inte bara som IT-ansvarig utan även som ansvarig för regionalpolitiken.
              Vi kan ju konstatera att malmrikedomarna ligger i glesa regioner.
              Som väl är, måste jag väl säga, är de också svåra att omlokalisera.
            </seg>
            <seg xml:id="i-2cf721e7b4dd44ab-0">
              Sedan finns de i områden där det finns en mängd andra intressen.
              Vi har intressen från friluftsliv och från rennäring. Vi har miljöintresset,
              som är oerhört viktigt i de här områdena.
            </seg>
            <seg xml:id="i-c44b71f7f15a0804-0">
              Jag tänkte egentligen också fråga hur jobbet går med en annan
              punkt. Det finns en punkt om utarbetande av en vägledning om prospektering
              i Natura 2000-områden. Hur ska vi kunna kombinera olika intressen,
              som ibland är motstående, för att ändå skapa en positiv utveckling?
            </seg>
          </u>
          <note type="speaker" xml:id="i-118a1298435608d2-0">
            Anf. 78 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-26">
            <seg xml:id="i-03225cd1e6803e9b-0">
              Herr talman! Jag är glad i ett regionalpolitiskt perspektiv.
              Det är en fantastisk utveckling vi ser. Och som Lennart Gustavsson
              säger flyttar detta inte heller på sig.
            </seg>
            <seg xml:id="i-0f5263a07bd32a5b-0">
              Det är inte bara när det gäller gruvnäringen som vi ibland ska
              ta hänsyn till många olika intressen. I till exempel fjällvärlden
              ska vi å ena sidan bevara utsatta arter och å andra sidan utveckla
              en turistnäring. Jag är alltid generellt positiv till våra möjligheter
              att kunna ta till vara alla de här intressena. Med kunskap och
              ny teknik vore det märkligt, tycker jag, om ett av världens ledande
              IT-länder inte skulle kunna både utveckla och värna viktiga delar.
            </seg>
            <seg xml:id="i-f20f11958c2f5cf9-0">
              Det grundläggande för att lyckas med detta tror jag är att man
              pratar med varandra. Här spelar också branschsamtalen en oerhört
              viktig roll att fånga in allas intressen, problem och svårigheter
              och hitta balansen mellan det önskvärda och det möjliga. Det kommer
              vi att klara också när det gäller gruvnäringen.
            </seg>
            <seg xml:id="i-d6f8cbd1bccadc87-0">
              Partifinansiering i valrörelsen
            </seg>
          </u>
          <note type="speaker" xml:id="i-52db4995a2fa6afa-0">
            Anf. 79 CARL B HAMILTON (fp):
          </note>
          <u who="carl_b_hamilton_f03c03" xml:id="i-7a6cb1c06e78aa11-1">
            <seg xml:id="i-1b39f23baf6d9e31-0">
              Herr talman! Min fråga riktar sig till Bosse Ringholm.
            </seg>
            <seg xml:id="i-b2049934ef620dfd-0">
              År 2004 lades det fram en utredning som handlade om finansieringen
              av de politiska partierna och valrörelserna. Det hände ingenting
              med denna utredning. Sverige är ju unikt i den meningen att vi
              är det enda land i hela Europa och den industrialiserade världen,
              förutom Liechtenstein och kanske något annat, som inte har en
              rättslig reglering av partifinansiering för att motverka korruption
              och andra oönskade inslag i det politiska livet.
            </seg>
            <seg xml:id="i-6001ecad793f7c1a-0">
              Anledningen till att detta har aktualiserats är att TV 4 i går
              rapporterade att regeringspartiet finansierar en del av sin valrörelse
              med hjälp av ett spelbolag. I och för sig är det konstigt att
              regeringspartiet tycker att det är attraktivt att finansiera sina
              valrörelser med hjälp av människor som kommer i spelberoende,
              men bortsett från det handlar detta om ett internationellt spelbolag
              som med lobbyverksamhet motarbetar regeringens egen linje att
              behålla monopolet.
            </seg>
            <seg xml:id="i-3b77a24ec68c5f9d-0">
              Jag undrar: Är inte detta ett uttryck för hyckleri? Eller är
              valfinansiering ett så övergripande mål för regeringspartiet och
              regeringen att det står över allt annat?
            </seg>
          </u>
          <note type="speaker" xml:id="i-9936fe98ffed39a9-0">
            Anf. 80 Vice statsminister BOSSE RINGHOLM (s):
          </note>
          <u who="unknown" xml:id="i-73f04b505dd888fd-27">
            <seg xml:id="i-8dfba7a52fcad256-0">
              Herr talman! Finansieringen av partierna är en viktig fråga.
              Det är riktigt att vi hade en statlig utredning för några år sedan
              som hade i uppdrag att undersöka, belysa och lägga fram förslag
              på hur man kan få mesta möjliga offentlighet, mesta möjliga insyn
              i partiernas finansiering. Utredningen föreslog också att vi ska
              ha en lagstiftning på området.
            </seg>
            <seg xml:id="i-6cabc2cefafd53b0-0">
              Jag har haft diskussioner med företrädare för alla partier kring
              detta och kunde tyvärr konstatera att ett par av Carl B Hamiltons
              allierade, det vill säga ett par partier som ingår i Carl B Hamiltons
              borgerliga allians, inte var intresserade av den här typen av
              lagstiftning. Det gick inte att få någon form av samstämmighet
              eller konsensus hos partierna kring det.
            </seg>
            <seg xml:id="i-506ea3f716e5a2ec-0">
              Jag kan bara till sist säga att för Socialdemokraternas del har
              vi sedan mycket länge tagit initiativet till en överenskommelse
              med övriga partier om största möjliga insyn i partiernas finansiering.
              Men vi är naturligtvis beredda att gå ett steg längre och ser
              gärna att vi får alla partier med bakom en sådan önskan.
            </seg>
          </u>
          <note type="speaker" xml:id="i-2bce66b3f83b6ce8-0">
            Anf. 81 CARL B HAMILTON (fp):
          </note>
          <u who="carl_b_hamilton_f03c03" xml:id="i-7a6cb1c06e78aa11-2">
            <seg xml:id="i-3cf3dab7758b2664-0">
              Herr talman! Det är utmärkt att den ambitionen finns, för jag
              har faktiskt varit tveksam till regeringens avsikt på denna punkt.
              Men då är det ett bra besked som vi har fått av Bosse Ringholm
              här, att Socialdemokraterna i Sverige är positiva till förslaget
              att vi skulle ha samma lagstiftning som i Danmark och Norge. Det
              skulle innebära en väsentligt ökad öppenhet och kunskap om finansieringen.
            </seg>
            <seg xml:id="i-a97e5ecdf6868df6-0">
              Då undrar jag, apropå det fall som rapporterades i TV 4 i går,
              om det samarbete som jag tog upp. Jag tycker att vi måste få veta
              vad Socialdemokraterna faktiskt tycker om den här formen av samarbete
              med det spelbolag som jag nämnde som driver en annan linje än
              regeringen men som också leds av två personer som är fällda för
              ekonomisk brottslighet i Finland. Får valfinansiering ha en överordnad
              roll? Är det inte lite obehagligt och olustigt att finansiera
              valrörelser på detta sätt, Bosse Ringholm?
            </seg>
          </u>
          <note type="speaker" xml:id="i-5e23a55ffcf5bf14-0">
            Anf. 82 Vice statsminister BOSSE RINGHOLM (s):
          </note>
          <u who="unknown" xml:id="i-73f04b505dd888fd-28">
            <seg xml:id="i-20b5ee04193c7799-0">
              Herr talman! Nu diskuterar vi ju inte enskilda frågor. Det är
              inte heller det som frågorna ska handla om, och jag utgår från
              att Carl B Hamilton är beredd att respektera de regler vi har
              för frågestunden.
            </seg>
            <seg xml:id="i-736fb4d0da5686b6-0">
              Jag kan inte ge mig in på någon diskussion om ett fall som jag
              inte alls känner till. Jag kan bara konstatera att regeringen
              är intresserad av att öka den offentliga insynen i partiernas
              finansiering. Vi har stött på patrull i första hand hos Carl B
              Hamiltons allierade i den borgerliga alliansen, som inte vill
              ha den typen av ökad insyn. Carl B Hamilton får gärna en hemuppgift
              till nästa gång att försöka övertyga sådana partier, exempelvis
              Moderata samlingspartiet, att vara mer positiva till insyn på
              området. För Socialdemokraternas del tror jag att han kan vara
              trygg.
            </seg>
            <seg xml:id="i-7b35135154a3bf7a-0">
              Tågtrafiken i Mälardalen
            </seg>
          </u>
          <note type="speaker" xml:id="i-e836212580115ebb-0">
            Anf. 83 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-2fab039519058b51-0">
            <seg xml:id="i-d01ad9661b595be9-0">
              Herr talman! Många människor av olika slag är beroende av tåget
              för att kunna ta sig till jobb och studier, för familjeliv och
              fritidssysselsättningar. Det gäller inte minst i vår del av Sverige,
              i Mälardalen. Här betyder tåget mycket för att människor i Helsingfors,
              Västerås, Enköping för den delen, Köping och Arboga ska kunna
              färdas dit de behöver.
            </seg>
            <seg xml:id="i-62ee5491897522a2-0">
              Jag har under den här mandatperioden flera gånger diskuterat
              med olika ministrar om problemen med tågsträckan i Mälardalen,
              de bekymmer som är med vagnbrist, personalbrist, brist på spår
              och höga priser. Det är unikt dyrt att resa till exempel sträckan
              VästeråsKöping eller VästeråsHelsingfors jämfört med andra sträckor
              i Sverige. Trots det låter regeringen SJ ha monopol på de här
              sträckorna. Problemen förvärras näst intill dag för dag för dag.
            </seg>
            <seg xml:id="i-f771c076c05fd507-0">
              Min fråga nu är till infrastrukturministern om regeringen har
              några som helst planer på att ingripa och se till att tågen fungerar
              i Mälardalen, så att människor kan ta sig dit de behöver.
            </seg>
          </u>
          <note type="speaker" xml:id="i-7b233165b0bb9f4b-0">
            Anf. 84 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-29">
            <seg xml:id="i-189f7d4bc65e6bc5-0">
              Herr talman! Torsten Lindström och jag har debatterat den här
              frågan tidigare, och så sent som i dag fick jag en ny interpellation
              från Torsten Lindström på precis samma tema.
            </seg>
            <seg xml:id="i-c2f2e14a1ad489be-0">
              En del av de frågor som Torsten Lindström pekar på känner jag
              inte att regeringen har ett direkt ansvar för, nämligen bristen
              på personal på tågen. Jag utgår från att operatörerna tar ett
              ansvar för att den service som man ska leverera på tågen fungerar
              och att operatörerna kan svara på frågan varför det inte fungerar,
              om det inte gör det.
            </seg>
            <seg xml:id="i-55a76aef3089804d-0">
              Jag känner ett stort ansvar för en annan del av det som Torsten
              Lindström pekar på, nämligen bristen på spår. Det är korrekt att
              vi har sett en utveckling när det gäller tågtrafiken de senaste
              åren som faktiskt innebär att det är trångt på spåren. Det vet
              alla vi som pendlar. Ett av skälen till att jag känner ansvar
              för det är det beslut som vi nu har fattat, att bygga bort den
              trängseln i och omkring Mälardalen.
            </seg>
            <seg xml:id="i-68e4313a1656d769-0">
              Just nu pågår ett intensivt arbete med den citybana som är så
              efterlängtad. Aktörerna har skrivit under en överenskommelse.
              Vi räknar med att igångsättandet av byggandet av banan ska ske
              så fort som möjligt, därför att om vi inte ökar antalet spår och
              kapaciteten på dem kommer det fortfarande att vara många irriterade
              resenärer därför att tidtabellen blir svår att hålla.
            </seg>
          </u>
          <note type="speaker" xml:id="i-cfedff6e0976a915-0">
            Anf. 85 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-2fab039519058b51-1">
            <seg xml:id="i-9ad08bd83d2f8443-0">
              Herr talman! Jag lever på hoppet, så det stämmer att ministern
              har fått en interpellation till. Jag hoppas nämligen att de här
              problemen så småningom ska kunna redas ut och lösas.
            </seg>
            <seg xml:id="i-2acb4b780ce3cd04-0">
              Det handlar om ett ansvarstagande här. Bekymren har funnits under
              många år. För att spä på den här problematiken är det fortfarande
              väldigt dyrt att resa just i Mälardalen jämfört med i andra delar
              av Sverige. Samtidigt tillåter staten, regeringen, Socialdemokraterna
              SJ att ha ensamrätt på att köra den här trafiken, vilket innebär
              att priserna inte pressas nedåt utan tvärtom. Det är en lönsam
              sträcka för SJ men inte för resenärerna, som i synnerhet blir
              strandsatta när tågen ställs in.
            </seg>
            <seg xml:id="i-25a46e80f3399309-0">
              Min följdfråga till ministern, som jag hoppas att hon kan svara
              på i dag, är: Har regeringen någon som helst tanke på att låta
              fler vara med, att låta fler få komma in och köra den här trafiken,
              så att resenärerna, kunderna, kan bli nöjda? Det handlar både
              om människor som ska kunna ta sig till jobb och om familjer som
              ska kunna ta sig till sina fritidsintressen, men det handlar också
              företagsklimat och tillväxt i vår del av Sverige.
            </seg>
          </u>
          <note type="speaker" xml:id="i-757bd4f1ea63be98-0">
            Anf. 86 Statsrådet ULRICA MESSING (s):
          </note>
          <u who="unknown" xml:id="i-73f04b505dd888fd-30">
            <seg xml:id="i-5015941e7865e338-0">
              Herr talman! Vi har aldrig haft så många regionala tågaktörer
              som vi har i dag via länstrafikhuvudmännen, som kör tåg inom sitt
              län och mellan olika län. Det har inneburit en fantastisk möjlighet
              för många kvinnor och män i vårt land att pendla mellan orter,
              mellan arbete och bostad. Jag vill fortsätta att bejaka den utvecklingen.
              Men det är ju inte så att den enda lösningen är fler tåg, för
              om de tågen fortfarande inte har fler rälsar att köra på blir
              resenärerna inte gladare.
            </seg>
            <seg xml:id="i-8ad102fd491860d9-0">
              Nu fokuserar jag på att bygga bort de flaskhalsar och de smala
              och dåliga spår som finns. Vi investerar väldigt mycket i järnvägen
              just nu i Mälardalen, på västkusten, längs Norrlandskusten och
              upp mot Östersund. Jag är glad över det. Bristen på spår är ett
              problem men ändå ett angenämt problem. Jag vill bejaka utvecklingen
              att fler åker tåg.
            </seg>
            <seg xml:id="i-2622f305f9bb2764-0">
              Mötesplatser för integration
            </seg>
          </u>
          <note type="speaker" xml:id="i-aba21b063a056280-0">
            Anf. 87 HILLEVI LARSSON (s):
          </note>
          <u who="hillevi_larsson_67e0bc" xml:id="i-f9e5bed67fe81f3f-0">
            <seg xml:id="i-58ee505f4eecfafe-0">
              Herr talman! Jag vill ställa min fråga till Jens Orback. Den
              handlar om mötesplatser för integration.
            </seg>
            <seg xml:id="i-bd24512b56c9db4f-0">
              Vi har ju ett problem med segregation. Det innebär att folk bor
              uppdelade. Utrikesfödda bor ofta i egna bostadsområden och har
              egna arbetsplatser, och många är helt utestängda från arbetsmarknaden.
              Även i privatlivet, det sociala livet, träffar man oftast människor
              inom den egna gruppen. Uppdelningen gäller utrikesfödda men även
              inrikesfödda.
            </seg>
            <seg xml:id="i-c9c092b5ec036865-0">
              Vi måste naturligtvis arbeta med att motverka boendesegregationen
              och öka integrationen på arbetsplatserna. Men i väntan på detta
              kan vi faktiskt skapa naturliga mötesplatser där man träffas över
              gränserna. Det är bra för att bryta ned fördomar och öka kunskapen.
              Det är bra för att lära sig språk, komma in i samhället, få nya
              kontakter och nya vänner.
            </seg>
            <seg xml:id="i-52b0982cb583909a-0">
              Jag vill fråga om regeringen satsar på att skapa fler mötesplatser
              där man kan mötas över gränserna.
            </seg>
          </u>
          <note type="speaker" xml:id="i-ddffb4e05c142e67-0">
            Anf. 88 Statsrådet JENS ORBACK (s):
          </note>
          <u who="unknown" xml:id="i-73f04b505dd888fd-31">
            <seg xml:id="i-79ec253cc75f5fd2-0">
              Herr talman! Inte minst i vår senaste vårproposition, där vi
              föreslår nya åtgärder för integration, satsar vi just på mötesplatser.
              Det handlar om ömsesidigt mentorskap. Det handlar om att i ökad
              utsträckning använda det civila samhället.
            </seg>
            <seg xml:id="i-5675485de6f3b7a6-0">
              De viktigaste mötesplatserna tror jag är våra skolor. Jag bejakar
              skolor där man möts oberoende av vilken gud man tror på, oberoende
              av om mamma och pappa kommer från ett visst område eller vilken
              inkomst man har.
            </seg>
            <seg xml:id="i-904b09f83234cdfe-0">
              Därför är den regering som jag sitter i orolig över till exempel
              religiösa friskolor.
            </seg>
            <seg xml:id="i-5c72aab8bc47072a-0">
              Under den senaste veckan har jag besökt väldigt många olika områden.
              I förrgår var jag i Botkyrka och i Täby med någon timmes mellanrum.
              Då blev jag också orolig över hur kommuner tar emot människor
              från andra länder. Jag kan se att i till exempel kommunen Täby
              bygger man en osynlig mur som gör att många flyktingar inte har
              möjlighet att ta sig till den kommunen.
            </seg>
            <seg xml:id="i-a873c5a511c9d10e-0">
              SJ:s prispolitik
            </seg>
          </u>
          <note type="speaker" xml:id="i-b383c113646f9cb6-0">
            Anf. 89 HANS BACKMAN (fp):
          </note>
          <u who="hans_backman_6decfb" xml:id="i-29285e9f41a65814-0">
            <seg xml:id="i-ec9358d15f016073-0">
              Herr talman! Jag håller mig kvar vid Ulrica Messing och tågen,
              för många gävleborgare reagerar på att det är väldigt dyrt att
              åka tåg sträckan mellan Gävle och Helsingfors.
            </seg>
            <seg xml:id="i-84dafc1427c1cf84-0">
              Ulrica Messing uttalade för något år sedan att hon är kritisk
              till SJ:s prispolitik. Det har visat sig att priserna på tågresor
              har ökat väldigt mycket mer än konsumentprisindex de senaste åren
              när det gäller sträckor där SJ fortfarande har ensamställning.
              Däremot har kostnaderna minskat där det finns konkurrens. Det
              finns alltså en förklaring till de höga biljettpriserna på tåg
              mellan Gävle och Helsingfors.
            </seg>
            <seg xml:id="i-3df91d98e983443d-0">
              Därför undrar jag om Ulrica Messing avser att vidta åtgärder
              som innebär att sträckan mellan Gävle och Helsingfors kan konkurrensutsättas.
              Den är enligt uppgifter dyrast i hela Europa.
            </seg>
          </u>
          <note type="speaker" xml:id="i-e5179833ef813ce9-0">
            Anf. 90 Statsrådet ULRICA MESSING (s):
          </note>
          <u who="unknown" next="cont" xml:id="i-6cc4cacb93734960-2">
            <seg xml:id="i-5ef55a14d99079dd-0">
              Herr talman! Jag är ansvarig för transportpolitiken och infrastrukturen,
              och jag tror att Hans Backman vet att det är Thomas Östros som
              är ansvarig minister för SJ som statligt bolag. Det är möjligt
              att Thomas hade kunnat svara mer specifikt på frågan.
            </seg>
            <seg xml:id="i-62d2255058ac38e4-0">
              Mitt generella svar är att SJ ensamt har ansvaret för att sätta
              de priser som de tycker är rimliga på de olika banorna. Det ska
              sedan prövas utifrån ett konkurrensperspektiv, om någon tycker
              att de är orimliga.
            </seg>
            <seg xml:id="i-8c050bb1040b2ad1-0">
              Jag känner en oro, utifrån ett regionalt perspektiv, för att
              prissättningen på en del sträckor är väldigt hög. Det är naturligtvis
              någonting som försvårar för människor att pendla över längre sträckor.
              Som ansvarig för bland annat regionalpolitiken har jag haft möten
              med SJ där jag har påpekat just det.
            </seg>
            <seg xml:id="i-880d178ba791c40d-0">
              Vi har inte för avsikt att öka konkurrensen när det gäller persontrafiken
              ytterligare. När jag går till riksdagen för att debattera den
              transportpolitiska propositionen söker jag stöd för att fortsätta
              att avreglera nattågstrafiken och chartertrafiken, men där sätter
              jag stopp.
            </seg>
          </u>
          <note xml:id="i-35b05616f5fd2245-0">
            Anf. 91 TALMANNEN:
          </note>
          <u who="unknown" prev="cont" xml:id="i-3131baf280542c69-2">
            <seg xml:id="i-112a9d09c549b4aa-0">
              Därmed är dagens frågestund avslutad. Jag tackar alla närvarande
              och även dem som inte har fått ordet.
            </seg>
          </u>
          <note xml:id="i-cb260afcbb9c6f10-0">
            8 § (forts. från 6 §) Tidsbegränsade anställningar och förstärkt
            skydd för föräldralediga (forts. AU8)
          </note>
          <note type="speaker" xml:id="i-51335c5c01ef149b-0">
            Anf. 92 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-7984b5618dc93b46-0">
            <seg xml:id="i-61014037a7074d5b-0">
              Herr talman! Trots att vi lever i världens mest jämställda land
              har vi fortfarande ett arbetsliv som erbjuder många kvinnor en
              sämre löneutveckling, lägre sjuk- och arbetslöshetsersättning
              och, när den dagen kommer, lägre pension. Detta är inte värdigt.
              Det är resultatet av att nästan hälften av kvinnorna under 25
              år är visstidsanställda. Det är inte värdigt ett modernt arbetsliv,
              vare sig för unga tjejer eller för unga killar, att i början av
              sitt yrkesliv fastna i en karusell med olika korta, otrygga anställningar
              som staplas på varandra, år ut och år in.
            </seg>
            <seg xml:id="i-6d394e55a5184c7a-0">
              Utan en fast anställning är det svårt att få trygghet i livet,
              att utvecklas i arbetet, att ha inflytande och att kunna påverka.
              Det är det som visstidsanställda själva berättar. De säger också
              att de har sämre stöd från chefer, vågar inte ställa krav på sjysta
              arbetsvillkor eller påpeka brister i arbetsmiljön.
            </seg>
            <seg xml:id="i-d689e2a8029c1387-0">
              Trenden mot fler visstidsanställningar, där främst unga kvinnor
              är de stora förlorarna, är en starkt bidragande orsak till att
              orättvisor mellan kvinnor och män består.
            </seg>
            <seg xml:id="i-7f4c9967965fae8c-0">
              Vi vill nu, tillsammans med Vänsterpartiet och Miljöpartiet,
              riva några av de hinder som bidrar till att kvinnor har det sämsta
              fästet i arbetslivet, som begränsar kvinnors självklara rätt till
              trygga och utvecklande arbeten.
            </seg>
            <seg xml:id="i-4c4ba543e5e3ac38-0">
              Därför förstärker vi nu anställningstryggheten för visstidsanställda.
            </seg>
            <seg xml:id="i-d47b17618c5270c9-0">
              Herr talman! När jag lyssnade på högeralliansens företrädare
              tidigare på eftermiddagen var det ingen av dem som över huvud
              taget berörde det som är det problem som vi vill lösa med de förslag
              vi nu debatterar. De pratade om allting annat.
            </seg>
            <seg xml:id="i-cf1e4f866132b52c-0">
              I den skräckpropaganda som högeralliansen, och för den delen
              också Svenskt Näringsliv, just nu sprider för att stoppa det här
              förslaget målas bilder upp om att katastrofen står för dörren.
              Turistnäringen får klappa igen, Gröna Lund och Furuvik får stänga,
              Vasaloppet ställs in och jordgubbsodlingar och skidliftar läggs
              ned, om vi ska tro på vad den politiska högern säger. Jag hör
              ju vad ni säger, och jag har läst vad ni skriver. Det är detta
              ni säger. Det är detta ni tycker.
            </seg>
            <seg xml:id="i-f07839d6074d667d-0">
              När jag lyssnar på er kommer jag att tänka på vad mina barnbarn
              säger när jag far ut i groteska överdrifter. Då säger de så här:
              Är du dum, eller? Det kan man inte säga här i kammaren här ska
              man vara mer polerad. Men det är rätt avväpnande, och man skärper
              sig.
            </seg>
            <seg xml:id="i-8078490018514766-0">
              Att på det här sättet sprida skräck och fasa är inte bara larvigt.
              Det är intellektuellt ohederligt. Tror ni själva på detta? Det
              ska vi komma ihåg om två år, om det blev så som ni nu säger. Vi
              kan väl enas åtminstone om det, att vi försöker minnas detta om
              två år och tittar hur det blev.
            </seg>
            <seg xml:id="i-b8e96ce663c2256f-0">
              Jag är emellertid inte förvånad att vi får den här debatten.
              Den svenska högern har alltid hårdnackat bekämpat varje löntagarförbättring
              som arbetarrörelsen har försökt genomföra. Vi fick höra att det
              inte skulle gå att driva företag eller näringsverksamhet när vi
              införde anställningsskyddslagen för 30 år sedan, när vi införde
              rätten till semester, och för den delen också medbestämmandelagen.
              Ni hade fel då, och ni har fel nu igen.
            </seg>
            <seg xml:id="i-e68bc73826367c93-0">
              Den som förstår hur svensk arbetsrätt fungerar vet att lagen
              är dispositiv. Det betyder att fack och arbetsgivare kan avvika
              från lagen i kollektivavtal. Det är där som de bransch- eller
              företagsspecifika villkor finns som kan föranleda avvikelser från
              lagen. En sådan anpassning kommer säkert att behövas i till exempel
              turistbranschen. Det är parternas sak att lösa.
            </seg>
            <seg xml:id="i-3e09a37ba1b438fa-0">
              Jag har nu i pausen i debatten läst ett telegram där Hotell och
              Restaurang och deras arbetsgivare gemensamt har deklarerat att
              de omedelbart inleder förhandlingar för att branschanpassa sitt
              avtal när den här lagen nu beslutas i riksdagen, så att det finns
              ett färdigt avtal i god tid innan lagen träder i kraft, för att
              det ska bli utrett vad det är som ska gälla i den branschen. Så
              gör parter som är lite förnuftiga.
            </seg>
            <seg xml:id="i-a04381d8cf5aad5f-0">
              Nu ska jag säga som precis som det är det tycker jag är kul.
              Ni har varit inne på det allihopa. Det är sant att vi ger löntagarna
              och deras fackliga organisationer en fördel. Det är det som är
              grejen med den här lagen: De får en fördel.
            </seg>
            <seg xml:id="i-112236d34f9106ef-0">
              Facken kommer att stå lite starkare i förhandlingar när de ska
              avskaffa onödiga visstidsanställningar för att ta bort möjligheten
              att under lång tid stapla korttidsanställningar på varandra. Vi
              utlöser med den här lagen en ny förhandling. Det är det som är
              syftet. Resultatet av lagen är att vi utlyser en ny förhandling.
            </seg>
            <seg xml:id="i-ae217862082d83c5-0">
              Ni behöver inte oroa er för vad det kostar. Den bytesaffär som
              går att göra är att ta bort de onödiga visstidsanställningsformer
              som finns i dag och behålla dem som är oundgängligen nödvändiga.
              Då försvinner möjligheten att stapla visstidsanställningar på
              varandra.
            </seg>
            <seg xml:id="i-169d7b694f778b76-0">
              Om vi här i kammaren hade försökt att hitta den balansen hade
              vi omedelbart gått vilse. Det måste naturligtvis varje branschorganisation
              och varje fackförbund själva försöka förhandla fram. Det kommer
              de att göra.
            </seg>
            <seg xml:id="i-76f76ce557847bfc-0">
              Stefan Attefall! När du säger att Kommunal inte är kompetent
              att företräda sina medlemmar inom lantbruksområdet är du helt
              enkelt oförskämd.
            </seg>
            <seg xml:id="i-2b0ffa92da074d7c-0">
              Jag är övertygad om att när kollektivavtalsförhandlingarna är
              klara nästa år kommer det bestående intrycket att vara att det
              här blev rätt bra. Då har vi stärkt löntagarnas berättigade behov
              av trygghet. Vi har förbättrat jämställdheten samtidigt som regelverket
              har förenklats och arbetsgivarnas berättigade behov av arbetskraft
              under begränsad tid har tillgodosetts. Det är ju inte förbjudet
              att visstidsanställa, men det ska inte vara möjligt att stapla
              visstidsanställningar på varandra så att man aldrig har något
              annat än löpande visstidsanställningar.
            </seg>
            <seg xml:id="i-a8dfd422315160cb-0">
              Vi löser ett problem för båda parter, och båda kommer att tjäna
              på detta.
            </seg>
            <seg xml:id="i-230389d9bb6256ae-0">
              Vi gör också förbättringar för föräldralediga, som Laila Bjurling
              redogjorde för i sitt inlägg. Vi känner oss väldigt nöjda att
              kunna presentera det förslaget. Många har vittnat om hur besvärligt
              det har varit med diskriminering och missgynnande av människor
              som har föräldraledighet. Framför allt Handelstjänstemannaförbundet
              har länge påpekat detta och ivrigt åstundat en skärpt lagstiftning
              kring det.
            </seg>
            <seg xml:id="i-e9d282cc31e58a6c-0">
              Ni säger att ni sätter arbetslösheten högt på er agenda. Ni har
              ju återkommit till det i alla anföranden i dag med svingar mot
              oss att vi stiftar lagar som egentligen bara försvårar och förhindrar.
            </seg>
            <seg xml:id="i-e04d9767d94a1291-0">
              Man kan fråga sig varför ni vill avskaffa arbetsmarknadspolitiken.
              97 000 fler kommer att bli öppet arbetslösa. Jag har funderat
              på om man i den här debatten skulle säga något om det som ni ideligen
              återkommer till och med falsarier i arbetsmarknadsstatistiken
              försöker misstänkliggöra oss för en monumental arbetslöshet som
              inte finns.
            </seg>
            <seg xml:id="i-d6d4018aa888d752-0">
              Vi har tillräckligt hög arbetslöshet för att kunna debattera
              den utan att ni ska förstärka den med fullständigt häpnadsväckande
              statistikjämförelser som ni skapar själva.
            </seg>
            <seg xml:id="i-323f0937b55a4c8e-0">
              Den officiella arbetslöshetsstatistik som ni och vi har tillämpat
              i flera decennier just därför att vi inte ska behöva vara osams
              om verkligheten förvränger ni när ni på era kamrar lägger till
              den ena gruppen efter den andra. Det är förtidspensionärer, det
              är sjuka det är den ena gruppen efter den andra.
            </seg>
            <seg xml:id="i-afb8b5a5640ae942-0">
              Jag tycker att ni ska sluta med det. Det är dumt. Låt oss använda
              den verklighetsbild som en officiell myndighet i Sverige har i
              uppdrag att visa för oss.
            </seg>
          </u>
          <note type="speaker" xml:id="i-f8e58690dd0a5cb1-0">
            Anf. 93 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-7a6cb1c06e78aa11-3">
            <seg xml:id="i-31fbb350acf80195-0">
              Herr talman! Vi använder oss av den verklighetsbild som svenska
              folket känner igen sig i. Den verklighetsbild som Hans Karlsson
              presenterar med en öppen arbetslöshet på 45 % speglar inte de
              genuina problem som finns i Sverige med jobben och frånvaron på
              arbetsmarknaden.
            </seg>
            <seg xml:id="i-483b0ae5a5c78a21-0">
              Jag vill fokusera på de här förslagen. Jag förstår inte hur man
              kan lägga fram dem när mer än 100 000 ungdomar är arbetslösa.
              Det kommer ju att innebära färre säsongsanställningar som är en
              viktig inkörsport för många ungdomar.
            </seg>
            <seg xml:id="i-0b7fa16080a8a24b-0">
              Hans Karlsson säger att det bara är skräckpropaganda. Menar Hans
              Karlsson att vi är så effektiva att alla småföretag som sysslar
              med säsongsmässig verksamhet förs bakom ljuset och inte inser
              sitt eget bästa? Det är en oerhörd von-oben-attityd som Hans Karlsson
              har att de här företagen är så inkompetenta att bedöma sin egen
              verksamhet att de låter sig förföras av borgerliga partier.
            </seg>
            <seg xml:id="i-d0122ecb86af9164-0">
              Jag tror att det är fel. Jag har större respekt för företagens
              förmåga att bedöma sin egen verksamhet.
            </seg>
            <seg xml:id="i-1a2487594757a49f-0">
              Hans Karlsson säger att kärnan i detta är att ge en fördel till
              facket. Där tror jag att vi är helt överens. Facket ska stå lite
              starkare.
            </seg>
            <seg xml:id="i-9f1ddbe9153a0406-0">
              De som får betala för detta är de som står utanför arbetsmarknaden
              och inte kommer in. Det här höjer trösklarna. Det är bra för facket
              och för dem som är med i facket de har ju ett jobb. Det är dem
              som inte har ett jobb och skulle vilja komma in som vi månar om.
              Det är dem jag talar om när jag säger att det är drygt 100 000
              arbetslösa ungdomar.
            </seg>
            <seg xml:id="i-2b74b4fdcf7aea94-0">
              Man kan inte diskutera deras skydd om de inte har ett jobb att
              skydda över huvud taget.
            </seg>
            <seg xml:id="i-2c783d6396213d21-0">
              Det är rätt bra för facket, sade Hans Karlsson. Ja, LO finansierar
              Socialdemokraternas valrörelse. Det här är ett av skälen. LO köper
              beslut av regeringen. Det här är ett exempel.
            </seg>
          </u>
          <note type="speaker" xml:id="i-5f901615bfbbf015-0">
            Anf. 94 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-1">
            <seg xml:id="i-03a41c1ec4406db8-0">
              Herr talman! Dumheter, Carl B Hamilton! Carl B Hamilton kanske
              har noterat att det inte enbart är LO som har drivit dessa frågor.
              Det är heller inte enbart socialdemokratin som har lagt detta
              förslag. Det finns ett sakligt problem som kräver sin lösning.
            </seg>
            <seg xml:id="i-17f2bc1a4200b251-0">
              Företag vet säkert sitt bästa. Jag tror att företag tar intryck
              av hur debatten går. Det ligger i ert intresse att måla upp detta
              som ett monumentalt hot mot verksamhet. Det är ovärdigt.
            </seg>
            <seg xml:id="i-d3cdbf016e247579-0">
              Detta gör ni varje gång. Verkligheten visar sig sedan vara någonting
              helt annat. I tre år har ni målat upp en hotbild av att medfinansieringen
              i sjukförsäkringen, de 15 % som företagen skulle få betala, skulle
              medföra ett slut på anställningar i småföretag.
            </seg>
            <seg xml:id="i-9807af6e8c099ec1-0">
              I går fick vi ett besked från SCB. De redovisar antalet anställda,
              som har ökat, och antalet lediga platser. Det visar sig att nästan
              en tredjedel av de 50 000 lediga platserna är anmälda från företag
              med mindre än tio anställda. Företagen är inte oroliga för att
              anställa. De lär sig regelverket så småningom.
            </seg>
            <seg xml:id="i-2096a7b0085ba7ab-0">
              Jag kan hålla med om att det varje gång vi ändrar uppstår en
              del undringar över hur det kommer att bli. Det är en pedagogisk
              fråga. Om det dessutom blir desinformation i den politiska debatten
              ökar ju den oron.
            </seg>
            <seg xml:id="i-4a0612421b34132c-0">
              När företag och fackföreningar blir bekanta och bekväma med de
              förändringar vi gör fungerar de i verkligheten. Det finns inget
              som helst intresse vare sig från oss eller från fackliga organisationer
              att förhindra att anställningar kommer till eller att verksamhet
              i företag bedrivs.
            </seg>
          </u>
          <note type="speaker" xml:id="i-e011c3e2f6c4ab34-0">
            Anf. 95 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-7a6cb1c06e78aa11-4">
            <seg xml:id="i-449a376da3c2d86b-0">
              Herr talman! Det kanske inte är ert syfte, men det är konsekvenserna
              av era åtgärder. Det är konsekvensen av det lagförslag som det
              kommer att beslutas om. Det blir färre säsongsanställningar. Vi
              har ju dragit upp exempel efter exempel.
            </seg>
            <seg xml:id="i-ebefec67c1c239fa-0">
              Jag underkänner inte förmågan hos dem som driver småföretagen
              att bedöma konsekvensen. Jag tror att det är i stort sett rätt.
            </seg>
            <seg xml:id="i-69a5c37fe30c8843-0">
              Hans Karlsson säger att det är ett sakligt problem som kräver
              sin lösning. Vilket är det stora sakliga problem som kräver sin
              lösning i dagens Sverige?
            </seg>
            <seg xml:id="i-586ff62f0576fe66-0">
              Det är ju den höga arbetslösheten. Även med Hans Karlssons sätt
              att räkna är det 89 % som är arbetslösa eller i åtgärder.
            </seg>
            <seg xml:id="i-bc675445838acbfd-0">
              Sedan skulle vi andra vilja lägga till ett antal som är frånvarande
              från arbetsmarknaden av lite andra skäl. Och över 100 000 ungdomar
              är arbetslösa. Det är det problem som kräver sin lösning. Det
              är det överordnade problem som Sverige måste lösa. Och detta lagförslag
              går i fel riktning. Det kommer att öka ungdomsarbetslösheten så
              att den blir större än vad den annars hade varit.
            </seg>
            <seg xml:id="i-7b1621347f012213-0">
              Jag förstår, som sagt var, att LO köper detta beslut av regeringen
              och betalar 80 eller 90 miljoner kronor till valrörelsen. Det
              är en beställning, precis som lagen om rätt till heltid och precis
              som vetorätten beträffande arbetsrätten i allmänhet. Jag tycker
              att det här är bedrövligt. Det är sjaskigt, och det är lågt det
              som sker när LO finansierar Socialdemokraternas valrörelse. Resultatet
              är hög arbetslöshet, särskilt för ungdomar i Sverige.
            </seg>
          </u>
          <note type="speaker" xml:id="i-2faa34a1ee013f16-0">
            Anf. 96 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-2">
            <seg xml:id="i-48826f54a8d943a9-0">
              Herr talman! Och i den konspirationen, Carl B Hamilton, så lyckades
              LO lura byxorna och skjortorna av TCO och alla deras fackliga
              förbund. Tror Carl B Hamilton själv på det som han säger?
            </seg>
            <seg xml:id="i-156f12c5cab38f06-0">
              Det här förslaget ligger inte på riksdagens bord för att vi ska
              komma till rätta med arbetslösheten. Jag föreställer mig att denna
              kammare debatterar och beslutar om en mängd förslag som inte har
              till syfte att vi ska komma till rätta med arbetslösheten. Så
              är det med detta. Det kommer inte heller att öka arbetslösheten.
              Det är ni som säger det. Vi har ingen som helst anledning att
              tro att det blir färre anställda eller fler arbetslösa därför
              att vi förbättrar möjligheten särskilt för unga kvinnor och också
              för unga killar att få en fast anställning tidigare i livet, så
              att de inte behöver vänta i år efter år för att få det. Sedan
              kanske de ändå aldrig får det utan får ha en visstidsanställning
              när de jobbar på en arbetsplats där de lika gärna kan vara tillsvidareanställda
              med alla de rättigheter och den trygghet som det innebär. Att
              ha en fast anställning innebär att man har möjlighet att hyra
              en lägenhet eller att gå till banken och låna pengar för att köpa
              en lägenhet, ett hus, en bil eller någonting annat. Det handlar
              om att man över huvud taget ska kunna vara med vid löneförhandlingar
              och löneutveckling så att inte det gap som, särskilt för kvinnor,
              kommer att hänga med hela livet när det gäller sämre löneutveckling
              börjar byggas upp redan i unga år. Det är skälet, Carl B Hamilton,
              till att vi lägger fram detta förslag.
            </seg>
          </u>
          <note type="speaker" xml:id="i-703e713ed59c43e5-0">
            Anf. 97 LARS-IVAR ERICSON (c) replik:
          </note>
          <u who="unknown" xml:id="i-73f04b505dd888fd-32">
            <seg xml:id="i-9004095b2a5aa123-0">
              Herr talman! Vi har läget under kontroll. Inga fler insatser
              behövs. Ungdomsarbetslösheten är inget stort problem, även om
              det är ett elände för dem som drabbas, och de är inte så många.
            </seg>
            <seg xml:id="i-d72fba72ed82f1c1-0">
              Jag antar att Hans Karlsson känner igen orden från vår statsminister.
              Han framförde dem i en TT-intervju nyligen. Jag undrar om Hans
              Karlsson instämmer i detta påstående, eller om han inser att det
              är närmare 170 000 ungdomar i åldrarna 1626 år som skulle vilja
              ha ett jobb men som inte har det.
            </seg>
            <seg xml:id="i-bfd9ce6645c4cb48-0">
              Är det inte rimligt att i en sådan allvarlig situation behålla
              det som kan ge ungdomar tillträde till arbetsmarknaden, alltså
              säsongsarbeten och feriearbeten? Vill inte Socialdemokraterna
              skapa tillväxt och arbetstillfällen?
            </seg>
            <seg xml:id="i-f2a0d6da3c9c7b03-0">
              Vi har tidigare i debatten hört att årstiderna växlar och därmed
              väderleken. Inser inte ministern att inget skogsföretag kan plantera
              gran hela året? Det är miljontals plantor som måste sättas efter
              stormen Gudruns verkningar i södra Sverige, och då kommer mycket
              säsongsanställd personal att efterfrågas. Nu hotar regeringen
              och facket med att de säsongsanställda kan bli fast anställda
              efter planteringssäsongerna. Det finns då en stor risk att skogsägare
              tvekar inför återbeskogning. Det innebär att sysselsättningen
              hotas både på kort och på lång sikt.
            </seg>
            <seg xml:id="i-3d97f585c2c9ace6-0">
              En följd av lagförslaget kan även bli att antalet svartjobb ökar,
              och det var väl ändå inte meningen?
            </seg>
            <seg xml:id="i-2d2dc74f4d22ac42-0">
              Av tidigare uttalanden har jag förstått att ministern inte är
              så entusiastisk inför att utländska entreprenörer etableras i
              Sverige. Nu kan de gå runt lagen och komma hit varje år med en
              helt ny arbetsstyrka som inte riskerar att efter en tid bli fast
              anställd. På så sätt försvåras möjligheterna för svenskar att
              få jobb. Och det var väl inte meningen?
            </seg>
          </u>
          <note type="speaker" xml:id="i-9e58e4c85ca8bc61-0">
            Anf. 98 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-3">
            <seg xml:id="i-a7ad23ddfa7f779e-0">
              Herr talman! Är det inte demagogi att avkräva oss svar på om
              vi tror att vi försöker påverka årstiderna eller vädret i det
              här landet? Det är inte seriöst.
            </seg>
            <seg xml:id="i-4a86691e71e7e96d-0">
              Vi är tre stycken som på ett utomordentligt tydligt och pedagogiskt
              sätt har förklarat hur detta kommer att gå till. Det synliga beviset
              för att parterna kommer att omhänderta detta fick vi för ett par
              timmar sedan då två av parterna på arbetsmarknaden sade att de
              omedelbart ska inleda förhandlingar för att klara ut hur anställningsformerna
              ska se ut i deras branscher. Det är branscher som hanterar just
              skidliftar, det är turistnäring, och det är upplevelseindustri
              och allt vad det kan vara. Varför gör de det? Ja, inte gör de
              det för att försöka förhandla fram sommar året om eller vinter
              året om, utan de gör det för att anpassa detta kommande lagförslag
              till sina verksamheter, så att de kan bedriva verksamhet, så att
              de, om det behövs, kan ha säsongsanställda, och så att de om de
              vill kan förändra visstidsanställningarnas längd. De gör det för
              att det ska bli möjligt för dem att förena just bättre trygghet
              för löntagarna och en möjlighet att driva verksamhet. Och de gör
              det därför att det finns skäl, vilket jag håller med dem om, att
              stilla en oro som naturligtvis blossar upp hos näringsidkare,
              och för den delen också hos anställda, efter den fullständigt
              vildsinta debatt som ni har drivit under de senaste två tre månaderna
              om detta. De är kloka.
            </seg>
          </u>
          <note type="speaker" xml:id="i-3a98be97b642e7fa-0">
            Anf. 99 LARS-IVAR ERICSON (c) replik:
          </note>
          <u who="unknown" xml:id="i-73f04b505dd888fd-33">
            <seg xml:id="i-ea761688955de940-0">
              Herr talman! Det är lite besynnerligt att syftet med en ny lag
              ska vara att man ska förhandla bort den.
            </seg>
            <seg xml:id="i-55e83a536a7b5424-0">
              Men eftersom ministern berörde skidliftarna ska jag berätta om
              Pelle. Han kör skidlift på vintern, och på sommaren vill han göra
              någonting annat. Hur ska då liftföretagaren få tag i honom nästa
              säsong? Jo, han kan ju hoppas att Pelle är anställd hos ett bemanningsföretag
              och kan hyras in för säsongen. Anser Hans Karlsson att det är
              bättre för Pelle att vara anställd hos ett företag och sedan jobba
              hos ett annat? Det är säkert lönsamt för bemanningsföretagen men
              onödigt komplicerat och dyrt för dem som behöver säsongsarbetskraft.
            </seg>
            <seg xml:id="i-da2f50506c3edb52-0">
              Lyssna på rörelsen! Det har länge varit ett bevingat begrepp
              inom socialdemokratin. Jag undrar om Hans Karlsson lyssnar på
              rörelsen. I så fall vill jag gärna referera något som stod i Länstidningen
              i Östersund den 15 maj i år. Där skriver den socialdemokratiske
              skribenten Per Åhlström följande:
            </seg>
            <seg xml:id="i-2dc1492497548b53-0">
              Hans Karlssons förslag till att arbetsgivare ska få skyldighet
              att anställa säsongsarbetare är ett dåligt förslag, och det kommer
              inte att fungera. Alltför mycket av det som görs av arbetslöshetsminister
              Hans Karlsson går stick i stäv med andra delar av regeringens
              politik. Det är meningslöst att andra ministrar talar om ett bättre
              klimat för småföretagande så länge Hans Karlssons olika idéer
              drivs fram i lagstiftning.
            </seg>
            <seg xml:id="i-65ffefeefd4a0960-0">
              Det var ord och inga visor.
            </seg>
            <seg xml:id="i-7e9029ea9a9d50aa-0">
              Jag vill ge ett gott råd från oss som har kontakt med verkligheten.
              Om ministern inte vill lyssna på oss, ta då till vara den goda
              seden att lyssna på rörelsen.
            </seg>
          </u>
          <note type="speaker" xml:id="i-9e85a2921b1c8f38-0">
            Anf. 100 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-4">
            <seg xml:id="i-0206267930d2163e-0">
              Herr talman! Lars-Ivar Ericson tar teoretiska exempel på hur
              det skulle kunna bli i något fall där det var si eller så. Jag
              kan inte svara på det.
            </seg>
            <seg xml:id="i-2d64132e833aad1d-0">
              Jag kan säga att min erfarenhet från livet, inte minst som målare
              under 17 år och som företrädare för målare under 15 år, är att
              varenda målare har haft en tillsvidareanställning som har upphört
              när hösten har kommit därför att det då inte går att måla utomhus.
              Och sedan har man fått tillbaka anställningen i mars när solen
              börjar skina.
            </seg>
            <seg xml:id="i-48612069480f98c4-0">
              Alla dessa har varit tillsvidareanställda. Jag tror inte att
              det finns en normal arbetsgivare som inte kommer att säga upp
              dem som har varit visstidsanställda, och som efter de 14 månaderna
              i den här lagstiftningen blir tillsvidareanställda, på grund av
              arbetsbrist om det inte finns arbete. Så gjorde varenda klok målarmästare.
              Det tyckte målarna var dåligt, men så såg branschen ut. Det var
              förutsättningen, och det var villkoren. Det är klart att man kommer
              att säga upp på grund av arbetsbrist. Det är det normalaste som
              finns om jobbet tar slut. Alla är överens om att vi ska ha det
              så.
            </seg>
            <seg xml:id="i-7bfbacdb5988bd78-0">
              Lars-Ivar Ericson, vi tycker uppenbart olika. Ni har lanserat
              ett sätt att förändra i arbetsvillkor. Det gäller då ungdomsavtalen
              som ni säger att vi ska ha för att det ska bli lättare att anställa.
              Jag måste få säga att jag inte förstår mig på den argumentationen.
            </seg>
            <seg xml:id="i-89b010dfb0626480-0">
              Ni säger egentligen att det ska bli lättare att anställa om det
              blir lättare att anställa. Men vad det i själva verket är fråga
              om är att det måste bli lättare att avskeda för att det ska bli
              lättare att anställa. Kan ni inte fundera på hur ni ska formulera
              det där? Det är för att det ska bli lättare att avskeda som ni
              lägger fram era förslag.
            </seg>
          </u>
          <note type="speaker" xml:id="i-5b1014e89a3b9c45-0">
            Anf. 101 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-bd3e68949e5d9df7-5">
            <seg xml:id="i-d85679a1440f3498-0">
              Herr talman! Det var intressant att höra Hans Karlssons berättelser
              om hans familjeinteriörer. Där erkänner tydligen Hans Karlsson
              att han brukar syssla med groteska överdrifter; hans barn har
              kommit på honom med det. Vi fick höra om en rad sådana exempel
              här i kammaren.
            </seg>
            <seg xml:id="i-afb7c84a7ce91a3f-0">
              Det är ingen som tror att Gröna Lund kommer att slockna dagen
              efter det att vi fattat det här beslutet. Det har heller ingen
              påstått här i kammaren. Men vi tror att det kommer att bli färre
              anställda på Gröna Lund. Framför allt kommer det att bli en massa
              småföretag inom turistbranschen och liknande som håller igen lite
              grann på antalet säsongsanställda, som inte nästa år och igen
              kan anställa samma person. De kommer att tappa i kontinuitet och
              få ökade kostnader och liknande saker.
            </seg>
            <seg xml:id="i-c12d6e0c7a30c2ac-0">
              Jag tror också att det finns många som kanske inte alltid lyckas
              med förhandlingen med facket eller har fackets fulla förståelse
              därför att det är en liten verksamhet i ett hörn av en stor facklig
              organisations breda verksamhet.
            </seg>
            <seg xml:id="i-e6f35a6d7f6d1c54-0">
              Det handlar inte om kompetens, utan det handlar om var man har
              sitt fokus och var man har sin kunskap.
            </seg>
            <seg xml:id="i-3735d6ca8c50fcaa-0">
              Visst är det ett problem att en del arbetsgivare använder sig
              för mycket av visstidsanställningar. Men först och främst: Är
              det säsongsanställningsformen som är problemet i sammanhanget?
              Det har Hans Karlsson och majoriteten inte lyckats leda i bevis.
            </seg>
            <seg xml:id="i-a2a0d0d6a564e2cc-0">
              Vi vet att det finns problem, exempelvis inom den offentliga
              sektorn. Varför har Hans Karlsson inte först sett till att alla
              socialdemokratiskt styrda kommuner avskaffar den här typen av
              missbruk innan han lägger fram ett förslag i riksdagen som slår
              över hela fältet? Vi tror alltså att kollektivavtalet är modellen.
            </seg>
            <seg xml:id="i-37af6627b70367f0-0">
              Det talas mycket om det danska exemplet. Chefsekonomen på danska
              LO Jan Kæeraa Rasmussen säger när han beskriver skillnaden mellan
              Sverige och Danmark: Det andra är att man i Sverige har en tradition
              av att det är lagstiftning som ska reglera allting. Det har vi
              inte i Danmark.
            </seg>
            <seg xml:id="i-f95c1dd67f67b6df-0">
              Nej, man bygger via avtal upp anställningstrygghet och också
              flexibilitet. Den modellen tror vi kristdemokrater på. Men Hans
              Karlsson tror tydligen att lagstiftningen är formen för att lösa
              alla problem. Vi tror att vi på det sättet tappar i flexibilitet
              och anpassning.
            </seg>
          </u>
          <note type="speaker" xml:id="i-fcd98c2c7218ddb9-0">
            Anf. 102 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-5">
            <seg xml:id="i-433e4f72786ffc65-0">
              Herr talman! Egentligen förstår jag inte riktigt, Stefan Attefall,
              varför ni så till den milda grad vill diskutera någonting som
              ni upplever som ett arbetsgivarproblem men som i själva verket
              inte finns. Varför lägger ni inte någon kraft på att fundera över
              vad dagens visstidsanställningsformer innebär för människor som
              fastnar i detta? Det är ju det vi försöker lösa.
            </seg>
            <seg xml:id="i-4864c44068aa4683-0">
              Stefan Attefall säger: Varför är säsongsanställningen ett sådant
              problem? Nej, inte enbart och inte i sig, men problemet är att
              om man har sju olika anställningsformer, visstidsanställningsformer,
              där säsongsanställningen är en sådan, utgör säsongsanställningen
              tillsammans med andra en variabel för att just kunna stapla olika
              visstidsanställningsformer på varandra. Därför gör vi rent bord
              och låter fack och arbetsgivare ta en ny förhandling.
            </seg>
            <seg xml:id="i-c8294a22b23d6309-0">
              Vet Stefan Attefall hur det egentligen går till? Ingenting kommer
              att ändras i verkligheten i och med att kammaren antar den här
              lagstiftningen, utan det är först när man ändrar i kollektivavtalen
              som någonting händer. I de kollektivavtalen finns nuvarande lagstiftning
              inskriven.
            </seg>
            <seg xml:id="i-86652e2e8031efcd-0">
              För att den här lagen ska få något genomslag i kollektivavtalen
              måste dessa ändras. Det är den förhandlingen vi nu utlöser en
              gång till. Då kan man komma överens om vilka anställningsformer
              man inte ska ha. Fackets trumfkort är att säga: Vi vill ha bort
              så många som möjligt. Då kommer arbetsgivaren att säga: Men vi
              vill ha kvar någon. Då får de göra upp om vad som är nödvändigt
              för verksamhetens bedrivande. Säsongsanställningen kommer säkert
              att vara en sådan sak. Då börjar vi om, och sedan har vi en ny
              ordning ny och branschanpassad inom hela svenska arbetslivet;
              det är poängen.
            </seg>
          </u>
          <note type="speaker" xml:id="i-9fb5d9cfcb883410-0">
            Anf. 103 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-bd3e68949e5d9df7-6">
            <seg xml:id="i-4607367ed0473e83-0">
              Herr talman! Jag tror att vi ska återgå till familjelivet. Hans
              Karlsson hade där ett intressant exempel så jag återgår till den
              saken. Hans Karlsson har betalat veckopeng till sina barn. Han
              har förhandlat om veckopengen. Grannen har också förhandlat om
              veckopengen med sina barn. Grannen kanske lägger in lite städning
              varje vecka. Då blir det en lite större veckopeng. En tredje familj
              gör på annat sätt. En fjärde familj kanske inte har så god råd
              och lägger sig kanske på en lägre nivå. Det tycker jag är fria
              förhandlingar, anpassade till varje familjesituation.
            </seg>
            <seg xml:id="i-fba7d537168ba676-0">
              Vad Hans Karlsson nu gör är att han säger: Alla barn ska ha 100
              spänn i veckopeng. Sedan får ni förhandla ned den summan, om ni
              så önskar, utifrån lokala omständigheter. Hänsyn tas då inte till
              att familjer kanske har lite olika ekonomisk standard och kanske
              lägger in lite olika saker i det hela vad det ska vara för motprestation
              för att få veckopeng.
            </seg>
            <seg xml:id="i-58cf9485f6c8d03c-0">
              Dilemmat är alltså att ribban läggs på ett annat ställe. Då blir
              det just de små företagen, kanske familjeföretag med en säsongsanställd
              och som kanske inte ens är med i en arbetsgivarorganisation, som
              det kommer att handla om. Det är den typen av brist på flexibilitet
              som är problemet.
            </seg>
            <seg xml:id="i-5188ce9198db7767-0">
              Medfinansiering i sjukförsäkringen nämndes. Det tycker Hans Karlsson
              är en succé därför att han ser totalen. Han säger att arbetsgivarna
              anpassar sig. Ja, det är precis det de gör. Men på vilket sätt?
              De blir räddare och räddare för att anställa människor med en
              sjukdomshistoria. Därmed slår vi ut de människorna från arbetsmarknaden.
              Det är precis det vittnesbörd jag får.
            </seg>
            <seg xml:id="i-8eb5f6b6c21e4366-0">
              Arbetsgivaren säger: Jag tvingas vara mer och mer noggrann när
              jag anställer. Därmed skapar vi ett samhälle som i alla fall jag
              som kristdemokrat inte vill ha. Vi får ett allt större utanförskap.
              Det gäller då inte bara de öppet arbetslösa och dem i åtgärder
              utan också dem som är gömda i olika program, i olika kolumner,
              och som inte ens kommer ut på arbetsmarknaden. De upplever att
              det är kört för dem, eller också hamnar de i förtidspensionering.
            </seg>
            <seg xml:id="i-d89552f50d1e8c9d-0">
              Det är det Sverige som vi håller på att skapa med din politik.
              Men det finns en som är vinnare på det här förslaget det är faktiskt
              sant; möjligtvis förutom LO som Carl B Hamilton nämnde om och
              det är bemanningsbranschen. Varför detta branschstöd till bemanningsbranschen,
              Hans Karlsson?
            </seg>
          </u>
          <note type="speaker" xml:id="i-9259bd921148471b-0">
            Anf. 104 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-6">
            <seg xml:id="i-d95c2bbde408c23f-0">
              Herr talman! Denna möjlighet till förhandlingar som finns i Sverige
              och som finns i vår dispositiva lagstiftning kan användas för
              avtalsområde. Det kan gälla hela landet och alla arbetsplatser
              inom ett avtalsområde. Det kan förändras med hänsyn till bransch.
              Det kan förändras och anpassas med hänsyn till företag. Det kan
              förändras så att förhandlingar kan ske på central nivå, och det
              kan förändras så att förhandlingar kan ske på lokal nivå, i företag
              eller avdelningar. Allt detta står vidöppet. Lagstiftningen är
              fullständigt vidöppen. Parterna kan komma överens om exakt vilka
              anpassningar de vill.
            </seg>
            <seg xml:id="i-02bcf136335c2582-0">
              Det är ingen ribba som är lagd och som man inte får gå under,
              utan det är precis detta som är disposiviteten, Stefan Attefall
              alltså att man kan förhandla om både försämringar och förbättringar,
              för att använda en vokabulär i ett löntagarperspektiv. Där kan
              man göra precis som man vill. Men facket har en fördel: De behöver
              inte gå med på vad som helst, utan då faller det hela tillbaka
              på en lagstiftning. Detta har jag inga svårigheter att säga. Det
              är detta vi träter om. Det är detta ni är arga på, och det är
              detta ni inte vill ha. Ni vill ha marknad. Ni vill inte ha den
              trygghet som en lagstiftning ger och den fördel som faktiskt ges.
              Det vill vi. Vi vill förbättra för löntagarna. Vi vill ge dem
              på arbetsmarknaden som har den svagaste ställningen i relationen
              arbetsgivarearbetstagare det stöd och den styrka som en lagstiftning
              innebär. Det är för att skydda löntagarna som vi gör detta.
            </seg>
          </u>
          <note type="speaker" xml:id="i-46759c71078fc2f8-0">
            Anf. 105 ULF HOLM (mp) replik:
          </note>
          <u who="ulf_holm_a45651" xml:id="i-532cd095183bd76e-4">
            <seg xml:id="i-dc0b7ecb0352d51e-0">
              Herr talman! Vi har en ganska lika uppfattning om framför allt
              orsakerna till att vi måste ta till en lagstiftning med tanke
              på alla dem som har otrygga anställningar i dagens samhälle, framför
              allt kvinnor och yngre. Jag tycker att Hans Karlsson tydligt har
              redovisat det. Sedan kan man beklaga den höga svansföringen hos
              vissa, nästan skrämselpropagandan. Det är lite synd att vi har
              varit lite dåliga vi får vara lite självkritiska på att föra ut
              vad det faktiskt innebär. Det är lite beklagligt.
            </seg>
            <seg xml:id="i-4c31781b7abbf5c2-0">
              Jag har två kanske hypotetiska frågor som jag vill att statsrådet
              utvecklar lite. Om det nu skulle visa sig att det inte går att
              komma överens lokalt, vad händer då? Tyvärr finns det exempel
              på att arbetsgivare och fack inte kommer överens. Vad händer då?
              Jag utgår från att den goda viljan finns hos fack och arbetsgivare
              att komma överens. Men vad händer om de inte gör det?
            </seg>
          </u>
          <note type="speaker" xml:id="i-5df8a8644055236c-0">
            Anf. 106 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-7">
            <seg xml:id="i-4b59106981dca4dc-0">
              Herr talman! Hypotetiska frågor är knepiga. Det som händer när
              riksdagen har beslutat om denna lagstiftning är att parter nu
              eller senare nu som hotell- och restaurangbranschen eller senare
              som kanske andra gör inleder förhandlingar. I de kollektivavtal
              som gäller finns den gamla lagens alla anställningsformer. Kommer
              man inte överens om något annat är det då det gamla som gäller.
              Så är det om man inte får en kolossal konflikt som innebär att
              ingenting gäller, att facket och arbetsgivaren inte kan komma
              överens över huvud taget. Det är i högsta grad hypotetiskt. Det
              kommer inte att inträffa. Jag är alldeles övertygad om detta.
            </seg>
            <seg xml:id="i-7821514652ccc94b-0">
              Det som är det fina med det här är att det finns ett intresse
              från båda parter. Det låter på debatten, Ulf Holm, av vad vi har
              hört från de andra kollegerna, som att det finns en fackföreningsrörelse
              som till varje pris ska försöka undvika en situation att deras
              medlemmar ska ha arbeten i Kolmården eller i något trädgårdsföretag
              eller en skidbacke. Så är det inte. Varenda fackförening vill
              inget hellre än att deras medlemmar har en anställning, men de
              vill att det ska vara en trygg sådan, en bra anställning. Därför
              talar allt för att varenda part kommer att bli ense om vad som
              ska gälla i framtiden.
            </seg>
          </u>
          <note type="speaker" xml:id="i-0540a6f9ae9841c2-0">
            Anf. 107 ULF HOLM (mp) replik:
          </note>
          <u who="ulf_holm_a45651" xml:id="i-532cd095183bd76e-5">
            <seg xml:id="i-41c0946e384abbfb-0">
              Herr talman! Ja, det finns ett intresse. Samtidigt har jag förstått
              bland annat från trädgårdsnäringen att de har blivit väldigt oroliga
              för möjligheten att sluta lokalt eller centralt avtal på grund
              av uttalanden från sin fackföreningsmotpart. Fackföreningen ska
              ha sagt att det inte blir några säsongsanställningar alls. När
              vi skrivit förslag till lagstiftning har vi utgått från att det
              inom de branscher där sådana behövs kommer att finnas det framöver
              och att man kommer överens. Det är det som lite grann är bakgrunden
              till ett uppskruvat läge. Det kanske beror på att det är fyra
              månader till valet, och det ska gärna vara lite konflikter om
              arbetsrätten i en svensk valrörelse enligt den svenska modellen.
              Det är möjligt att det ska vara så. Men på något sätt tror jag
              att det är viktigt att höra statsrådets argument. Om inte småföretagarna
              tror att man ska kunna träffa ett lokalt avtal, vad händer då?
            </seg>
            <seg xml:id="i-84f489596b28765c-0">
              Den nya lagstiftningen börjar inte gälla förrän den 1 juli 2007.
              Det kan vara lättare att komma överens måndagen den 18 september,
              dagen efter valet, därför att det då inte är så mycket strid om
              valrörelsen. Det är möjligt att det löser sig då. Men om det inte
              gör det, vad händer då?
            </seg>
          </u>
          <note type="speaker" xml:id="i-9ad1131d2e62157b-0">
            Anf. 108 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-8">
            <seg xml:id="i-ab9ebf50ff31cc1f-0">
              Herr talman! Man måste bestämma sig. Ska vi ha en dispositiv
              lagstiftning? Det har vi i Sverige, och vi har det av det alldeles
              speciella skälet att vi har starka parter på arbetsmarknaden,
              parter som kan, utifrån sin respektive styrka, bedöma och förhandla
              om sina villkor. Överlåter vi till parterna att göra avvikelser
              måste vi också tro på och lita på att parterna gör de kloka överenskommelser
              som de anser nödvändiga.
            </seg>
            <seg xml:id="i-82188b2ec363a748-0">
              Det ska vi inte recensera. Framför allt tror jag att det är klokt
              att vi i varje fall i parlamentet har lite is i magen och inte
              tar för starka intryck av den budgivning som alltid kommer att
              ske i samband med avtalsförhandlingar. Låt oss återkomma den dag
              då det visar sig att gigantiska problem har uppstått.
            </seg>
            <seg xml:id="i-3bb27915527ad8d7-0">
              Det är ett och ett halvt år kvar innan den här lagen kommer i
              tillämpning över huvud taget. Dessförinnan ska 4 miljoner löntagare
              ha omsatt sina kollektivavtal. Där ska detta anpassas till bransch
              eller företag på ett sätt som är ändamålsenligt.
            </seg>
            <seg xml:id="i-5d20e36cee55dd05-0">
              Som ett litet tips, en liten hint: Det förbund som många har
              oroat sig för skulle vara så till den milda grad fyrkantigt att
              man inte skulle fatta någonting om hur verkligheten ser ut är
              det förbund som har förhandlat fram kanske den sämsta anställningsform
              som finns på den svenska arbetsmarknaden, nämligen behovsanställning,
              timanställning. Det har de gjort, inte därför att de vill tillvarata
              sina medlemmars intressen i fråga om anställningstryggheten, utan
              därför att de vill medverka till att lösa de problem som fanns
              för arbetsgivaren. Det finns skäl att titta på hur det ser ut.
            </seg>
          </u>
          <note type="speaker" xml:id="i-24abcb476d4bc209-0">
            Anf. 109 PATRIK NORINDER (m) replik:
          </note>
          <u who="patrik_norinder_72c45a" xml:id="i-fca2edcb8745d24c-3">
            <seg xml:id="i-e2de275432bc5370-0">
              Herr talman! Det är lite svårt att föra en debatt med ett statsråd
              som inför riksdagens talman håller anföranden som är mera lämpade
              för torgmöten. Statsrådet sluggade vilt i sitt inledningsanförande
              och påstod att vi ska lägga ned Furuviksparken och så vidare.
              Det har vi naturligtvis aldrig sagt.
            </seg>
            <seg xml:id="i-527ff78e595749ba-0">
              Jag kan bara konstatera att statsrådet inte verkar ha någon som
              helst förståelse för de många småföretagarnas oro inför den här
              lagstiftningen. Småföretagare vill driva sina företag och göra
              det på ett säkert sätt och även måna om sina anställda. Men det
              här blir ytterligare ett slag mot deras vilja att starta och driva
              sina företag.
            </seg>
            <seg xml:id="i-76015481506507fd-0">
              Statsrådet tycks inte heller inse att det inte går att lagstifta
              fram anställningar. Finns det inte arbetsuppgifter så finns det
              inte. Har man en säsongsanställning kan man inte erbjuda den anställde
              en helårsanställning.
            </seg>
            <seg xml:id="i-96286283f1caecbf-0">
              Jag skulle vilja fråga statsrådet något jag tog upp i mitt inledningsanförande.
              Efter 14 månader övergår anställningen till tillsvidareanställning.
              Om en säsongsanställning upphör efter sommaren till exempel kan
              det vara svårt för den anställde att få ett nytt jobb till nästa
              säsong. Jag sade i mitt anförande att det här gäller speciellt
              i mitt län, Gävleborgs län där man har en mycket hög arbetslöshet.
              Han går då miste om möjligheten till a-kassa. Jag skulle vilja
              höra statsrådets råd till denne. Hur ska han försörja sig när
              han inte har möjlighet till a-kassa och det inte finns några arbetsuppgifter
              i närheten heller. Han är tillsvidareanställd och kan inte ta
              några andra jobb. Hur ska han försörja sig när han inte kan få
              a-kassa?
            </seg>
          </u>
          <note type="speaker" xml:id="i-703baf3e1acd3a7e-0">
            Anf. 110 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-9">
            <seg xml:id="i-e065364cbf7a8840-0">
              Herr talman! Jo, Patrik Norinder, jag har förståelse för att
              det finns en oro. Jag lider med de branscher och företag som uttrycker
              denna oro. Jag lider med dem därför att de inte har fått ett uns
              av saklig förklaring till det förslag som ligger, inte vare sig
              från de borgerliga politiska partierna i Sverige eller för den
              delen från sina bransch- och arbetsgivarorganisationer. Tvärtom.
              Den oro de har gett uttryck för har underblåsts. Ni bekräftar
              hela tiden att den totala katastrofen står för dörren. Tacka för
              att de blir oroliga!
            </seg>
            <seg xml:id="i-3c49880d7f8a07b4-0">
              Parterna skulle göra klokt i att ta upp förhandlingar så att
              er skrämseltaktik inte sätter sig för djupt utan att de tidigt
              klarar ut vad som ska gälla i branscher där det finns naturhinder,
              geografiska hinder eller för den delen årstidshinder för att bedriva
              verksamhet. Det vore bra.
            </seg>
            <seg xml:id="i-b8704dd544b95ddb-0">
              Jag tänker inte inlåta mig i en teoretisering av konstruerade
              fall. Det leder alltid vilse. Men jag kan bara upprepa att jag
              inte förstår varför inte en normalt funtad arbetsgivare, om en
              visstidsanställning övergår i en tillsvidareanställning, som inte
              har arbete för denna person, använder sig av möjligheten att säga
              upp denna person på grund av arbetsbrist. Man blir av med den
              anställde, och den anställde får a-kassa. Herregud! Så har man
              gjort i alla tider. Varför skulle man sluta med det nu?
            </seg>
          </u>
          <note type="speaker" xml:id="i-b1bf638528fad66c-0">
            Anf. 111 PATRIK NORINDER (m) replik:
          </note>
          <u who="patrik_norinder_72c45a" xml:id="i-fca2edcb8745d24c-4">
            <seg xml:id="i-6af6e77f1444a3c9-0">
              Herr talman! Det verkar som om det har blivit någon sorts rundgång
              i resonemangen. Statsrådet säger att han inte förstår varför inte
              arbetsgivaren säger upp sin anställde när det inte finns arbetsuppgifter.
              Men varför stiftar man denna lag? Varför låter man inte det som
              har fungerat hyfsat vara? Varför lägger man fram förslag om en
              ny lag när ändamålet tydligen är att kunna säga upp någon och
              sedan gå vidare? Det finns ingen logik i det statsrådet säger.
            </seg>
            <seg xml:id="i-8fd5574afff84ce8-0">
              Finns det inte arbetsuppgifter kan inte en arbetsgivare ha en
              anställd. Det måste man förstå. Många av de branscher vi har talat
              om hela dagen är beroende av säsongsanställda och tillfälliga
              jobb vid arbetsanhopning och så vidare. Nu måste man förstå att
              tillfälliga jobb är en del av arbetsmarknaden och en del av näringslivet
              i Sverige. Det gagnar speciellt unga människor och dem som har
              det svårt att få in en fot på arbetsmarknaden. Det har varit inkörsporten
              för deras möjligheter att senare få ett stadigt jobb.
            </seg>
            <seg xml:id="i-739c24ecbdd563b5-0">
              Statsrådet försöker lagstifta fram att det ska vara en helårsanställning.
              Det är absurt att tro att det ska lösa några problem, särskilt
              när man säger att det inte är några problem eftersom de kan sägas
              upp. Vad är det då för vits med lagstiftningen? Det vore tacksamt
              om statsrådet i sin sista replik kunde ge oss en vettig förklaring
              till lagstiftningen och lugna alla de oroliga småföretagare som
              lyssnar och som kommer att läsa debatten. Har statsrådet tänkt
              sig in i deras situation?
            </seg>
            <seg xml:id="i-53c843a39eaea3c8-0">
              Därmed tackar jag för mig och mina 15 år.
            </seg>
          </u>
          <note type="speaker" xml:id="i-e25fcb42f5e3a2c1-0">
            Anf. 112 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-7984b5618dc93b46-10">
            <seg xml:id="i-63fa4272fe38aa71-0">
              Herr talman! Tack ska du ha själv!
            </seg>
            <seg xml:id="i-1c0c61342037713c-0">
              Jag är alldeles säker på att jag kan ge en vettig, bra och trovärdig
              förklaring. Men jag är inte säker på att Patrik Norinder kommer
              att tycka det.
            </seg>
            <seg xml:id="i-d6553b30a0089774-0">
              Varför säger Patrik Norinder ideligen helårsanställning? Det
              är tillsvidareanställning. Inget annat. Du har fel.
            </seg>
            <seg xml:id="i-ce22dfb2ed67fa90-0">
              Patrik Norinder ska få ett precist svar på den fråga han ställde.
              Patrik Norinder undrar varför statsrådet vill ändra när det inte
              behöver ändras? Jo! Lyssna nu riktigt noga. Det är av det alldeles
              bestämda skälet det måste Patrik Norinder ändå hålla med om att
              det är skillnad på en tillsvidareanställning och en visstidsanställning.
            </seg>
            <seg xml:id="i-1088a382215bf306-0">
              I tillsvidareanställningen har den anställde tryggheten av att
              veta att man har jobb så länge det finns jobb. Då får arbetsgivaren
              ta en risk att om det inte finns jobb måste arbetsgivaren betala
              uppsägningslön ett antal månader eller veckor beroende på hur
              gammal man är. Arbetsgivaren tar den risken. Den risken tycker
              inte arbetsgivaren är så kul att ta. Därför vill arbetsgivaren
              undvika den och anställer på visstid i stället. Då kan arbetsgivaren
              redan från början avtala om hur lång anställningen ska vara. Vem
              får ta risken då? Jo, den anställde. Det är den risken vi vill
              flytta över till arbetsgivaren.
            </seg>
            <seg xml:id="i-136e7cb499636667-0">
              Därför stärker vi visstidsanställningarna på ett sådant sätt
              att de i högre grad blir tillsvidareanställningar. Vi flyttar
              risk. Ni har upptäckt det, men ni vågar inte säga det. Men jag
              säger det: Vi flyttar risk. Lite mer risk, lite mer planering
              och lite mer framförhållning för arbetsgivaren. Om den anställde
              har en tillsvidareanställning får den anställde möjlighet att
              köpa ett hus. Det är inte så dumt.
            </seg>
          </u>
          <note xml:id="i-85ddcc17af5e298d-0">
            Överläggningen var härmed avslutad.
          </note>
          <note xml:id="i-f1d64134d56e4bed-0">
            9 § Kommunal demokrati och kompetens
          </note>
          <note xml:id="i-22610a86f3830334-1">
            Föredrogs
          </note>
          <note type="speaker" xml:id="i-1eec6338f069da9e-0">
            Anf. 113 CARL-ERIK SKÅRMAN (m):
          </note>
          <u who="carl-erik_skarman_a82bd8" xml:id="i-36b447d1cc8c0496-2">
            <seg xml:id="i-ff2575d086396b55-0">
              Herr talman! Kommunal demokrati är ständigt aktuell och ständigt
              diskuterad. Var går gränserna för den självständiga kommunala
              demokratin? Jag behöver bara erinra om den debatt om en folkomröstning
              som pågår här i regionen. Det finns både allmänhet, politiker
              med dolda och öppna agendor och kritiska statsvetenskapliga professorer
              som deltar. I morse fick vi på tv höra en regionpolitiker från
              Västsverige som argumenterade för att regionen ska få möjlighet
              att driva företag i nöjesbranschen.
            </seg>
            <seg xml:id="i-e69bf79944af5a38-0">
              I dagens ärende ingår, med något enstaka undantag, motioner och
              förslag som har debatterats och behandlats av kammaren vid tidigare
              tillfällen. Det gör att jag tror att den stora debatten kan utebli
              i det här sammanhanget. Jag vill därför inskränka mig till att
              yrka bifall till reservation nr 1. Den innebär att vi vill utreda
              och få en översyn av hur minoritetsskyddet ska kunna stärkas vid
              återremisser i de kommunala församlingarna.
            </seg>
          </u>
          <note type="speaker" xml:id="i-865ad2efb338bd7e-0">
            Anf. 114 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-ee0b88cbf1b259c5-0">
            <seg xml:id="i-7aaeac7f1140be53-0">
              Herr talman! Det är en viktig rubrik på betänkandet, Kommunal
              demokrati och kompetens . Precis som Carl-Erik Skårman sade har
              många av de förslag som finns på området behandlats i andra betänkanden.
              Vi har också den så kallade Ansvarskommittén som jobbar med många
              frågor. Därför är innehållet inte lika spännande som rubriken.
            </seg>
            <seg xml:id="i-bd8a450ed108d7d8-0">
              En av de två punkter som är mest spännande från kristdemokratisk
              synpunkt är frågan om det civila samhället. Vi har ett särskilt
              yttrande där vi lyfter upp frågan om det civila samhället. Inte
              minst på lokal nivå är det viktigt, och det har jag sagt i en
              annan debatt i kammaren, att reda ut hur man kan samarbeta på
              den kommunala nivån.
            </seg>
          </u>
          <note xml:id="i-940530f43ad70470-0">
            Jag begränsar mig till dessa få kommentarer och instämmer i det
            yrkande som Carl-Erik Skårman framförde, nämligen bifall till
            reservation 1.
          </note>
          <note type="speaker" xml:id="i-5c4462f724418e97-0">
            Anf. 115 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-0f45d7c4681292f2-2">
            <seg xml:id="i-81217401427872f1-0">
              Fru talman! Efter den föregående klasskampsdebatten känns kanske
              den här debatten mer avstämd, men den handlar faktiskt om själva
              förutsättningen för varje kamp, nämligen möjligheten till demokrati.
              Det sägs att Winston Churchill en gång sade att demokrati är det
              sämsta styrelseskicket bortsett från alla andra. När jag hör det
              tänker jag att också stora män kan tänka förvånansvärt små tankar.
            </seg>
            <seg xml:id="i-e636e5343dd161de-0">
              Jag vill nog säga att demokrati inte alls är ett dåligt styrelseskick,
              även om man ibland kan hamna i minoritet. Det är ett väldigt bra
              styrelseskick, både eftersom det är det enda anständiga sättet
              att styra en förening, ett företag eller ett land alla får vara
              med och bestämma och allas röst får höras och eftersom det är
              det mest effektiva sättet att styra en organisation eller ett
              land på. Det är effektivt så till vida att när allas röst får
              höras tar man också de bästa besluten.
            </seg>
            <seg xml:id="i-f68aec7d46eb7c2a-0">
              Vi kan se detta i vårt eget tämligen demokratiska land. Vi kan
              se bostadsområden där man har glömt att planera in dagis eller
              lekplatser helt enkelt för att barnfamiljerna inte varit med i
              planerandet av området. Allas röst fick inte höras, och resultatet
              blev att allas behov inte blev tillgodosedda.
            </seg>
            <seg xml:id="i-9f348bd17fe5c3f3-0">
              Vi kan se det när den demokratiska förankringen saknas i ett
              beslutsfattande. I konstitutionsutskottet har vi fått följa historien
              om Heby kommuns länstillhörighet. Vi som inte bor i Heby har kanske
              då och då förvånats över att denna praktiska fråga har vållat
              så stor debatt i kommunen att den till och med har lett till bildandet
              av ett parti som ställt majoriteter på ända i kommunen. Men när
              man tänker på att det hela inte bara handlar om vilket län man
              ska tillhöra utan också om känslan att någon annan bestämde över
              en att man blev överkörd och att beslutet inte gick demokratiskt
              rätt till förstår man varför frågan har haft så stor sprängkraft.
            </seg>
            <seg xml:id="i-0a4e6404cbeb8b4e-0">
              I ett effektivt beslutsfattande låter man alla höras. Det kan
              leda till att vissa hamnar i minoritet och att någon blir överkörd,
              men i så fall får man veta varför. Man har fått möta argumenten,
              och man har förlorat i en demokratisk omröstning. Då har man också
              en helt annan möjlighet att acceptera att man har förlorat som
              en del kommer att få göra efter folkomröstningen om trängselskatt
              i den här staden senare i år. Det blir en sann demokratisk process.
            </seg>
            <seg xml:id="i-fcd4a228e8418b31-0">
              Fru talman! Efter dessa inledande lovord över demokratin vill
              jag konstatera att det här betänkandet behandlar ganska få frågor
              substantiellt. Anledningen är att det finns två stora utredningar
              som tittar på den kommunala demokratin: Ansvarskommittén och Grundlagsutredningen.
              Flera av de här frågorna har vi också debatterat här i kammaren
              förut, och därmed kan vi avstyrka ett rätt stort antal motioner
              som behandlas i förenklad ordning.
            </seg>
            <seg xml:id="i-1cbff83464d01f36-0">
              Låt mig orda något om tre av de punkter som vi trots allt behandlar
              i det här betänkandet.
            </seg>
            <seg xml:id="i-5bd035fa9fa37bbe-0">
              Om punkt 2, minoritetsåterremiss, har vi haft debatt förut. Om
              man nu har ett instrument för att en minoritet i en kommun ska
              kunna återremittera ett förslag måste det instrumentet också innebära
              att minoriteten får formulera anledningen, motivet, till att förslaget
              återremitteras. Därför har vi reservation 1, som jag härmed yrkar
              bifall till. En likadan reservation hade vi också under förra
              årets behandling, men omständigheter i kammaren gjorde att den
              inte vann bifall då. Jag hoppas vi har mer tur med oss i morgon.
            </seg>
            <seg xml:id="i-316d6fa62be41818-0">
              Punkt 3 handlar om kommuners rätt att besluta sitt eget namn.
              Det är ett typexempel på en fråga som, om man vill, kan aktualiseras
              såväl i Ansvarskommittén som i Grundlagsutredningen. Jag blev
              lite förvånad när utskottets majoritet ville avstyrka frågan substantiellt
              och inte bara hänvisa den till de utredningar som faktiskt finns
              och låta dem få titta på detta. Därför har jag gjort en motivreservation,
              där jag avstyrker motionen men hänvisar till utredningarna och
              inte till argument mot motionen. För tids vinnande yrkar jag dock
              inte bifall till den.
            </seg>
            <seg xml:id="i-7466434e6e236499-0">
              Punkt 4 handlar om brukarinflytande för äldre. Den motion, K439,
              av Jan Björkman med flera socialdemokrater, som är skriven och
              behandlad i det här sammanhanget är mycket intressant. Den handlar
              om hur äldre ska kunna få mer brukarinflytande på äldreboenden
              och inom andra omständigheter och verksamheter som direkt berör
              dem. Jag tror att de frågorna bäst avgörs på lokalplanet. Min
              slutsats, som jag vill framföra i det här korta inlägget, är nämligen
              att det är just där som man kan värna demokratin.
            </seg>
            <seg xml:id="i-b03dd84b95096266-0">
              Jag tror på en demokrati där makten kommer underifrån och där
              varje beslut fattas på en så låg nivå som möjligt. Då ska också
              den här typen av frågor avgöras på kommunalplanet eller kanske
              ännu lägre, på det berörda äldreboendet.
            </seg>
          </u>
          <note type="speaker" xml:id="i-223cf3d650bc00f0-0">
            Anf. 116 PÄR AXEL SAHLBERG (s):
          </note>
          <u who="par_axel_sahlberg_e93588" xml:id="i-0c0d3d1069d197ff-0">
            <seg xml:id="i-00ae0ceab56a8987-0">
              Fru talman! Jag tror också på demokratin. Det har väglett mig
              under tolv år i arbetet här i riksdagen. Jag tycker dock inte
              att Churchills kommentar är så dum. Visst har alla styrelsesystem
              sina brister.
            </seg>
            <seg xml:id="i-a5cefa7894849f01-0">
              Detta är min 74:e eller möjligen 75:e debatt under dessa tolv
              år. Det är därför med visst vemod jag äntrar talarstolen inför
              den fullsatta plenisalen denna torsdagseftermiddag. Det har varit
              spännande år. Jag har suttit i konstitutionsutskottet hela denna
              långa tid, och den här typen av frågor är det som en gång drev
              mig dit. På sätt och vis, kan man säga, är det också det som nu
              driver mig härifrån. Inför nästa mandatperiod står jag inte på
              någon valbar plats, inte på någon lista över huvud taget.
            </seg>
            <seg xml:id="i-9a5373b1b717ce74-0">
              Jag tyckte därför att det här var ett ganska bra tillfälle att
              summera dessa tolv år, men inte genom någon överblick. Jag vill
              fokusera på två frågor. Om jag får bra svar i dag från dem som
              begär replik på mitt anförande kan jag möjligen bereda plats i
              mina memoarer för dem.
            </seg>
            <seg xml:id="i-39b98d16b7ed39ac-0">
              Den ena frågan gäller minoriteterna. Det har vi diskuterat mycket.
              Jag har stor respekt för hur minoriteter hanteras, men jag har
              hela tiden förvånats av det sätt att se på minoriteter som finns
              här i salen. Det har fått mig att säga att vissa ledamöter gärna
              ser en baksätesdemokrati, det vill säga att man styr från baksätet.
              Vi har ägnat ganska mycket tid åt att diskutera detta.
            </seg>
            <seg xml:id="i-bec14498f815e9f5-0">
              Resonemanget om minoritetsskyddet och återremittering går på
              ungefär samma sätt. Jag säger inte att vare sig det ena eller
              andra är självklart, men det är att förenkla för mycket när man
              så tvärsäkert i reservationen hävdar att det är reservanterna,
              minoriteten, som har problemformuleringsrättigheten. I fullmäktige
              bildar man en majoritet, och de normala demokratiska spelreglerna
              är att majoritetens utslag gäller. Det innebär dock inte att man
              inte ska visa respekt för den minoritet som finns. Men om man
              säger att det självklart är minoriteten som äger hela problemformuleringsrätten,
              som man gör i denna önskan om en utredning, tycker jag att man
              förenklar detta med demokratin för mycket.
            </seg>
            <seg xml:id="i-b9a50892fb655800-0">
              Man kan möjligen dra två slutsatser här:
            </seg>
            <seg xml:id="i-f016233d5089fe1a-0">
              Den ena slutsatsen är att man tror att de politiska förhållandena
              är så permanenta att det handlar om att skydda den minoritet som
              aldrig blir något annat än en minoritet.
            </seg>
            <seg xml:id="i-0e0eef9d28fb0c62-0">
              Den andra slutsatsen är att man faktiskt inte tror på demokratin.
              Själva spelets grundregel är att majoriteten till slut fäller
              avgörandet. Det är själva poängen. Om systemet fungerar och det
              civila samhället de politiska partierna, delaktigheten och lyhördheten
              fungerar, så är det ett uttryck för det som är demokratin, nämligen
              folkviljan.
            </seg>
            <seg xml:id="i-bee98ab0019dbbbe-0">
              Detta är det ena principiellt stora frågekomplex som behandlas
              i betänkandet. Det andra handlar om något som ligger nära, men
              som i vår svenska debatt och i andra demokratiska strukturer handlar
              om förhållandet mellan olika nivåer. I svensk debatt har det främst
              kommit att handla om vad man lägger i begreppet kommunalt självstyre.
              Det är inte alldeles lätt att fastställa.
            </seg>
            <seg xml:id="i-4be4db2855dd7df5-0">
              Å ena sidan är det viktigt att de demokratiska nivåerna har fullt
              ansvar på sina områden. Därför har vi en så stark koppling mellan
              beskattningsrätt och valda församlingar. Det hyllar jag som en
              viktig och god princip.
            </seg>
            <seg xml:id="i-63a76a8caa88a3f7-0">
              Å andra sidan har vi behovet av att bygga välfärdsstaten så att
              den på ett hyggligt sätt svarar mot behov i hela landet, på olika
              ställen. Det här är en konfliktpunkt, och vissa konflikter är
              nyttiga konflikter. Vi ska ha den typen av diskussion. Riksdagen,
              den här kammaren, fattar sina beslut, och det får konsekvenser
              i kommunernas leverans av välfärden.
            </seg>
            <seg xml:id="i-d5f9bfbebc3f0e61-0">
              Jag tycker att det är en viktig fråga, men ibland är det en fullständigt
              oviktig fråga. Vi har hört att Carl-Erik Skårman i dag har sagt
              att det är en viktig fråga när det gäller trängselskatten och
              avgiften. Men häromdagen fattade den här kammaren beslut om friskolor
              och friskoleetablering, och då var diskussionen om det kommunala
              självstyret fullständigt borta.
            </seg>
            <seg xml:id="i-e8a1a907f7484c6a-0">
              Man använder alltså de här metoderna och resonemangen precis
              som man själv vill, och så fungerar det för oss som människor.
              Men jag skulle därför vilja utmana den som eventuellt begär någon
              replik att faktiskt klarlägga det här. Vad finns det för samband
              med hyllandet av det kommunala självstyret när man så vårdslöst
              i vissa typer av frågor vill frånta kommunerna all rätt att besluta?
            </seg>
            <seg xml:id="i-4b10c686fb1450f1-0">
              Nu kan någon vän av ordning möjligen säga att det här hör väl
              inte riktigt till det här betänkandet, och det är alldeles korrekt.
            </seg>
            <seg xml:id="i-e15df311fbe6c7c1-0">
              Jag yrkar avslag på alla reservationer. I flera fall kommer väl
              majoriteten att vinna, till och med i de flesta. Det kan hända
              att det innebär att jag hamnar på den förlorande sidan någon gång,
              men sådan är demokratin.
            </seg>
            <seg xml:id="i-f01dc154aed9fd9c-0">
              Med detta, fru talman, vill jag tacka för de här tolv åren och
              önska kamraterna och fru talman lycka till i valrörelsen och arbetet
              framöver.
            </seg>
          </u>
          <note type="speaker" xml:id="i-af43bcc7b43e2007-0">
            Anf. 117 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-ee0b88cbf1b259c5-1">
            <seg xml:id="i-3c0afb5ee6b394ce-0">
              Fru talman! Jag hade inte tänkt begära replik. Jag trodde inte
              att det skulle bli några repliker. Men Pär Axel Sahlberg gick
              upp och lyfte fram principerna, som ju finns, särskilt om man
              tittar på rubriken, som jag gjorde i mitt anförande. Då kunde
              jag inte motstå frestelsen att föra ett litet resonemang. Det
              är kanske inte ett traditionellt replikskifte men ett litet resonemang.
            </seg>
            <seg xml:id="i-1335641652b69f19-0">
              Det handlar om när man pratar om demokrati och de demokratiska
              besluten och man upphöjer ett demokratiskt beslut och inte erkänner
              att ett aldrig så demokratiskt fattat beslut ändå kan göra våld
              på andra minst lika viktiga principer. Det handlar om när vi inte
              ser att ett demokratiskt beslut kan trampa på en minoritet. Då
              kanske jag inte först och främst tänker på en minoritet i ett
              kommunfullmäktige, utan det kan finnas minoriteter i ett samhälle
              vars rättigheter inte respekteras av majoriteten. Detta ser vi
              tyvärr alltför många exempel på runtom i världen. Det var därför
              som jag ville begära den här repliken och lyfta fram det principiella
              resonemanget omkring demokratins begränsningar i det här fallet.
            </seg>
            <seg xml:id="i-2bab5e7a0080d243-0">
              Då kommer vi faktiskt in på den kommunala självstyrelsen och
              demokratin på kommunal nivå, för det är ingen skillnad där. Ett
              demokratiskt fattat beslut i en kommun kan också göra våld på
              principer som är lika skyddsvärda. Jag tror att det är där som
              vi kommer in, och det finns faktiskt ett förslag i det här betänkandet
              som avstyrks i förenklad ordning som handlar om möjligheterna
              till det som vi kallar kommunalt vårdnadsbidrag. Det handlar alltså
              om de enskilda familjernas möjligheter att välja den barnomsorgsform
              som de vill ha. Där kommer vi också in på friskolefrågan, som
              Pär Axel Sahlberg tog upp. Jag får vidareutveckla det i nästa
              replik.
            </seg>
          </u>
          <note type="speaker" xml:id="i-740bedd33388804e-0">
            Anf. 118 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-0c0d3d1069d197ff-1">
            <seg xml:id="i-92e5a96f8251c6ca-0">
              Fru talman! Jag tycker att det är precis de här frågorna som
              det handlar om. Möjligen skulle vi och det får väl ni chans till
              i fortsättningen gå lite djupare in i den här frågan. När det
              gäller det problem som Helena pekar på delar jag analysen, men
              lösningen är knappast att det är minoriteten som ska bestämma.
            </seg>
            <seg xml:id="i-97099e018027a2c6-0">
              Det är det här som är själva maktutövningens problem, att den
              faktiskt skapar förlorare. Jag menar därför att en majoritet alltid
              har ett stort ansvar för helheten. Men man kan inte lamslå systemet
              genom att hävda att det är någon annan som ska fatta beslut eller
              att det finns ett godare sätt att fatta beslut. Till slut måste
              man luta sig tillbaka mot spelreglerna och säga att det här var
              majoritetsbeslutet, och då måste man hantera minoriteterna på
              ett rimligt sätt.
            </seg>
            <seg xml:id="i-cf44bdb4799db5e8-0">
              Jag tycker därför att principen och frågorna är väldigt viktiga,
              men lösningen, som Helena Höij står bakom i den här reservationen,
              är inte ens en gång svar på frågan.
            </seg>
          </u>
          <note type="speaker" xml:id="i-91a491fe9669880c-0">
            Anf. 119 Tredje vice talman HELENA HÖIJ (kd) replik:
          </note>
          <u who="helena_hoij_2f413e" xml:id="i-ee0b88cbf1b259c5-2">
            <seg xml:id="i-660452a3feeed208-0">
              Fru talman! Pär Axel Sahlberg utmålar den här reservationen,
              som finns i det här betänkandet, som att den liksom skulle stjälpa
              hela det här resonemanget. Det är frågan om en genomlysning och
              en utredning, och det inte minst därför att det finns de som upplever
              att det här inte har fungerat ute i kommunerna. Vi behöver inte
              göra den reservationen större än den är, än vad den handlar om.
            </seg>
            <seg xml:id="i-ded2e92c249b528b-0">
              Annars kan jag också säga att jag delar de här resonemangen och
              tycker att problemställningarna är oerhört intressanta, men de
              finns inte i det här betänkandet. Jag håller med Pär Axel Sahlberg
              om att vi kanske måste ta tag i dem och diskutera dem principiellt
              och ur praktisk synvinkel mycket mer djupgående än vad som görs
              i det här betänkandet. Men vi har två stora utredningar, inte
              minst Ansvarskommittén, som faktiskt ska belysa väldigt mycket
              av de här frågorna. Jag ser fram emot det underlaget. Om jag sitter
              i riksdagen och kan ta del av det underlaget och få debattera
              de frågorna här står skrivet i stjärnorna. Jag står visserligen
              på en lista, men om jag väljs eller inte avgör väljarna den 17
              september.
            </seg>
            <seg xml:id="i-35893626b14b0543-0">
              Jag har suttit i KU en ganska kort tid. Jag vill ändå tacka för
              samarbetet under den korta tiden och önskar Pär Axel Sahlberg
              lycka till i det som han företar sig i andra forum. Jag tror nämligen
              inte att han kommer att lämna den politiska debatten. Vi kanske
              möts omkring de här frågorna. Jag delar uppfattningen att detta
              är väldigt viktigt.
            </seg>
            <seg xml:id="i-831bf9493a046c86-0">
              När det gäller det här med minoriteterna vill jag också ha sagt:
              Kan vi göra så att politiken backar på några områden tror jag
              att vi löser en del frågor. På barnomsorgsområdet skulle jag vilja
              att politiken backade och lämnade tillbaka en del av beslutanderätten
              till de enskilda individerna, de enskilda familjerna. Då kan vi
              ha majoritetsbeslut som inte känns så besvärande för en minoritet
              därför att man har lämnat det öppet på ett annat sätt.
            </seg>
          </u>
          <note type="speaker" xml:id="i-1b5f1072bb9db085-0">
            Anf. 120 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-0c0d3d1069d197ff-2">
            <seg xml:id="i-37f73af99f2fbdde-0">
              Fru talman! Jag hade faktiskt inte tänkt ta den här sista repliken,
              men jag kan inte riktigt tåla tanken på, och formuleringen, att
              politiken ska backa. Men det är möjligt att vi lägger olika betydelse
              i det.
            </seg>
            <seg xml:id="i-b049f5d72331aa66-0">
              Jag menar också att vi måste visa stor respekt för den mångfald
              som finns. Men jag var lika starkt kritisk när Per Unckel, precis
              när jag steg in i den här kammaren för tolv år sedan, hade avgått
              med sin regering, Carl Bildt-regeringen. Han hade då fört löntagarpengarna,
              som Per Unckel uttryckte det, bortom demokratins kontroll. För
              mig är båda de här uttrycken någonting som är ganska hotfullt
              när det gäller den samhällsbild som jag tror på, men det innebär
              inte att jag tror på att samhället ska sköta allt. Med ett längre
              resonemang, och med mig utanför riksdagen, tror jag att vi kan
              mötas i det här.
            </seg>
          </u>
          <note type="speaker" xml:id="i-f7ef9ae6a3ea6b6f-0">
            Anf. 121 CARL-ERIK SKÅRMAN (m) replik:
          </note>
          <u who="carl-erik_skarman_a82bd8" xml:id="i-36b447d1cc8c0496-3">
            <seg xml:id="i-7e3d534bf7475700-0">
              Fru talman! Det är möjligt att jag inte har så djupa tankar,
              men jag kunde inte motstå den inbjudan till replikskiften och
              diskussion som Pär Axel Sahlberg gav i sitt inledningsanförande.
            </seg>
            <seg xml:id="i-00f5104e37be1ef0-0">
              Det är klart att demokratin har vissa problem som den har svårt
              att klara av. Ett exempel från stora världen är ju det nordirländska
              problemet. Det har varit väldigt svårt att hitta en lösning med
              traditionella demokratiska majoritetsbeslut.
            </seg>
            <seg xml:id="i-252b623984c2dfbc-0">
              Pippi Långstrump säger på ett ställe att den som är mycket stark
              måste vara mycket snäll, och däri finns lite grann grund för ett
              demokratiskt tänkande, tycker jag nog. Det är väldigt viktigt
              att tänka på innebörden i det här.
            </seg>
            <seg xml:id="i-21f8df176de16bf6-0">
              I det ärende som vi nu diskuterar är det alltså minoriteten som
              är den svaga, som kan bli överkörd. Det är därför som det är viktigt
              att man stärker minoritetens möjlighet att åtminstone föra fram
              sina argument. Men man kan inte låta minoriteten bestämma. Det
              är jag helt överens med Pär Axel Sahlberg om, men det gäller att
              se till att det finns ett rimligt utrymme och ett stöd för minoriteten.
              Detta gäller kommunernas ställning gentemot staten. Det gäller
              medborgarnas ställning gentemot en stark kommun. Likriktningen
              får inte bli sådan att man kör över minoriteter eller enskilda
              personer, så att de inte får det livsutrymme som ändå är rimligt.
              Varje människa ska få möjlighet att förverkliga sig själv. Varje
              sammanslutning ska få möjlighet att förverkliga sina ideal.
            </seg>
            <seg xml:id="i-bfc8c9c4afb898f6-0">
              Att det sedan ibland leder till konflikter som man måste lösa
              genom demokratiska metoder är ändock riktigt.
            </seg>
          </u>
          <note type="speaker" xml:id="i-30ae94ea6fab8546-0">
            Anf. 122 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-0c0d3d1069d197ff-3">
            <seg xml:id="i-08bdaf4054e98c5d-0">
              Fru talman! Det är möjligt att jag mer håller med Astrid Lindgren
              än Carl-Erik Skårman. Men just i den här frågan kanske vi kan
              mötas ändå. Jag tror också att den som är stark måste vara mycket
              snäll. Det är synd att Carl-Erik Skårman gör halt där. Det resonemanget
              gäller också för vårt samhälle. Det är lite grann samhällsbilden
              som vi skulle behöver diskutera mer.
            </seg>
            <seg xml:id="i-019f193d2613df2b-0">
              Den som har det mycket bra måste också vara redo att avstå i
              ett gemensamt samhälle. Vilken form gör vi det i? Lite historiskt
              och förenklat kan man säga att det förr gjordes genom att vissa
              människor, dock inte alla, var generösa och bidrog till andra.
              Vi har valt en form där vi gör det under samhällets organisering
              och där vi fattar de gemensamma besluten.
            </seg>
            <seg xml:id="i-48bb10a60aa324b0-0">
              Den som är mycket stark måste vara mycket snäll. Den som är mycket
              rik måste vara redo att avstå. Det är därför vi byggt ett samhälle
              som bygger i hög grad på politiken och på demokratin. Man kan
              alltid diskutera hur lång räckvidden ska vara i olika typer av
              frågor. Den valrörelse som vi nu står inför kommer att på olika
              vis illustrera just detta. Då är det fråga om: Vad är det för
              räckvidd som vi tror att välfärdssamhället behöver ha, och hur
              kan vi möta människor?
            </seg>
            <seg xml:id="i-8fd943de540ebb89-0">
              Sedan går jag över till frågan om minoriteten i kommunerna. Vi
              ska väl inte bortse från att den erfarenhet som både Carl-Erik
              Skårman och jag har innebär att det finns ett renodlat, vackert
              politiskt spel. Men det kan också finnas ett maktspel respektive
              ett obstruktionsspel i demokratin som vi inte ska spela i händerna.
              Det är balanspunkterna vi måste hitta i politiken.
            </seg>
          </u>
          <note type="speaker" xml:id="i-eb3874f52ef03dda-0">
            Anf. 123 CARL-ERIK SKÅRMAN (m) replik:
          </note>
          <u who="carl-erik_skarman_a82bd8" xml:id="i-36b447d1cc8c0496-4">
            <seg xml:id="i-e56b8c418dc7f1a8-0">
              Fru talman! Det sista som Pär Axel Sahlberg säger kan jag väl
              hålla med om. Det är också därför vi i den aktuella reservationen
              vill ha en utredning om hur minoriteten ska kunna skyddas. Det
              måste finnas en balans här någonstans. Det är alldeles riktigt.
            </seg>
            <seg xml:id="i-29a73f48f4ec5bcc-0">
              Sedan är nog inte jag beredd att ha samma marxistiska grundsyn
              i analysen. Jag menar exempelvis att de olika stopplagar som riksdagen
              har beslutat att klämma på kommunerna, både landstingskommuner
              och primärkommuner, inte har med marxism att göra och inte med
              penningfördelning.
            </seg>
            <seg xml:id="i-f9e0edaa9af5fdf7-0">
              Det är mer att man av ideologiska skäl har kört över både primärkommunerna
              och landstingskommunerna. Det är den svages tillkortakommande
              mot makten som jag inte finner riktigt förenligt med en respekt
              för minoriteten.
            </seg>
          </u>
          <note type="speaker" xml:id="i-fb2d0edb9c7768a4-0">
            Anf. 124 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-0c0d3d1069d197ff-4">
            <seg xml:id="i-0950f69317bd19fa-0">
              Fru talman! Det var möjligen ett något olyckligt exempel. Man
              kan väl inte säga att de experiment som gjordes i Helsingforss
              läns landsting när det gällde sjukvården var ett uttryck för den
              svages rätt. Det som vi från Socialdemokraternas sida och även
              jag som utredningsman kunde kritisera Helsingforss läns landsting
              för var att man så lite hade reflekterat över följderna av den
              privatisering som man gjorde av S:t Görans Sjukhus.
            </seg>
            <seg xml:id="i-17ddcfaf2667bd98-0">
              Man ryckte ut en del i en ganska omfattande vårdkedja utan att
              ens diskutera de politiska problemen men inte heller de vårdideologiska
              problemen. Att staten då valde att slå till med en stopplag som
              sedan kom att permanentas i en lite annan form var inte uttryck
              för att man var den store starke.
            </seg>
            <seg xml:id="i-a257119a5675fc27-0">
              Detta var sättet att mota den lite aningslösa politik som Carl-Erik
              Skårmans partikamrater drev. Men det gjordes också för att värna
              den lille i det svenska samhället. Det var den frågan som var
              så viktig. Den tycker jag att vi ska diskutera skarpt och intensivt.
            </seg>
            <seg xml:id="i-76c596d5f6319816-0">
              Carl-Erik Skårman är ett gott exempel på en som kan föra en sådan
              diskussion med sansad ton. Är det något jag för demokratins skull
              är orolig för är det att tonarten i den här kammaren och i politiken
              totalt sett håller på att skärpas i vårt land.
            </seg>
            <seg xml:id="i-b3522155061c8ccd-0">
              Jag tror inte att det är bra. Vi måste respektera varandra med
              våra olika idéer. Det kan vi göra med ganska hårda argument och
              debatt. Men vi ska fortsätta att lita på varandras goda vilja
              att bygga det här samhället.
            </seg>
            <seg xml:id="i-74556c464f701eb2-0">
              Jag hoppas att våra efterkommande här, efter Carl-Erik och mig,
              kan föra en mer sansad politisk debatt. Det tror jag att demokratin
              mår väl av.
            </seg>
          </u>
          <note type="speaker" xml:id="i-8d98d2d369de0300-0">
            Anf. 125 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-0f45d7c4681292f2-3">
            <seg xml:id="i-4d18b19485c60da9-0">
              Fru talman! Jag vill tacka för den tid jag har haft möjlighet
              att något lära känna Pär Axel Sahlberg i arbetet i konstitutionsutskottet.
              Det gör jag inte bara för att takt och ton säger att man ska göra
              så, utan därför att det har varit väldigt intressant både i diskussionerna
              i utskottet och här i kammaren att möta och diskutera olika saker
              med Pär Axel Sahlberg. Det gäller inte minst de demokratiska problemen.
              Jag tror att Pär Axels inlägg, kanske inte minst den sista repliken
              till Carl-Erik Skårman, bevisar att också stora män kan tänka
              stora tankar, och väldigt viktiga tankar för den delen.
            </seg>
            <seg xml:id="i-aeb39bf6839db3e0-0">
              Jag begärde replik därför att Pär Axel utmanade oss. Han bad
              oss förklara hur det kom sig att man i vissa fall kan vilja slå
              vakt om det kommunala självstyret så hårt men i andra fall kan
              mena att riksdagen ska stifta lagar som gör att enskilda personer
              till exempel har rätten att etablera en förskola utan att kommunen
              kan stoppa det. Men nu behöver jag faktiskt inte svara på det,
              för i sitt sista inlägg svarade Pär Axel Sahlberg just på den
              frågan.
            </seg>
            <seg xml:id="i-5e8f3bf56a4ecf1c-0">
              Han sade nämligen att det ibland kan behövas lagar som till exempel
              stopplagen, som gör att den lilla i en kommun skyddas av lagsystemet
              som vi befäster här i riksdagen mot aningslösa beslut i en kommun.
              Jag tycker att det ser ut på precis samma sätt i frågan om en
              fri etableringsrätt för förskolor.
            </seg>
            <seg xml:id="i-08d09b48c6039553-0">
              Har man en demokratisk syn som handlar om att beslut ska fattas
              på den mest lokala nivån som det över huvud taget är möjligt måste
              den mest lokala nivån, individen, ha möjligheten och rätten att
              gå till ett sjukhus där individen får en bra vård alldeles oavsett
              vilken majoritet som råkar sitta i kommunen för tillfället.
            </seg>
            <seg xml:id="i-0ec7361be2f2b945-0">
              Det gäller också rätten att starta en förskola eller en skola
              alldeles oavsett vilken majoritet som råkar sitta i kommunen för
              tillfället.
            </seg>
          </u>
          <note type="speaker" xml:id="i-f09f7c58f1d804fb-0">
            Anf. 126 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-0c0d3d1069d197ff-5">
            <seg xml:id="i-cf5d3fa75eeaaec5-0">
              Fru talman! Jag får säga till Gustav Fridolin: Det blir inte
              du som hamnar i mina memoarer, för det blir jag själv, och det
              var i och för sig meningen med memoarskrivandet. Om detta skulle
              vara det bästa argument som kunde levereras i sammanhanget är
              jag tacksam att ha bidragit.
            </seg>
            <seg xml:id="i-6b5f5e3c313d84fc-0">
              Men man kan ändå ställa frågan: Hur låter argumenteringen i sammanhanget?
              Vad är det för hyllningstal vi hör i den här kammaren från Gustav
              Fridolin, men kanske ännu mer från de borgerliga partierna, för
              det kommunala självstyret, när det passar?
            </seg>
            <seg xml:id="i-690c3fb913c54c86-0">
              Den här typen diskussion behöver vi föra. Det är precis det som
              är konflikten. En del partier tycks alldeles bortse från den konflikten
              faktiskt finns. Det kommunala självstyret ska ibland vara stort
              och oinskränkt. Det bygger hela vårt system på med valbara församlingar,
              skatteuttag och annat.
            </seg>
            <seg xml:id="i-985339225612e884-0">
              Men vi behöver ibland ha nationella system som vi hanterar härifrån
              riksdagen. Det finns inte någon färdig vattendelare när vi väljer
              det ena eller det andra. Men vi måste kunna föra en ärlig diskussion
              om det.
            </seg>
            <seg xml:id="i-d68d45960cd0c9b0-0">
              Jag kan ärligt säga att jag inte tycker att det är speciellt
              enkelt. Men jag tycker att det är viktigt.
            </seg>
          </u>
          <note type="speaker" xml:id="i-f5a48b9656bb6f9b-0">
            Anf. 127 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-0f45d7c4681292f2-4">
            <seg xml:id="i-7b306ed927fc62ef-0">
              Fru talman! Nej, det är inte enkelt. Min bild av demokratin är
              att den är så mycket mer än de valda församlingarna. Här vet jag
              att jag och Pär Axel håller med varandra.
            </seg>
            <seg xml:id="i-78acca21d87a17f8-0">
              Det gäller allt det arbete som görs ute i fackförbund, i föreningar,
              i partiorganisationer, i idrottsklubbar, av människor i nätverk
              eller utan någon sammanslutning över huvud taget. En politisk
              tanke, en politiker, är var och en som tycker eller tänker någonting
              om någonting som inte bara berör en själv utan också andra människor.
            </seg>
            <seg xml:id="i-957103f4fcd57298-0">
              Har man den grundsynen, och också grundsynen att makt ska vara
              på så låg nivå som möjligt, är det inte bara det kommunala självstyret
              man värnar utan också det individuella självstyret. När man ska
              flytta makt från den lägsta politiska nivån, individen och de
              fria sammanslutningarna runtom den, till exempel till ett kommunfullmäktige
              ska det finnas goda skäl för det.
            </seg>
            <seg xml:id="i-9cd68bce81a0ddf4-0">
              Jag tycker inte att det finns goda skäl att en kommun till exempel
              ska kunna stoppa en individ från att starta en förskola eller
              till exempel ska kunna stoppa en individ från att ha möjligheten
              att gå till ett sjukhus om den behöver det. För att skapa den
              rätten krävs det någon form av lagstiftning. Det lagstiftande
              organet i Sverige är den här riksdagen.
            </seg>
            <seg xml:id="i-3363020b5c8453bf-0">
              Fru talman! Det kan tyckas lite bakvänt att vi ska stifta lagar
              som ger den enskilde rätt gentemot sina kommuner. Men det är den
              form vi har valt i enhetsstaten Sverige. Jag är beredd att ifrågasätta
              det. Jag vet att min partikamrat i Grundlagsutredningen också
              är det. Jag talar om till exempel lokala kommunala regeringsformer.
              I en sådan modell, i ett sådant Sverige, skulle det kanske se
              lite annorlunda ut. Men där är vi inte än.
            </seg>
          </u>
          <note type="speaker" xml:id="i-837b2e1d81b1ef51-0">
            Anf. 128 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-0c0d3d1069d197ff-6">
            <seg xml:id="i-89efa6bd3c714388-0">
              Fru talman! Dit tror jag inte att vi kommer. Jag tror inte att
              det räcker, Gustav, med att tala om att det ska vara den lägsta
              nivån. Då har vi möjligen skapat en hög nivå på delaktigheten,
              men vi har samtidigt fått en låg effekt på genomförandet och effektiviteten.
              Därför måste detta balanseras, och det är det du illustrerar med
              det sättet att resonera på.
            </seg>
            <seg xml:id="i-63ca7de34b5bfffa-0">
              Fru talman! Jag tror att frågan kommer att diskuteras mer i den
              här kammaren, och önskar er lycka till med det.
            </seg>
          </u>
          <note xml:id="i-85ddcc17af5e298d-1">
            Överläggningen var härmed avslutad.
          </note>
          <note xml:id="i-82ef28e7efee7dea-0">
            10 § Ändringar i patentlagen
          </note>
          <note xml:id="i-22610a86f3830334-2">
            Föredrogs
          </note>
          <note xml:id="i-b89508858ec53792-0">
            Andre vice talmannen konstaterade att ingen talare var anmäld.
          </note>
          <note xml:id="i-0a49391593874502-0">
            11 § Ny skuldsaneringslag
          </note>
          <note xml:id="i-22610a86f3830334-3">
            Föredrogs
          </note>
          <note type="speaker" xml:id="i-c58778dd9ab0beb3-0">
            Anf. 129 PIA NILSSON (s):
          </note>
          <u who="ulf_nilsson_00782a" xml:id="i-0c94426a90cb4923-0">
            <seg xml:id="i-4058797724008cb0-0">
              Fru talman! Åhörare! Den debatt om betänkandet LU35 som vi nu
              kommer att få lyssna till handlar om skuldsanering. Regeringen
              föreslår i den proposition som ligger till grund för betänkandet
              en ny skuldsaneringslag. Den lag som finns i dag är onödigt krånglig.
              Därför föreslås åtgärder för att göra processen enklare och mer
              effektiv.
            </seg>
            <seg xml:id="i-e40f7aab910121a1-0">
              Förslaget innebär bland annat att skuldsaneringsförfarandet koncentreras
              till kronofogdemyndigheten. I lagförslaget finns också klargörande
              bestämmelser om kommunernas och Konsumentverkets ansvar i budget-
              och skuldfrågor.
            </seg>
            <seg xml:id="i-db50bcd1c151bff8-0">
              Den nya lagen och följdändringar i annan lagstiftning föreslås
              träda i kraft den 1 januari 2007. Det finns dock lite olika uppfattningar
              om denna lag. Inte mindre än fem reservationer och ett särskilt
              yttrande har fogats till betänkandet.
            </seg>
            <seg xml:id="i-36f0dd1fcdb4e253-0">
              Fru talman! Det är därmed dags att lämna plats för debattörerna
              och deras åsikter om en ny skuldsaneringslag.
            </seg>
          </u>
          <note type="speaker" xml:id="i-4eba0f227253bc0e-0">
            Anf. 130 BERTIL KJELLBERG (m):
          </note>
          <u who="bertil_kjellberg_40bafe" xml:id="i-7fea6bbbbc0d3a07-0">
            <seg xml:id="i-d49deb2bd18b4f03-0">
              Fru talman! Sverige ska få en ny skuldsaneringslag. Mycket av
              det som sägs i regeringens proposition har vi förståelse för och
              kan stå bakom.
            </seg>
            <seg xml:id="i-3c2437bf57d0c1fa-0">
              Möjligheten till skuldsanering är tveeggad. Om möjligheterna
              till skuldsanering är alltför långtgående kan det få till följd
              att fler personer överskuldsätter sig och att kostnaderna för
              övriga konsumenter stiger. Vi får aldrig glömma att det är vi
              övriga konsumenter som betalar kreditförluster för företagen genom
              högre priser eller högre räntor. Å andra sidan är det viktigt
              att de personer som har hamnat i en hopplös skuldsituation får
              möjlighet att reda ut sina problem på ett för alla parter rimligt
              sätt.
            </seg>
            <seg xml:id="i-c754776f4295b742-0">
              Vi moderater står bakom den nya skuldsaneringslagen, men anser
              att den bör justeras på två viktiga punkter. Vi vill att kravet
              på egenförsöket ska vara kvar och att tvistiga skuldsaneringar
              ska prövas av tingsrätten och inte av kronofogdemyndigheten.
            </seg>
            <seg xml:id="i-19a3b11f2f1b3a36-0">
              Varför vill vi då behålla egenförsöket? Vi tror att det fyller
              ett antal viktiga funktioner. Dels förhindrar det att det blir
              alltför lätt att få skuldsanering, vilket i förlängningen kan
              medföra att fler överskuldsätter sig, dels kan egenförsöket vara
              del i en process som förhindrar att man överskuldsätter sig igen.
            </seg>
            <seg xml:id="i-82558879e6420f48-0">
              Genom att själv tvingas ta tag i sina skuldproblem och tillsammans
              med en skuldrådgivare gå igenom sina skulder så tror vi att man
              på ett effektivare sätt än i dag ökar förståelsen för de mekanismer
              som ligger bakom en överskuldsättning. Man tar ansvar för sina
              handlingar, helt enkelt.
            </seg>
            <seg xml:id="i-4edc2549e1c9b857-0">
              Genom krav på egenförsök får budget- och skuldrådgivare en konkret
              uppgift, och har samtidigt en möjlighet att vid flera tillfällen
              träffa den skuldsatte för att lämna råd till den enskilde.
            </seg>
            <seg xml:id="i-41d530a53f739cac-0">
              Om man tar bort egenförsöket finns också risk för att kommunledningarna
              runtom i landet ser en möjlighet att minska anslagen till denna
              typ av verksamhet. Kontaktytan mot skuldsatta minskar.
            </seg>
            <seg xml:id="i-e89c8aa836b7f260-0">
              Jag är också övertygad om att budget- och skuldrådgivarna har
              ett betydligt bredare uppdrag än vad handläggare på kronofogdemyndigheten
              kommer att få. De kommer att vara helt fokuserade på att få till
              stånd en skuldsanering.
            </seg>
            <seg xml:id="i-f3b506bbe3ad7905-0">
              Det är också vår bedömning att regeringen har underskattat behovet
              av ekonomiska tillskott till kronofogdemyndigheten. Trots allt
              fick kronofogdemyndigheten tidigare att strukturerat material
              som man kunde använda sig av. Vi tror att risken ökar för att
              kronofogdemyndigheten måste lägga ned betydande tid på att strukturera
              materialet. Vi tror att det kräver betydande nya resurser till
              kronofogden.
            </seg>
            <seg xml:id="i-b8d52669d6f28ebd-0">
              Dessutom kan det inte ligga i kronofogdemyndighetens uppdrag
              att lämna så omfattande stöd och rådgivning som en budget- och
              skuldrådgivare kan göra. I diskussionen med borgenärerna måste
              också kronofogden hålla en betydligt neutralare profil än vad
              budget- och skuldrådgivarna kan göra eftersom det är kronofogden
              som ska besluta även i tvistiga ärenden.
            </seg>
            <seg xml:id="i-4ff14d31889719b6-0">
              Fru talman! Varför vill vi att tvistiga skuldsaneringar ska prövas
              av tingsrätten och inte av kronofogden? Svaret på denna fråga
              ligger i själva frågan. Det är fråga om en tvist mellan den skuldsatte,
              gäldenären och borgenären.
            </seg>
            <seg xml:id="i-9c7a765a4e987ccf-0">
              Med stöd av lagstiftningen vill den skuldsatta att borgenären
              ska bli av med en klar och förfallen fordran. Detta är ett ingrepp
              i äganderätten som inte är helt obetydligt.
            </seg>
            <seg xml:id="i-6ea2af9d8c3c9770-0">
              När det gäller andra fordringar har vi olika statliga system
              som garanterar att vi får ut våra fordringar, till exempel lönegarantisystemet.
              Men när det gäller näringsidkare tycker man tydligen att det är
              rimligt att man med ett beslut hos kronofogden ska få sin fordran
              nedsatt eller helt avskriven mot sin vilja. Jag kan som borgenär
              ha hur sakliga skäl som helst att motsätta mig en skuldsanering.
              För att få min rätt prövad i domstol måste jag då överklaga kronofogdens
              beslut. Jag kan inte undgå misstanken att regeringen anser att
              när en näringsidkare motsätter sig en skuldsanering så har han
              eller hon i allmänhet inte några sakliga skäl för sin uppfattning.
              Det är en åsikt som inte jag delar.
            </seg>
            <seg xml:id="i-d841cc8d33962449-0">
              Man kan också dra en parallell till betalningsförelägganden som
              hänskjuts till domstol när de är tvistiga. Det kan inte vara den
              som har rätten på sin sida som ska tvingas att agera, utan det
              är den som vill ha en förmån som ska vara aktiv. Tvistiga skuldsaneringar
              ska avgöras av domstol eftersom vi anser att domstolarna är de
              främsta i samhället att slita tvister på ett rättssäkert sätt.
              Tvistlösning ska ligga i domstol.
            </seg>
          </u>
          <note xml:id="i-dafa4738de8d60b0-0">
            Slutligen, fru talman, yrkar jag bifall till reservation 1 under
            punkt 1.
          </note>
          <note type="speaker" xml:id="i-2c7f472542c420ba-0">
            Anf. 131 JAN ERTSBORN (fp):
          </note>
          <u who="jan_ertsborn_fe5963" xml:id="i-e8e5f1faed042f55-0">
            <seg xml:id="i-f601a24920736c40-0">
              Fru talman! Ledamöter och åhörare! Vi fick vår första skuldsaneringslag
              1994. Det är naturligtvis en alldeles lagom tidpunkt nu, drygt
              tio år efteråt, att se över hur den har fungerat.
            </seg>
            <seg xml:id="i-bdbdb418200dd3ae-0">
              Kronofogdemyndigheterna räknar med att vi har ungefär 150 000
              personer som regelbundet kommer till kronofogden eller som egentligen
              finns där hela tiden. De går under det bekanta begreppet evighetsgäldenärer.
              Det handlar alltså om 150 000 personer i det här landet! Då börjar
              man fråga sig om den skuldsaneringslag som vi har haft nu har
              fungerat. Man vill titta på i hur många fall som den har använts.
              Det är mellan 3 000 och 4 000 personer per år som söker skuldsanering.
              Men det är ca 1 500 som beviljas skuldsanering. Av dem är det
              en hel del som har så dålig ekonomi att de över huvud taget inte
              betalar någonting genom skuldsaneringen. Fordringsägarna får alltså
              inte något betalt alls.
            </seg>
            <seg xml:id="i-cc28d0c86c6d3281-0">
              Man kan börja med att fråga sig varför så många personer hamnar
              i den här överskuldsättningen. Har vi rätt typ av kreditgivning?
              Är det för enkelt att få kredit? Är det ett samhällsproblem över
              huvud taget? Vi i Folkpartiet liberalerna tycker att det här är
              ett problem som man måste åtgärda, och man måste åtgärda det på
              olika sätt. Ett sätt är skuldsaneringen. Vi välkomnar att det
              nu sker förändringar så att den nya skuldsaneringslagen blir enklare
              att hantera.
            </seg>
            <seg xml:id="i-1509ddcbc77e0d48-0">
              Vi har noggrant tittat på frågan om egenförsöket, för vi är väl
              medvetna om att budget- och skuldrådgivarna i kommunerna fyller
              en mycket stor funktion. Vi är väl medvetna om att de också träffar
              en hel del uppgörelser som inte finns i den här statistiken.
            </seg>
            <seg xml:id="i-a91548b8953f551b-0">
              Det är vår förhoppning att kommunerna inte gör på det viset som
              Bertil Kjellberg nämnde för en stund sedan och försöker dra ned
              på den verksamheten utan tvärtom satsar på den såsom regeringen
              faktiskt vill och är tydlig med i propositionen.
            </seg>
            <seg xml:id="i-05967730b6735cd7-0">
              Den andra frågan om själva skuldsaneringsförfarandet gäller frågan
              om vem som ska få besluta detta. Ska kronofogdemyndigheten kunna
              göra det, eller ska tingsrätterna har kvar det som i dag? Vi har
              stannat för samma uppfattning som regeringen, nämligen att det
              går att låta kronofogdemyndigheterna fatta beslutet i första instans.
              Men det ska naturligtvis finnas fulla möjligheter att överklaga
              till tingsrätterna.
            </seg>
            <seg xml:id="i-489f86bc3218ee18-0">
              Det här kommer att kunna bli ännu bättre om riksdagen inte till
              fullo följer den proposition som ligger på bordet just nu om kronofogdemyndigheterna,
              utan i stället följer den reservation som allianspartierna har
              lämnat in och gör kronofogdemyndigheten till en rent verkställande
              myndighet som är helt skild från borgenärsfunktionerna hos staten.
              Vi hoppas att det ska bli på det viset. Då blir det definitivt
              inget problem att fatta beslut i skuldsaneringsärendena.
            </seg>
            <seg xml:id="i-eae06a66bbfbd775-0">
              Att nu 1 500 av kanske 150 000 personer får skuldsanering löser
              inte problemet med den stora grupp överskuldsatta personer som
              vi har i det här samhället. Sedan några år tillbaka har vi väckt
              motioner om att man ska införa en absolut preskription av fordringar.
            </seg>
            <seg xml:id="i-05e6cbc31239f496-0">
              I dag har vi preskriptionstider för konsumentfordringar på tre
              år och för vanliga civilrättsliga fordringar på tio år, men det
              är mycket enkelt att avbryta dem och få en ny preskriptionstid
              att löpa. Det är helt enkelt bara att skicka ett kravbrev, och
              det gör man ju mycket enkelt i dag. Man kan bevaka alla sina fordringar
              med datateknikens hjälp. Det här sköter inkassobyråerna. Det innebär
              att i realiteten har vi ingen preskription av fordringar i dag.
            </seg>
            <seg xml:id="i-bd452e69e2ef3f11-0">
              Vi har däremot preskription av fordringar när det gäller statens
              fordringar på skatt. Det femte året efter taxeringsåret bortfaller
              statens fordringar på skatt. Vi har en specialreglering beträffande
              underhållsstöd på tre år. Vi har regler i arbetsrätten med korta
              preskriptionstider, och även i hyresrätten. Men vi har det inte
              inom civilrätten. Vi menar att man måste titta över detta. Vi
              kan inte lägga fram något färdigt lagförslag. Det här är en komplicerad
              materia om preskription, men vi menar att man helt enkelt måste
              införa en preskription för att på det viset få bukt med den överskuldsättning
              som vi har i samhället.
            </seg>
            <seg xml:id="i-a7b5165d0502a7ac-0">
              Vi har också tagit upp ett par andra praktiska frågor som är
              högst väsentliga, bland annat handläggningen av statens fordringar.
              Det är ett bekymmer i dag att man inte vet vilken statlig myndighet
              som företräder staten i olika sammanhang när man ska förhandla
              om till exempel ett ackord. De reglerna behöver ses över.
            </seg>
            <seg xml:id="i-20154c463b84b7d6-0">
              Vi behöver också se över reglerna om dröjsmålsränta. Ett stort
              antal av dessa 150 000 personer som finns kronofogdemyndighetens
              register har löneutmätningar. Där drar man kanske 500 kr från
              lönen varje månad och skickar till kronofogden, och det täcker
              inte ens den löpande räntan beroende på att det många gånger finns
              räntesatser på över 30 %. Vi har begärt att man också ska se över
              den frågan.
            </seg>
            <seg xml:id="i-4f3b49126b0619ce-0">
              Fru talman! Vi tycker att överskuldsättningen är ett socialt
              problem. Vi tycker att det är fler än 1 500 personer som ska få
              komma i åtnjutande av en social skyddslagstiftning och kunna bli
              fria från sina skulder efter att ha gjort så bra som man kan genom
              att göra delbetalningar. För att det ska lyckas behöver vi dels
              den nya skuldsaneringslagen, dels åtgärder som bland annat absolut
              preskription som jag nyss nämnde.
            </seg>
          </u>
          <note xml:id="i-e61666f391d8d4dd-0">
            Jag yrkar bifall till vår reservation nr 2 i det här betänkandet.
          </note>
          <note type="speaker" xml:id="i-c3c363744a356c75-0">
            Anf. 132 YVONNE ANDERSSON (kd):
          </note>
          <u who="yvonne_andersson_239d8e" xml:id="i-f08dc287592535fd-0">
            <seg xml:id="i-b75afd0d4e66fda6-0">
              Fru talman! Kristdemokraterna välkomnar tanken att vi ska få
              ett mer effektivt och enklare förfarande när det gäller skuldsanering.
              Men vi motsätter oss ett par saker i den här propositionen. Det
              gäller att man ska ta bort det så kallade egenförsöket och att
              man ska flytta själva besluten från tingsrätterna till kronofogdemyndigheten,
              alltså en ändrad instansordning.
            </seg>
            <seg xml:id="i-2619761256600c36-0">
              Skuldsaneringen sker ju egentligen i tre steg. Det första steget
              är att var och en själv ska göra ett försök. Men gäldenären är
              ju inte ensam, som vissa har påtalat tidigare i olika debatter,
              när man ska göra det här försöket, utan man har tillgång till
              hjälp. Kommunens budget- och skuldsaneringsrådgivare spelar en
              viktig roll i den planeringen. Vi kristdemokrater tycker att det
              är fel att ta bort den delen. Det beror helt enkelt på att det
              är nyttigt och viktigt för varje människa att sätta sig ned och
              fundera på sin egen situation och hur man ska förhålla sig till
              dem som har lånat ut pengar till en. Det handlar om att kravet
              har en förebyggande funktion, precis som budget- och skuldrådgivarnas
              egen förening har påpekat. Man tänker igenom situationen och förebygger
              att något annat skulle kunna hända nästa gång.
            </seg>
            <seg xml:id="i-b20e86f159e6fa53-0">
              När det gäller själva förfarandet föreslår regeringen att föreläggandet
              om tvingande skuldsanering ska flyttas från tingsrätterna till
              kronofogdemyndigheten. Det skulle innebära att kronofogdemyndigheten
              skulle besluta om både den frivilliga och den tvingande saneringen.
              Vi menar att den tvingande saneringen är ett långtgående ingrepp
              i det partsförhållande som gäller mellan gäldenär och borgenär.
              Just det motiverar att den tvingande skuldsaneringen också fortsättningsvis
              ska åvila domstolarna, särskilt som det är de som av tradition
              också handlägger andra civilrättsliga ärenden.
            </seg>
            <seg xml:id="i-84aca8f1c8039f8c-0">
              Detta finns ju också i den anda som Europakonventionen har lyft
              fram. Enligt artikel 6:1 i den konventionen ska varje enskild
              vara berättigad till en rättvis och offentlig förhandling inför
              domstol i syfte att vara tillförsäkrad en opartisk prövning. Frågan
              om att en förvaltningsmyndighet som första instans prövar en tvist
              gällande en medborgares civila rättigheter har behandlats i Europadomstolen,
              som funnit att Sverige kränker just artikel 6 i konventionen.
              För att garantera den enskilde ett så rättssäkert förfarande som
              möjligt, och det redan från början, anser vi alltså att tvingande
              skuldsaneringsärenden även fortsättningsvis ska handläggas av
              domstolarna.
            </seg>
          </u>
          <note xml:id="i-e77431ddf25247d2-0">
            Jag yrkar bifall till reservation 1 i betänkandet.
          </note>
          <note type="speaker" xml:id="i-23711dfd42092f0d-0">
            Anf. 133 TASSO STAFILIDIS (v):
          </note>
          <u who="tasso_stafilidis_d5b859" next="cont" xml:id="i-9dbbf610cf71251d-0">
            <seg xml:id="i-b60fc898e37dbbe5-0">
              Fru talman! Man skulle nästan kunna börja såsom vi brukar börja
              våra barndebatter, att det här är en barnfråga. Hur ser det ut
              för barnen i de familjer där föräldrarna är skuldsatta? Hur ser
              det ut för barnen i de familjer där föräldrarna tillhör gruppen
              evighetsgäldenärer? Den här propositionen är otroligt viktig.
              De här förenklingarna i skuldsaneringsförfarande kommer inte en
              dag för tidigt.
            </seg>
            <seg xml:id="i-3ffde7d903f1d78d-0">
              Fru talman! Jag vill instämma i nästan det mesta av det som Jan
              Ertsborn sade i sitt anförande. Det var otroligt bra. Det känns
              också väldigt skönt att Folkpartiet i den här debatten står upp
              för sina socialliberala tankar och visioner till skillnad från
              sina allianskamrater.
            </seg>
            <seg xml:id="i-12ba81dca5a1a78e-0">
              Här var det saken som gick före.
            </seg>
            <seg xml:id="i-858d247479481b2a-0">
              Jag kan inte förstå, fru talman, vad det är som gör att både
              Kristdemokraterna, Centern, och Moderaterna framför allt, väljer
              att misstolka det här förslaget från grunden. Vitsen med hela
              den här propositionen är ju att förenkla och snabba på förfaringssättet
              med skuldsaneringen. Vi har sett att den lag som riksdagen antog
              för ett par år sedan inte har gett tillräckligt positiva effekter.
              Tillräckliga många i Sverige har inte fått ta del av skuldsaneringen.
              Alltså är det mycket märkligt, fru talman, när Moderaterna och
              även Kristdemokraterna går upp i talarstolen och hävdar att egenförsöket
              måste vara kvar. Moderaterna talar till och med om att det skulle
              bli alltför många som fick skuldsanering. Är det verkligen en
              risk att det skulle bli för lätt att få skuldsanering genom de
              här förändringarna att ta bort egenförsöket?
            </seg>
            <seg xml:id="i-c567f5fe9612bd2d-0">
              Det är inte så, Bertil och Yvonne, att kommunerna på något sätt
              får frirum att dra ned på sin verksamhet med budget- och skuldrådgivare.
              Tvärtom talar vi ju i propositionen, som är ett samarbete mellan
              regeringen, Vänsterpartiet och Miljöpartiet, om hur viktigt det
              förebyggande arbetet är. Människor har satt sig i skuld på grund
              av olika omständigheter, oftast beroende på att de inte har tillräckligt
              höga inkomster många av dem lever som sjukpensionärer eller förtidspensionärer
              för att ha råd att gå ut och handla som ni och jag har. De blir
              oftast hänvisade till att handla på postorder. Vi vet i dag att
              det finns postorderfirmor som, precis som Bertil sade, har från
              3035 upp till 4045 % ränta. Vad innebär det för en person som
              inte har möjlighet att till slut betala 4 0005 000 kr för det
              paret byxor man köpte för 198 kr sex år tidigare?
            </seg>
            <seg xml:id="i-b190194aadfafb18-0">
              Fru talman! Den här propositionen är jätteviktig. Frågan om att
              ta bort egenförsöket är otroligt viktig. Det är det centrala i
              den här propositionen, att ta bort egenförsöket för att snabba
              upp hanteringen så att man inte ska fastna i rävsaxen som många
              gör. Vi får inte glömma bort att det inte är världens mest effektiva
              och pigga människor som bara kastar sig ned på socialkontoret
              och ber om att få skuldsanering. Nej, fru talman, tvärtom handlar
              det ofta om människor som på olika sätt har blivit nedslagna och
              till och med slutat att öppna fönsterkuverten. Det handlar om
              människor som har brutits ned rejält, människor vars självförtroende
              inte längre kan kallas för människovärdigt. Det är de människorna
              som behöver det här stödet. Det finns en organisation i Sverige.
              Det är de fattiga riddarna, där man har samlats för att ge varandra
              en styrka för att tillsammans kunna kämpa mot det här och faktiskt
              visa vad det hela innebär. Att förenkla förfarandet för skuldsaneringen
              är A och O. Egenförsökets borttagande kommer absolut inte att
              innebära att man helt plötsligt kommer att slarva och låta det
              hela ske vind för våg, fru talman.
            </seg>
            <seg xml:id="i-5fae28a28918dc54-0">
              Sedan har vi frågan om instansordningen. Det handlar om att snabba
              upp förfaringssättet. Vi vet att domstolarna i dag befinner sig
              i en process där vi lyfter bort vissa frågor för domstolarna,
              för de är så nedtyngda av en massa ärenden. Det här är ett ypperligt
              sådant förslag. Det är ett ypperligt område där man kan ta ifrån
              domstolarna uppdrag som de kan slippa, eftersom kronofogden faktiskt
              klarar av att hantera det här med all tydlighet. Det kommer absolut
              att innebära att man kan snabba på förfaringssättet kring skuldsaneringen
              om inte ärendena dras till domstol.
            </seg>
            <seg xml:id="i-339f048bce540ce6-0">
              Men märk skillnaden! Det blir inte kronofogden och därmed punkt.
              Nej, propositionen talar om att om man inte är nöjd med kronofogdemyndighetens
              beslut kan man överklaga det hela till domstol. Så man har en
              prövning, och rättssäkerheten finns där och stärks, vill jag påstå.
            </seg>
            <seg xml:id="i-db890ebcc6f186cc-0">
              Fru talman! Budget- och skuldrådgivarna ute i kommunerna är oerhört
              viktiga. Deras arbete är ovärderligt. Det är det som propositionen
              går ut på. Det förebyggande arbetet handlar också om att Konsumentverket
              får ett tydligare uppdrag när det gäller hur de ska arbeta och
              gå ut med information i den här frågan.
            </seg>
          </u>
          <note xml:id="i-98161942529faf23-0">
            Avslutningsvis, fru talman, har även Vänsterpartiet en reservation,
            vilken jag härmed yrkar bifall till. Det är reservation nr 3.
          </note>
          <u who="tasso_stafilidis_d5b859" prev="cont" xml:id="i-450f572ed94d59ba-0">
            <seg xml:id="i-2a205b171aed2392-0">
              I den reservationen tar vi upp bland annat frågor om överskuldsättningen
              i stort. Det finns mycket mer som vi måste göra på det här området.
              Några av frågorna nämnde Jan Ertsborn där vi faktiskt är helt
              överens. Det handlar om att vi måste införa en absolut preskription.
              Det har de nyligen infört i Finland. Vänsterpartiet anser att
              vi ska införa en absolut preskriptionstid även i Sverige vad gäller
              de privaträttsliga fordringarna.
            </seg>
            <seg xml:id="i-556f35e3a83fca19-0">
              Likaså handlar det om att den högsta tillåtna räntesatsen vad
              gäller konsumentkrediter måste få ett tak. Det är vad Vänsterpartiet
              driver. Vi vill helt enkelt införa ett tydligt tak där den högsta
              tillåtna räntesatsen ska fastställas. Och beloppsgränsen när det
              gäller förenklad kreditprövning måste sänkas.
            </seg>
            <seg xml:id="i-b6aee4856a871e95-0">
              Fru talman! Med det här vill jag yrka bifall till förslaget i
              betänkandet och till den reservation som vi har.
            </seg>
            <seg xml:id="i-9124635eb7d08d82-1">
              Återupptagna förhandlingar
            </seg>
          </u>
          <note xml:id="i-e61bffb7983e5de3-0">
            I detta anförande instämde Mikael Johansson (mp).
          </note>
          <note xml:id="i-1788c1b1d832f769-1">
            Ajournering
          </note>
          <note xml:id="i-2bf62d8eb1ec110a-0">
            Kammaren beslutade kl. 16.57 på förslag av andre vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <note xml:id="i-c700d3bbaeea73cf-0">
            Förhandlingarna återupptogs kl. 17.00.
          </note>
          <note xml:id="i-e4d9c8e39ae8284e-0">
            12 § Beslut om ärenden som slutdebatterats vid dagens sammanträde
          </note>
          <note xml:id="i-3ae1ede5687f6e05-3">
            Punkt 1
          </note>
          <note xml:id="i-262094a2b084a29d-0">
            Punkterna 2 och 3
          </note>
          <note xml:id="i-046ffa5832c57e7f-2">
            Punkt 2
          </note>
          <note xml:id="i-5523b7e6e87c1fda-1">
            Övriga punkter
          </note>
          <note xml:id="i-a34b841fe96401df-0">
            13 § (forts. från 11 §) Ny skuldsaneringslag (forts. LU35)
          </note>
          <note type="speaker" xml:id="i-293f889b2ad12c3d-0">
            Anf. 134 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-f08dc287592535fd-1">
            <seg xml:id="i-ff9ceed0b48a1bb1-0">
              Fru talman! Jag kan inte förstå Tasso Stafilidis uppfattning
              att det är betungande för människor att få möjlighet att själva
              klara ut sin situation. Om man har dålig självkänsla växer man
              ju med att få stöd och ta tag i frågor som rör den egna ekonomin.
              Om man har skulder är det ju mycket bättre att man får möjlighet
              att göra något åt sin situation.
            </seg>
            <seg xml:id="i-f6b0c6d1ab9eaf02-0">
              Jag kan inte förstå tanken att man inte ska förvänta sig något
              av människor som har försatt sig eller hamnat i sådana situationer.
            </seg>
            <seg xml:id="i-a6d684efdb104a3f-0">
              Det handlar också om hur vi ska göra en enklare process. Visst
              kan man överklaga kronofogdemyndighetens beslut i tingsrätten,
              men då blir ju processerna ändå längre. Är det inte bättre att
              få en opartisk rättsprocess, precis som i alla andra tvisteprocesser
              inom det civilrättsliga området direkt hos tingsrätten? Det tycker
              vi.
            </seg>
            <seg xml:id="i-3b3b188ac1f7e3d3-0">
              I det förslag som jag har lyft fram tillsammans med till exempel
              Moderaterna beaktar vi människor som har det tufft och svårt.
              Vi kan inte för den skull omyndigförklara dem. Visa i stället
              att samhället har samma förväntningar på dem som på alla andra.
              Visa att de är en del i samhället som har förmåga och möjlighet
              att göra något åt sin situation. Det är väl ändå rimligt att alla
              får en bra rättsprocess?
            </seg>
          </u>
          <note type="speaker" xml:id="i-1ebb922cc0f62b7a-0">
            Anf. 135 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-34451f391ced6d5b-0">
            <seg xml:id="i-36338eb6a48e0d34-0">
              Fru talman! Jag vet inte om Yvonne Andersson blottar sin okunnighet
              eller vad det handlar om. Jag tycker inte att reservationen beaktar
              de överskuldsatta. Jag tycker att ni tvärtom föraktar dem.
            </seg>
            <seg xml:id="i-6a193adfdcf0b45d-0">
              Har Yvonne Andersson träffat överskuldsatta människor? Har Yvonne
              Andersson träffat de människor som vi pratar om och som den här
              lagstiftningen i första hand riktar sig till?
            </seg>
            <seg xml:id="i-76e65a74e03c0507-0">
              Det handlar inte om människor som bara har fått en för stor skuld
              som de plötsligt inte kan betala tillbaka på grund av att de har
              varit ansvarslösa och fått krediter. En majoritet av de här människorna
              har kämpat i flera år. De har börjat med att låna av sina släktingar
              och kompisar för att kunna betala tillbaka sina skulder. De har
              lånat av sin närmaste omgivning. När det inte har fungerat och
              de till och med har blivit överskuldsatta hos sin närmaste omgivning
              skäms de för att gå hem till sina föräldrar, barn eller släktingar
              för att de har skulder till dem. När de är så nedslagna vänder
              de sig till våra skuld- och budgetrådgivare för att få hjälp.
              De har blivit tvingade dit av till exempel socialtjänsten.
            </seg>
            <seg xml:id="i-57f86b7f7c93c452-0">
              Det är dem vi ska hjälpa, Yvonne. Säg inte att de människorna
              inte är i behov av en tydligare och bättre lagstiftning.
            </seg>
          </u>
          <note type="speaker" xml:id="i-5b004a750404cca3-0">
            Anf. 136 YVONNE ANDERSSON (kd) replik:
          </note>
          <u who="yvonne_andersson_239d8e" xml:id="i-f08dc287592535fd-2">
            <seg xml:id="i-ce618f433f7851b6-0">
              Fru talman! Det är ju precis det som jag säger, alltså att den
              här lagstiftningen behövs. Vi välkomnar en bättre lagstiftning.
              Det är helt riktigt.
            </seg>
            <seg xml:id="i-c24c674b7ecc1432-0">
              Men vad vi uppmärksammar på är hur man i stället ska hjälpa människor
              och stötta dem, så att de får försöka att ta ansvar för detta
              och för sin egen situation.
            </seg>
            <seg xml:id="i-8a45d0bbac955d96-0">
              Jag har träffat flera människor och varit med sida vid sida när
              de har vuxit genom att de får kickar att ta tag i saker själva,
              så att man inte bara kör över dem.
            </seg>
            <seg xml:id="i-f3bebeeb310d966a-0">
              Det sägs att man inte ska fordra någonting, att man inte ska
              fordra egenförsök och att man inte ska förvänta sig det ena eller
              andra.
            </seg>
            <seg xml:id="i-a24b31c7069bc6db-0">
              Men just genom att det finns en tvingande del i detta, så att
              människor får ta tag i detta själva och får stöd i den situationen,
              så vet vi att människor växer och kan klara situationen längre.
            </seg>
            <seg xml:id="i-bbfe84c0da14cb18-0">
              Det är inte heller så det är definitivt inte min människosyn
              att människor bara hamnar i överskuldsättning. Människor har under
              livet haft olika valmöjligheter. Det har de flesta. Och de har
              valt en väg som de sannolikt har tyckt har varit bäst då. Efteråt
              kan det faktiskt vara mycket nyttigt för människor och det kan
              få dem att växa genom att de fått en möjlighet att ta sig ur detta
              och en chans att göra upp med dem som de har lånat av. Det är
              den ena delen i detta.
            </seg>
            <seg xml:id="i-027cc70e3df28d72-0">
              Den andra delen är att vi vill ha en rättssäker process för alla.
              Därför vill vi inte att en myndighet ska ha hand om detta, utan
              vi vill att våra tingsrätter ska ha hand om detta även i fortsättningen.
              Och vi har stor respekt för den process som det innebär att komma
              till rätta med situationen vid ett skuldsaneringsförfarande. Därför
              vill vi att tingsrätterna även i fortsättningen ska ha hand om
              detta.
            </seg>
            <seg xml:id="i-e1a4f48012a4eb55-0">
              Allt detta handlar om en människosyn som bygger på respekt och
              tilltro till varje enskild människa.
            </seg>
          </u>
          <note type="speaker" xml:id="i-5ad8a4449cc20e24-0">
            Anf. 137 TASSO STAFILIDIS (v) replik:
          </note>
          <u who="tasso_stafilidis_d5b859" xml:id="i-34451f391ced6d5b-1">
            <seg xml:id="i-f46134d028c9624d-0">
              Fru talman! Jag tycker att Yvonne Andersson borde byta glasögon
              och ta på sig klassglasögonen. Då skulle hon se att alla människor
              faktiskt inte har samma möjligheter. Alla serveras inte stekta
              sparvar för att kunna klara sig. Det är verkligheten.
            </seg>
            <seg xml:id="i-be5b96f91a02c227-0">
              Jag kan bara läsa direkt ur er reservation, så får Yvonne Andersson
              själv senare ta ställning till om detta är förakt eller inte.
            </seg>
            <seg xml:id="i-f95a0342c8f9c2af-0">
              Att ta bort kravet på egenförsök innebär att man frångår denna
              princip och berättigar dålig betalningsmoral. I slutändan drabbar
              det alla skötsamma personer, dvs. de flesta andra.
            </seg>
            <seg xml:id="i-ec051c4ed4371d53-0">
              Är inte detta förakt så vet jag inte vad det är för något. Jag
              kan läsa mer, men det ska jag inte använda min repliktid till.
            </seg>
            <seg xml:id="i-f0647f0e3498080f-0">
              Genom nuvarande ordning med tingsrätterna blir processerna längre.
              Att man skulle få en större rättssäkerhet genom att ha kvar nuvarande
              ordning stämmer ju inte, Yvonne Andersson. Vi gör ju inte avkall
              på rättssäkerheten. Om man så att säga vill klaga på det beslut
              som kronofogdemyndigheten fastställer överklagar man det till
              tingsrätten. Rättssäkerheten finns alltså där. Frågan är hur vi
              ska påskynda detta. Är det genom att med facit i hand fortsätta
              som i dag och se att det här faktiskt inte har fungerat särskilt
              bra? Då måste man vidta åtgärder. Detta är ju konkreta åtgärder
              som regeringen tillsammans med oss i samarbetspartierna nu har
              vidtagit. Man visar att det finns några konkreta åtgärder att
              vidta nu.
            </seg>
            <seg xml:id="i-9d4bde09804edd67-0">
              Sedan hörde du att både Vänsterpartiet och Folkpartiet har framfört
              en rad andra förslag på hur vi ska gå vidare.
            </seg>
          </u>
          <note type="speaker" xml:id="i-ae74fca0cc983861-0">
            Anf. 138 CHRISTINA NENES (s):
          </note>
          <u who="unknown" next="cont" xml:id="i-6cc4cacb93734960-3">
            <seg xml:id="i-f4213bd3e67b08b6-0">
              Fru talman! Lagutskottets betänkande 35 handlar precis som tidigare
              talare har sagt om regeringens proposition om en ny skuldsaneringslag.
              Det kommer att innebära en enklare och snabbare behandling av
              ansökningar om skuldsanering.
            </seg>
            <seg xml:id="i-363162c6ea3b74f5-0">
              Detta är en proposition som har tillkommit genom samarbete med
              Vänsterpartiet och Miljöpartiet, och jag vill tacka för ett gott
              samarbete.
            </seg>
          </u>
          <note xml:id="i-83f5fdaf90826066-0">
            I betänkandet behandlas två motioner som har väckts med anledning
            av propositionen och nio motioner från den allmänna motionstiden
            2005. Det finns fem reservationer och ett särskilt yttrande.
          </note>
          <u who="unknown" prev="cont" xml:id="i-3131baf280542c69-3">
            <seg xml:id="i-0d279c0751f2f2a8-0">
              Fru talman! För snart tolv år sedan kom nu gällande skuldsaneringslag.
              Den kom till på grund av att många enskilda drabbades hårt av
              överskuldsättning under 80- och 90-talen. Och lagen innebar en
              möjlighet för fysiska personer att under vissa förutsättningar
              helt eller delvis befrias från en övermäktig skuldbörda.
            </seg>
            <seg xml:id="i-e030bb41919328b0-0">
              Och som sig bör har även denna lag blivit utvärderad vid ett
              flertal tillfällen. Och det har också hållits utskottsutfrågningar,
              den senaste var den 28 mars i år.
            </seg>
            <seg xml:id="i-f25c81cacf555fea-0">
              Fru talman! Skuldsaneringslagen från 1994 har som jag tidigare
              nämnt betytt mycket för de människor som i grunden faktiskt vill
              göra rätt för sig men som av olika orsaker inte har kunnat göra
              det just då. Det kan finnas många orsaker. Det kan vara sjukdom,
              dödsfall, skilsmässa eller arbetslöshet som har gjort att de har
              hamnat i skuldfällan.
            </seg>
            <seg xml:id="i-be215251e10ec95a-0">
              Vid sådana tillfällen tycker vi socialdemokrater att samhället
              ska fungera som en studsmatta som fångar upp oss och hjälper oss
              att komma tillbaka igen.
            </seg>
            <seg xml:id="i-9aea0e13d7d263e3-0">
              Men att få skuldsanering är ingen enkel procedur. Och det är
              långt ifrån alla överskuldsatta som ges den möjligheten.
            </seg>
            <seg xml:id="i-b7cdd2df0c4e461e-0">
              Många har levt på existensminimum under många år och kämpat med
              att försöka komma till rätta med sin ekonomi innan tanken på skuldsanering
              ens kommit i fråga.
            </seg>
            <seg xml:id="i-7940dd0bbccba585-0">
              Fru talman! Det förslag som vi nu har framför oss innebär bland
              annat att kravet på egenförsök avskaffas. Det har med tiden visat
              sig att väldigt få skuldsatta själva har klarat av att göra ett
              eget försök att träffa en frivillig överenskommelse med sina fordringsägare.
              Det har varit villkoret för att få söka skuldsanering.
            </seg>
            <seg xml:id="i-cc90f5f59cffe108-0">
              Det har helt enkelt blivit för svårt för den enskilde med all
              pappersexercis. Och de allra flesta skuldsatta måste ta hjälp
              av professionella rådgivare. Och då har det oftast varit kommunernas
              budget- och skuldrådgivare som har hjälpt dem att klara av kravet
              på egenförsök. Och det var inte tanken när kravet på egenförsök
              infördes i lagen 1994.
            </seg>
            <seg xml:id="i-1daed34fb18f25a2-0">
              Men nu har budget- och skuldrådgivarnas arbete med att utreda
              de skuldsattas ekonomiska situation och kartlägga alla dessa skulder
              blivit mer och mer tidskrävande. Och dessvärre har vi också kunnat
              se att det inte alltid har lett till frivilliga överenskommelser,
              utan en ansökan om skuldsanering har ändå blivit aktuell. Och
              då har kronofogdemyndigheten i princip fått göra om samma procedur
              igen. Och detta dubbelarbete anser vi i utskottsmajoriteten inte
              gagnar vare sig fordringsägare eller skuldsatta utan bara gör
              att handläggningstiden blir längre.
            </seg>
            <seg xml:id="i-e2903e3bba4b839b-0">
              Men detta, fru talman, innebär inte att den skuldsatte på något
              sätt kan luta sig tillbaka och slippa allt. Förslaget till ny
              lagstiftning kräver nämligen att den skuldsatte ska vara aktiv
              under hela handläggningen. Och detta ska också tas med i den skälighetsbedömning
              som görs innan beslut om skuldsanering tas.
            </seg>
            <seg xml:id="i-2cbfea565aaf56db-0">
              Fru talman! I dag behöver en fordringsägare inte ange något skäl
              till att man säger nej till skuldsanering, även om fordringsägaren
              kan förutse att den skuldsatte är berättigad att få skuldsanering
              eftersom det inte finns några tillgångar. Det gör att denna process
              förlängs åtskilligt eftersom förslaget då måste skickas till tingsrätten.
            </seg>
            <seg xml:id="i-5a6ea1ce98209b8c-0">
              Därför tycker vi i utskottsmajoriteten att det är bra att det
              nya lagförslaget innebär att skuldsaneringsförfarandet koncentreras
              till kronofogdemyndigheten, som också ska kunna fatta beslut i
              ärenden om skuldsanering även om en eller flera fordringsägare
              motsätter sig detta.
            </seg>
            <seg xml:id="i-dfc05923007e5991-0">
              Fru talman! Om kronofogdemyndigheten beslutar om skuldsanering
              eller vill ändra eller upphäva ett beslut ska den enskildes rätt
              till domstolsprövning och en rättssäker process naturligtvis garanteras
              och då på så sätt att den enskilde får en oinskränkt möjlighet
              att överklaga kronofogdemyndighetens beslut till tingsrätten.
            </seg>
            <seg xml:id="i-d7bf927e8391586e-0">
              Förslaget om att låta kronofogdemyndigheten fatta beslut i samtliga
              fall gör att en domstolsprocess i de allra flesta fall kan undvikas
              och att handläggningstiden kan bli avsevärt kortare. Det i sin
              tur kommer att spara både tid och pengar för alla inblandade parter.
            </seg>
            <seg xml:id="i-94ae9ddad4849497-0">
              Fru talman! Att vi nu tar bort egenförsöket som ett villkor för
              skuldsanering kommer sannolikt att innebära att budget- och skuldrådgivarna
              bättre kan använda sin tid till att lämna råd och anvisningar
              före och under skuldsaneringen och också till det viktiga förebyggande
              arbetet med att stödja och hjälpa människor för att undvika överskuldsättning.
            </seg>
            <seg xml:id="i-67f69b7934eb0395-0">
              Med detta, fru talman, vill jag säga att rådgivningsverksamheterna
              ute i kommunerna även i fortsättningen kommer att ha en mycket
              viktig funktion.
            </seg>
            <seg xml:id="i-9e59e1c026b72c9f-0">
              Konsumentverket har i fråga om nuvarande lagstiftning varit den
              myndighet som tagit på sig uppgiften att utveckla och följa upp
              kommunernas verksamheter med budget- och skuldrådgivning. Konsumentverket
              har stor erfarenhet och kompetens inom det här området.
            </seg>
            <seg xml:id="i-0a26be793a39839c-0">
              För att ytterligare ta till vara den kunskapen vill vi nu konkretisera
              och tydliggöra verkets uppgifter och ge ett tydligt ansvar för
              att stödja och ge vägledning för den budget- och skuldrådgivning
              som kommunerna ska svara för.
            </seg>
            <seg xml:id="i-994689e11e2bc898-0">
              Det arbetet kan göras på många sätt och har, som jag tidigare
              sagt, gjorts väldigt bra. Jag kan nämna att det i första hand
              kan vara genom att tillhandahålla verksamhetsstöd till exempel
              i form av utbildning, handböcker, informationsmaterial och datasystem
              för informationssökning. Man kan också hjälpa till med att föra
              statistik. Även utvärdering och metodutveckling bör omfattas av
              det här.
            </seg>
            <seg xml:id="i-b1bd72fe75488ff6-0">
              Fru talman! I fråga om den nya skuldsaneringslagen föreslås också
              att möjligheten att inskränka en skuldsanering till att avse fordringar
              som har uppkommit före en viss tidigare dag och fordringar som
              gäller små belopp tas bort. Likaså tas möjligheten att initialt
              bestämma betalningsplanen till en längre tid än fem år bort. Men
              skulle det finnas särskilda skäl kan man besluta om en kortare
              betalningsplan.
            </seg>
            <seg xml:id="i-954f3118260ae9f7-0">
              Fru talman! Moderaterna, Kristdemokraterna och Centerpartiet
              anser i en gemensam reservation att egenförsöket ska vara kvar
              och att ärenden om tvingande skuldsanering även i fortsättningen
              ska handläggas av domstol som första instans. Motiveringen till
              det har vi hört här tidigare: att var och en ska göra rätt för
              sig och ta ansvar för sig själv och sin privatekonomi, att ett
              borttagande av egenförsöket berättigar till dålig betalningsmoral
              och att det är en fara för rättssäkerheten att inte låta domstol
              fatta beslut om tvingande skuldsanering.
            </seg>
            <seg xml:id="i-a51c1419cc5437fc-0">
              Fru talman! Jag yrkar avslag på reservationen med hänvisning
              till vad jag tidigare framfört i mitt anförande. Samtidigt vill
              jag säga att jag tycker att det är mycket positivt att Folkpartiet
              ställer sig bakom propositionen, som innebär att egenförsöket
              tas bort och att vi kan få en snabbare handläggning till gagn
              för både fordringsägare och skuldsatta.
            </seg>
            <seg xml:id="i-b1a1cb6b4490b34d-0">
              Jag tycker att det är bra att vi i dag kan ta beslut om en ny
              och effektivare skuldsaneringslag. Men precis som flera av mina
              kamrater i lagutskottet tidigare sagt är det mycket angeläget
              med ytterligare åtgärder för att förhindra att människor hamnar
              i skuldfällor och överskuldsättning och blir evighetsgäldenärer.
            </seg>
            <seg xml:id="i-9bed0c9bb769f8eb-0">
              Därför är det väldigt viktigt att det förebyggande arbetet, som
              jag tidigare nämnt, blir effektivare. Men för de människor som
              redan nu är i den situationen att de är så skuldsatta att de inte
              kan betala av sina skulder inom överskådlig tid, trots en ständigt
              pågående utmätning, behövs det ytterligare åtgärder.
            </seg>
            <seg xml:id="i-51bcdbff0343a98c-0">
              Fru talman! Det pågår ett arbete inom många områden. Det är väldigt
              angeläget att det arbetet sker skyndsamt. Jag vill säga några
              ord om den saken.
            </seg>
            <seg xml:id="i-0f1254d17bd1f289-0">
              Utsökningsbalken ska ses över, och Skatteverket har lämnat förslag
              om ett antal möjliga åtgärder som departementet inom ramen för
              den översynen ska beakta. Jag kan nämna till exempel detta med
              absolut preskription som flera här talat om och att det i utsökningsbalken
              ska införas regler som sätter en bortre gräns för hur länge indrivningen
              av skulder får ske. Också frågan om räntetak vid indrivning ska
              tas upp. En utredare ska se över utsökningsrätten bland annat
              frågor som handlar om löneutmätning, avhysning och exekutiv försäljning
              och komma med förslag till åtgärder för de gäldenärer som är så
              skuldsatta att de inte kan bli av med sina skulder inom överskådlig
              tid.
            </seg>
            <seg xml:id="i-577f2c6e6bc42950-0">
              Regeringen ser också över konsumentskyddet inom det finansiella
              området för att stärka konsumenternas skydd när det gäller bland
              annat oskälig ränta, oseriös marknadsföring, en mer noggrann kreditprövning
              innan lån beviljas och betalningsansvar vid obehörig användning
              av kontokort. Man ser också över problemet med uppdelningen av
              tillsynen mellan Konsumentverket och Finansinspektionen.
            </seg>
            <seg xml:id="i-9da170a696e60fab-0">
              Fru talman! Som jag här har redogjort för pågår ett stort arbete.
              Vi tycker alla att det är jätteviktigt att vi kan hjälpa människor
              så att de inte hamnar i överskuldsättning. Med hänvisning till
              det arbete som pågår inom Regeringskansliet för att motverka överskuldsättningen
              yrkar jag avslag på reservationerna och bifall till utskottets
              förslag i betänkandet i dess helhet.
            </seg>
          </u>
          <note xml:id="i-b16530f49bbe197e-0">
            Tingsrätten fastställer 9095 % av de förslag till skuldsanering
            som skickas från kronofogdemyndigheten till tingsrätten.
          </note>
          <note xml:id="i-946c33d73d9f3d04-0">
            Den här nya lagen och de följdändringar som behöver göras i andra
            lagar föreslås börja gälla den 1 januari 2007.
          </note>
          <note type="speaker" xml:id="i-d02221a805f8f7f6-0">
            Anf. 139 BERTIL KJELLBERG (m) replik:
          </note>
          <u who="bertil_kjellberg_40bafe" xml:id="i-7fea6bbbbc0d3a07-1">
            <seg xml:id="i-26a8564244d3b718-0">
              Fru talman! I mitt anförande försökte jag beskriva att egenförsöket
              är ett sätt att få den skuldsatte att själv ta itu med sina problem
              med stöd av en skuldrådgivare. Den processen i sig är viktig att
              man får kunskap om varför man blir skuldsatt, varför man tar krediter.
              Vi tror att egenförsöksprocessen i sig är viktig liksom att det
              sker tillsammans med en skuldrådgivare. Där får vi stöd.
            </seg>
            <seg xml:id="i-f8f67ca29f8f78c5-0">
              På den hearing som vi hade den 28 mars 2006 var ordföranden från
              budget- och skuldrådgivarna där. Det är kanske de som har träffat
              de allra flesta överskuldsatta. De stöder vår tanke att det är
              viktigt med egenförsöket, som de vill ha kvar. Jag ser ingen motsatsställning
              där att man inte kan sköta egenförsöket själv utan att man får
              stöd och råd under tiden. Jag tycker att det är lite synd att
              man ser egenförsöket som någonting negativt i stället för att
              se att det är en positiv åtgärd.
            </seg>
            <seg xml:id="i-584475aa122f00e2-0">
              Just under processen med egenförsöket lär sig, tror jag, den
              överskuldsatte väldigt mycket om ekonomi. Det tror jag är viktigt
              för den fortsatta processen. Meningen är ju liksom inte att man
              efter fem år ska ha fått bort sina skulder, utan under den här
              processen ska man väl ha lärt sig en del så att man inte hamnar
              i samma situation igen.
            </seg>
            <seg xml:id="i-8f4f6fdf480bc945-0">
              Därför vill jag fråga Christina Nenes om det inte är besvärande
              för regeringen och för förslaget att just skuldrådgivarna tycker
              att egenförsöket ska vara kvar.
            </seg>
          </u>
          <note type="speaker" xml:id="i-519d9c8f5f1776dd-0">
            Anf. 140 CHRISTINA NENES (s) replik:
          </note>
          <u who="unknown" xml:id="i-73f04b505dd888fd-34">
            <seg xml:id="i-0c799e970aede5f2-0">
              Fru talman! Nej, jag tycker faktiskt inte att det är särskilt
              besvärande. Som jag sade i mitt anförande ska den skuldsatte aktivt
              medverka under handläggningen av ärendet. Det kan vara tillsammans
              med budget- och skuldrådgivarna. Men vad jag inte kan förstå och
              vad jag tycker är märkligt är att Moderaterna säger nej till att
              ta bort regler som innebär dubbelarbete för myndigheter.
            </seg>
            <seg xml:id="i-4a39795e5d6c57a4-0">
              I vanliga fall tycker Moderaterna att lagstiftning många gånger
              är av ondo och att människor ska klara sig utan lagstiftning.
              Då tycker jag att det är konstigt att de i det här läget är så
              angelägna om att det ska stå kvar i lagen att man ska göra ett
              egenförsök när det egentligen betyder samma sak. En sak hade varit
              om ni hade sagt så här: Nu behöver den skuldsatte inte göra någonting,
              utan man kan bara lämna in en ansökan till kronofogdemyndigheten,
              så löser sig allting. Men så är det inte. Det ska göras en skälighetsbedömning.
              I en skälighetsbedömning tar man hänsyn till hur pass aktiv den
              skuldsatte har varit under handläggningstiden när man beslutar
              om en skuldsanering ska beviljas eller ej.
            </seg>
          </u>
          <note type="speaker" xml:id="i-7f91f38c5f7eb502-0">
            Anf. 141 BERTIL KJELLBERG (m) replik:
          </note>
          <u who="bertil_kjellberg_40bafe" xml:id="i-7fea6bbbbc0d3a07-2">
            <seg xml:id="i-60c17be24d598dee-0">
              Fru talman! Vi tror att risken finns att kommunerna kommer att
              spara in på just skuldrådgivare när man inte har tvånget på sig
              att de ska finnas till för att få till stånd en skuldsanering.
              Det är det ena.
            </seg>
            <seg xml:id="i-97d503576579029b-0">
              Sedan tror jag att kronofogdemyndigheterna kommer att få ett
              betydande merarbete med att reda ut skilda skuldsituationer. Jag
              tror att man från regeringens sida kraftigt har underskattat det,
              men det kommer att komma människor med plastkassar med oöppnade
              kuvert som säger: Jag klarar inte det här.
            </seg>
            <seg xml:id="i-e62df98a29c08b09-0">
              Precis som har sagts här tidigare är man väldigt utsatt och behöver
              ett enormt stöd. Det har skuldrådgivarna kunnat ge med den konkreta
              uppgiften att reda ut hela skuldsituationen. När man inte har
              löst det på frivillighetens väg har det gått vidare till kronofogdemyndigheten
              för att sedan gå till domstol.
            </seg>
            <seg xml:id="i-672ca4179487262e-0">
              Att kronofogden ska ta beslut kan ur principiell synpunkt ifrågasättas.
              Det handlar ändå om en person eller en företagare som har en rätt
              på en fordran. Den tar man ifrån vederbörande och säger: Den sätter
              vi till noll, för det här får du ändå inte ut. Det gör man även
              om personen motsätter sig att bli av med en fordran. Den rätten
              tycker jag att en domstol ändå ska pröva. Det är viktigt. Rent
              principiellt är det oerhört viktigt att det blir så.
            </seg>
          </u>
          <note type="speaker" xml:id="i-ba1f8c48d67c0353-0">
            Anf. 142 CHRISTINA NENES (s) replik:
          </note>
          <u who="unknown" xml:id="i-73f04b505dd888fd-35">
            <seg xml:id="i-71dc1f87e3488eb3-0">
              Fru talman! Att kommunerna skulle spara in på budget- och skuldrådgivarna
              tycker jag att vi motverkar genom att vi i lagen tydligt talar
              om hur viktigt det är att budget- och skuldrådgivningen finns.
              Konsumentverket får nu en mer konkretiserad roll att följa upp
              och stödja budget- och skuldrådgivarna. Det problemet kan jag
              inte se av det skälet.
            </seg>
            <seg xml:id="i-3922de216c30ec07-0">
              Beträffande egenförsöket säger Bertil Kjellberg att det kommer
              att komma människor med platskassar till kronofogdemyndigheten.
              I dag kanske de har kommit för att få hjälp och stöd från budgetrådgivarna.
              De har gjort hela proceduren, inventerat, skrivit och hjälpt dem.
              Det har blivit för mycket pappersexercis.
            </seg>
            <seg xml:id="i-ae8fbb947915afa0-0">
              Både jag och Bertil Kjellberg kan bli sjuka, och vi kan drabbas
              av tråkigheter som gör att vi kan hamna i en skuldsättning som
              vi inte klarar av. I alla fall skulle jag kunna göra det. Då skulle
              jag vara väldigt glad om jag kunde gå någonstans och få hjälp
              med den här proceduren, för jag kanske inte skulle orka med det
              själv. I den situationen tror jag att väldigt många människor
              är. Som det är i dag ska först budget- och skuldrådgivaren göra
              det här, och sedan ska kronofogdemyndigheten göra samma procedur.
              Det blir ett dubbelarbete. Det gagnar varken fordringsägarna eller
              den skuldsatte. Jag tror att man kommer att spara både tid och
              pengar, precis som jag sade i mitt anförande, genom att genomdriva
              det förenklade skuldsaneringsförfarandet.
            </seg>
            <seg xml:id="i-7f03d1924af8c2e7-0">
              Beträffande rättssäkerhet finns möjligheten att överklaga kvar.
              Även nu är det så att tingsrätterna till 9095 % fastställer det
              som kronofogdemyndigheterna har tagit fram.
            </seg>
          </u>
          <note type="speaker" xml:id="i-e51fd1e565bdac22-0">
            Anf. 143 ANNE-MARIE PÅLSSON (m):
          </note>
          <u who="anne-marie_palsson_92a25a" xml:id="i-f35a47a74f768b31-0">
            <seg xml:id="i-87730273eb4929f0-0">
              Fru talman! En decimerad allians säger nej till detta förslag
              om en reviderad skuldsaneringslag. Huvudargumentet är att ett
              sådant förslag skulle berättiga en dålig betalningsmoral. Det
              finns alltså från motionärernas sida en moralisk aspekt på detta.
              Överskuldsatta ska skämmas. Vi ska inte hjälpa dem mer än vad
              nöden kräver.
            </seg>
            <seg xml:id="i-984b6b13fd925894-0">
              Men vad vet vi om de överskuldsatta? Vad är det för människor?
              Är det lycksökare? Är det gold diggers ? Är det slappsvansar?
              Är det personer som genom att låna försöker keep up with the Joneses
              och leva på en ekonomisk standard som överskrider deras förmåga?
              Vad vet vi om detta? Vad vet Moderaterna, Centern och kd om detta?
              Vad har man gjort för studium om de här människorna? Vad är det
              som orsakar en överskuldsättning?
            </seg>
            <seg xml:id="i-eb1176afa3da744d-0">
              Fru talman! Jag vet. Innan jag hamnade i riksdagen forskade jag
              bland annat på skuldsanering. Jag samlade in allt material om
              alla som hade ansökt om skuldsanering. Jag gick igenom tusentals
              anmälningar. Det var en deprimerande läsning. Det var inte människor
              som ville leva på en högre nivå än vad de klarade. De allra flesta
              som hade hamnat i den situationen hade gjort det därför att de
              hade blivit sjuka, arbetslösa, eller att det varit dödsfall eller
              skilsmässa. Många hade blivit överskuldsatta på grund av den kris
              vi hade i början av 90-talet när ett heroiskt kronförsvar drev
              upp räntorna till 500 % och det drog ned fastighetspriserna i
              precis samma utsträckning. Där stod man med lånet, och tillgången
              var inte så mycket värd som den varit tidigare.
            </seg>
            <seg xml:id="i-7aa7f9dfd3e3fefb-0">
              Det kan handla om en småföretagare som har gått i personlig borgen
              för sitt företag. Sedan kan en kund inte betala en leverans eller
              en vara. Företaget går i konkurs, och personen är kvar med sin
              skuld och sitt ansvar.
            </seg>
            <seg xml:id="i-2ffb9f79d2c760b3-0">
              Det är dessa personer som vi pratar om här. Det är inte de starka
              människorna normalt sett. Det är många gånger människor som haft
              en genuin otur. Det finns naturligtvis också personer som varit
              optimistiska och lånat långt över vad de skulle göra. Men sådana
              personer finns i alla system.
            </seg>
            <seg xml:id="i-41b8415dd260b6d2-0">
              Fru talman! Jag välkomnar det här lagförslaget. Jag tycker att
              regeringen för omväxlings skull har kommit med ett klokt förslag.
              Jag ställer mig bakom det i alla dess delar.
            </seg>
            <seg xml:id="i-7a6c91247ab7e260-0">
              Det här gör rättsprocessen mera säker än tidigare. Nu kan alla
              överskuldsatta få en sanering av sina skulder, inte bara de som
              har kraft kvar för att försöka samtala med alla sina fordringsägare.
              Det skyndar på processen. Inte minst det är viktigt. Människorna
              ska inte behöva gå tio år och vänta på skuldsanering och råka
              ut för marginaleffekter som är 100 %. Varje krona som de tjänar
              kommer fordringsägarna att göra anspråk på.
            </seg>
            <seg xml:id="i-6fbe9e8b41f6d35b-0">
              Fru talman! Detta medför en rimligare fördelning mellan rättigheter,
              skyldigheter och ansvar mellan de olika parterna. Det är inte
              så att en kreditgivare kan frånsäga sig allt ansvar. Enligt banklagen
              ska kreditgivningen ske under ansvar. Man ska noga överväga låntagares
              möjligheter att betala tillbaka sin skuld. Kreditgivaren måste
              alltid ta ett ansvar i sådana sammanhang.
            </seg>
            <seg xml:id="i-07dd823f065e87ce-0">
              Sist men inte minst, fru talman, tycker jag att det är utmärkt
              att man tar det här steget. Nog är det så att överskuldsättning
              inte ska vara en förseelse som bestraffas med livstid.
            </seg>
          </u>
          <note xml:id="i-85ddcc17af5e298d-2">
            Överläggningen var härmed avslutad.
          </note>
          <note xml:id="i-04b56224b10c0a97-0">
            14 § Finansieringen av kärnavfallets slutförvaring
          </note>
          <note xml:id="i-22610a86f3830334-4">
            Föredrogs
          </note>
          <note type="speaker" xml:id="i-ca906575987f4002-0">
            Anf. 144 CHRISTIN HAGBERG (s):
          </note>
          <u who="christin_hagberg_8dd47e" next="cont" xml:id="i-ccb0d830f4453286-0">
            <seg xml:id="i-60db0b64493bba0a-0">
              Fru talman! Nu ska vi i miljö- och jordbruksutskottet debattera
              finansieringen av kärnavfallets slutförvar. Syftet med lagstiftningen
              är att säkerställa finansieringen av de allmänna skyldigheter
              som följer av den så kallade kärntekniklagen.
            </seg>
          </u>
          <note xml:id="i-f0a2e3aa85330bda-0">
            Bakgrunden till lagförslagen är följande.
          </note>
          <u who="christin_hagberg_8dd47e" prev="cont" xml:id="i-0f766be44cb8255c-0">
            <seg xml:id="i-df84c7a076038390-0">
              Riksdagen beslutade i början av 1980-talet om regler för finansieringen
              av omhändertagande av kärnavfall. Utgångspunkten var att det var
              kärnkraftsindustrin och inte staten som skulle svara för denna
              finansiering. Regelverket har emellertid ansetts ofullkomligt
              i detta avseende, och regeringen har därför föreslagit dels ett
              vidgat betalningsansvar, dels nya former för avgiftssättningen.
            </seg>
            <seg xml:id="i-199b096df21a2ad1-0">
              Innehavare av kärntekniska anläggningar som ger upphov till högaktivt
              kärnavfall ska finansiera kostnaderna för att ta hand om såväl
              avfall som avveckling och rivning av anläggningar ända tills allt
              avfall har placerats i slutligt förvar.
            </seg>
            <seg xml:id="i-f88d0e354c903137-0">
              Miljö- och jordbruksutskottet tillstyrker förslaget, men i betänkandet
              finns också fem reservationer, varav man i en av dessa med visst
              undantag yrkar avslag på propositionen.
            </seg>
            <seg xml:id="i-c5c6076fc3bfc120-0">
              Nu följer debatten mellan partiernas företrädare i denna fråga.
            </seg>
          </u>
          <note xml:id="i-7a3b31e4bbf3076b-0">
            Lagen om finansieringen av kärnavfallets hantering ska träda
            i kraft den 1 januari 2008.
          </note>
          <note type="speaker" xml:id="i-1869a2da14749fe9-0">
            Anf. 145 LARS LINDBLAD (m):
          </note>
          <u who="lars_lindblad_d93ce9" xml:id="i-ac0b4381797fc06f-0">
            <seg xml:id="i-1cb64363d520b6ce-0">
              Fru talman! Den svenska modellen för hantering av kärnavfall
              har åtnjutit ett brett stöd i riksdagen och i samhället i övrigt.
              Vi har en tradition med stort ansvarstagande från företagens sida,
              till exempel genom Svensk Kärnbränslehantering, och en god balans
              mellan deras ansvar och statens inblandning. Därför är varje förändring
              av ordningen känslig. I grunden handlar detta om trovärdigheten
              i hanteringen. Den svenska modellen har också väckt intresse i
              andra länder som har sökt inspiration hos oss, och vi står på
              tröskeln till en lösning för slutförvaret av kärnavfallet. Det
              har varit en stor styrka att vi i flera politiska partier, över
              blockgränserna och över tid, har varit överens om systemet.
            </seg>
            <seg xml:id="i-24e36aa11d976605-0">
              Regeringens proposition som vi behandlar i dag förändrar balansen,
              och riksdagsbeslutet skapar en olycklig nyordning, enligt min
              mening, i kärnavfallspolitiken. I dag är det reaktorinnehavarna
              som ska vidta de åtgärder som krävs och årligen beräkna kostnaderna
              för att ta hand om det använda kärnbränslet och betala avgifterna.
              Propositionen innebär att ansvaret flyttas över till myndigheterna.
              Vart tar resonemang om producentansvar vägen? Regeringen och stödpartierna
              verkar vara mer trakterade av en planekonomisk lösning. Staten
              dikterar villkoren.
            </seg>
            <seg xml:id="i-caf94664869ac6c2-0">
              Alla var vi överens om att en ny finansieringsmodell behövde
              arbetas fram. Den gamla beräkningsmodellen byggde på 25 års drift
              för våra reaktorer, och nu vet vi att ett flertal reaktorer har
              passerat 25-årsgränsen. Vi vet att de kan köras på ett ekonomiskt,
              säkerhetsmässigt och miljömässigt hållbart sätt i många år framöver.
              Därför stödde vi tillsättandet av Finansieringskommittén. De ändringar
              som har varit nödvändiga hade i grunden inte krävt några förändringar
              i lagstiftningen utan skulle mycket väl ha kunnat rymmas inom
              den befintliga finansieringslagen.
            </seg>
            <seg xml:id="i-49c595017463b7a5-0">
              Fru talman! Vår första kritik handlar om orimligheten att alltför
              mycket ansvar delegeras från riksdag till regering och myndigheter.
              Detta har skapat en stor oro i kärnkraftsbranschen eftersom principerna
              för finansieringen är oklara. Det gäller till exempel de politiskt
              känsliga frågorna om avgiftsnivåer och vilka säkerheter som företagen
              ska ställa.
            </seg>
            <seg xml:id="i-77cce10039815d15-0">
              Vår andra kritik riktar in sig på att det i dag är reaktorinnehavarna
              som har huvudansvaret för att dels vidta de åtgärder de anser
              viktiga, dels beräkna de årliga kostnaderna för att ta hand om
              sitt utbrända bränsle, det vill säga ett tydligt producentansvar.
              Nu kommer initiativet att flyttas över till myndigheterna. Regeringen
              slår sönder delar av den svenska modellens grundprinciper, och
              nu ska staten in och styra och ställa.
            </seg>
            <seg xml:id="i-cede8840d0cc1157-0">
              Vi vill också kritisera beräkningsförutsättningarna som avviker
              från Finansieringsutredningens förslag.
            </seg>
            <seg xml:id="i-b84b9a9e25a63a47-0">
              Vår fjärde kritik handlar om den nya så kallade riskavgiften
              som nu ska införas. Regeringen eller en myndighet ska tillåtas
              fastställa statens eventuella ekonomiska risk för hanteringen
              av kärnavfallet utifall att någon ansvarig faller ifrån. I propositionen
              finns en mycket långsökt koppling till statens garanti när det
              gäller lånen till Öresundsbron. Jag ser inte jämförelsen mellan
              de olika delarna. Risken för detta resonemang är minimal, och
              jag är övertygad om att detta är ett nytt sätt för kärnkraftsmotståndarna
              att ytterligare lägga kostnader och hinder på kärnkraften, liksom
              produktionsskatten och tankeförbudslagen.
            </seg>
            <seg xml:id="i-f32a36d4652ff3c0-0">
              Det stora problemet för denna så kallade riskavgift är att den
              helt saknar motprestation från statens sida. Därför borde denna
              avgift, enligt till exempel professor Erik Nerep vid Handelshögskolan
              i Helsingfors, betraktas som en skatt. Då har riksdagen inte rätt
              att delegera det ansvaret vidare till regeringen. Rättsläget är
              alltså oklart.
            </seg>
            <seg xml:id="i-8053154f24487c57-0">
              Likaså är det problematiskt att propositionen ställer krav på
              kärnkraftsföretagen att ställa säkerhet ifall företagen inte kan
              fullgöra sina plikter. Det absurda med detta är att vi i praktiken
              har två företag som har ansvaret för våra kärnkraftverk, det statligt
              ägda Vattenfall och storkoncernen Eon. Hur stor risk är det att
              Vattenfalls ägare, det vill säga regering, riksdag och svenska
              folket, inte kommer att uppfylla sina åtaganden? Det finns ingen
              analys gjord för hur detta ska genomföras, och Lagrådet har kritiserat
              förslaget och anser att frågan måste utredas vidare.
            </seg>
            <seg xml:id="i-e89547b32ea242ac-0">
              Till sist är det vår kritik mot att dessa företags avgiftsmedel
              ska finansiera ideella organisationers engagemang i kärnkraftsfrågor.
              Vi ogillar starkt att företag ska överta det offentligas roll
              i att finansiera ideella organisationers verksamhet. Även detta
              har Lagrådet tydligt kritiserat. Framför allt ser jag det som
              ett mycket starkt underkännande från regeringens sida av Svensk
              Kärnbränslehanterings sätt att arbeta i sina förankringsprocesser
              kring slutförvar och hantering av utbränt kärnbränsle.
            </seg>
            <seg xml:id="i-5ca12ceda309e9d5-0">
              Fru talman! Detta är flera exempel på hur regeringen nu tippar
              balansen i kärnavfallsfrågorna. Producenternas ansvar minskar,
              och statens långa fingrar ska in och peta i saker som i dag fungerar
              väl. Det tycker vi illa om, och därför vill vi att huvuddelen
              av propositionen ska avslås.
            </seg>
            <seg xml:id="i-e240f5f504884c1f-0">
              Jag vill yrka bifall till reservation 1, som vi delar tillsammans
              med Folkpartiet och Kristdemokraterna.
            </seg>
            <seg xml:id="i-bec34a5563ba592a-0">
              Min uppfattning är att denna proposition är en del av regeringens
              eftergifter till kärnkraftsmotståndarna. Det är en politik som
              kommer att leda till att Sverige blir ett mörkt, kallt, tyst och
              smutsigt land.
            </seg>
          </u>
          <note type="speaker" xml:id="i-67443c2769b795d3-0">
            Anf. 146 LENNART FREMLING (fp):
          </note>
          <u who="lennart_fremling_7f1970" xml:id="i-31a2ed239f37c170-0">
            <seg xml:id="i-ac33c3709c6a5538-0">
              Fru talman! Vi diskuterar nu kärnavfallet utgående från miljö-
              och jordbruksutskottets betänkande nr 24. Jag kan instämma i mycket
              av det Lars Lindblad har framhållit.
            </seg>
            <seg xml:id="i-b9362b53e7818e0e-0">
              Betänkandet är välskrivet och skildrar på ett tydligt sätt Folkpartiets
              inställning i de reservationer som finns i betänkandet, naturligtvis
              i kombination med vår motion i ärendet. För att spara kammarens
              tid ser jag därför inget behov av någon votering om mina reservationer.
              Jag vill dock lyfta fram några synpunkter som är kritiska mot
              regeringens förslag.
            </seg>
            <seg xml:id="i-22edd6e1499a8eb8-0">
              Lagrådet har varit kritiskt mot att lagen är så flexibel att
              den ger regeringen nästan hela beslutsmakten eftersom lagtexten
              innehåller alltför lite substans. Lagrådet skriver att de enskilda
              lagreglerna blir omöjliga att bedöma, att regelverket på området
              inte kan förutses när lagen antas samt att reglerna blir svåra
              att överblicka. Jag såsom riksdagsledamot vill inte vara med om
              att besluta om en så bristfällig lag. Jag är besviken på att mina
              socialdemokratiska kolleger så okritiskt godtar att regeringen
              här tar för sig på riksdagens bekostnad. Vi yrkade i vår motion
              alltså på avslag och att regeringen skulle få återkomma till riksdagen
              med nya förslag som Lagrådet kunde tillstyrka.
            </seg>
            <seg xml:id="i-08e1bb6080909fac-0">
              En fråga som tagits upp av kärnkraftsbranschen i samband med
              remisshanteringen är att man motsätter sig att de avgifter som
              branschen betalar ska kunna gå till ideella föreningar som kritiskt
              granskar branschen. Vi har förståelse för denna kritik, och vi
              tycker att lagförslaget borde justeras så att detta inte är möjligt.
              Det handlar i och för sig inte om stora belopp, men det är mera
              en principsak att industrin inte ska tvingas finansiera sina kritiker.
              Då är det definitivt inte tillfredsställande att, som utskottsmajoriteten
              gör, hänvisa till att detta är en försöksverksamhet. Denna princip
              går ju inte att utvärdera, eller hur? Vad säger majoritetstalesmannen
              i denna debatt om detta?
            </seg>
            <seg xml:id="i-8dee0237dc78316c-0">
              Majoriteten säger att kriterier för denna utvärdering borde vara
              om medlen har använts på avsett sätt, vilken effekt stödet har
              haft och om stöd bör lämnas även fortsättningsvis. Jag vill i
              detta sammanhang betona att jag anser att det är värdefullt att
              ideella organisationer kritiskt granskar det som sker i samhället
              och att exempelvis underlag från kärnkraftsindustrin är rimligt
              utformat. Där måste vi ha ideella organisationer som agerar. Men
              sådana ideella organisationer riskerar också att bli en del av
              statsapparaten om de försörjs med anslag som regeringen beslutar
              om.
            </seg>
          </u>
          <note type="speaker" xml:id="i-bcc69dd75d2d9103-0">
            Anf. 147 INGEGERD SAARINEN (mp):
          </note>
          <u who="ingegerd_saarinen_63015e" xml:id="i-42e579ec51006f38-0">
            <seg xml:id="i-6e282ab531b5394d-0">
              Fru talman! Jag yrkar bifall till reservation 3 om höjda avgiftsnivåer.
              Miljöpartiet tycker att det är väldigt viktigt att avgifterna
              täcker de framtida kostnader som är förenade med kärnkraftens
              avveckling. Vad kostnaderna kan bli för att åstadkomma en säker
              slutförvaring vet vi ju inte än. Däremot vet vi att det troligen
              blir dyrare än man hittills har räknat med. Det är därför mycket
              viktigt att avgiftsnivåerna är höga och att de höjs från nuvarande
              nivå.
            </seg>
          </u>
          <note type="speaker" xml:id="i-968bbddac0115027-0">
            Anf. 148 SINIKKA BOHLIN (s):
          </note>
          <u who="sinikka_bohlin_edac98" xml:id="i-17bc820709117e02-0">
            <seg xml:id="i-f9fba9bb40c523fd-0">
              Fru talman! Vi kan göra den icke hållbara utvecklingen hållbar.
              Frågan är inte om utan när och hur. Energi kommer alltid att behövas,
              och förnybar energi ger mängder av nya möjligheter. Sådan energi
              ger bättre lösningar för framtiden som minskar riskerna för både
              hälsa och miljö.
            </seg>
            <seg xml:id="i-82db9a32f462f338-0">
              Just nu i dag handlar det dock om att ta konsekvenserna av våra
              handlingar och de metoder vi hittills har använt. För det är väl
              vårt ansvar att ta hand om de spår som våra livsmönster i dag
              ger upphov till? Det är vårt ansvar den nu levande generationen
              i Sverige att hitta en lösning på slutförvaringen av kärnavfall.
              Eller är det ett ansvar för kommande generationer?
            </seg>
            <seg xml:id="i-d45261d7c8e8c5fd-0">
              Fru talman! Kostnaderna för hantering och slutförvaring av radioaktivt
              avfall ska betalas av den som ger upphov till avfall. Det är ett
              klart och tydligt producentansvar som kommer att återstå även
              i framtiden. Det är en grundprincip i kärntekniklagen. Ansvaret
              för de framtida kostnaderna ligger därför på det företag som har
              tillstånd att driva kärnkraftsverksamhet.
            </seg>
            <seg xml:id="i-f132dabb4315fb2a-0">
              Finansieringsfrågorna utgör en del av ett helt system som har
              byggts upp för att säkerställa en ansvarsfull hantering av kärnkraften
              och dess avfallsfrågor. Det är ett system som har vuxit fram,
              till stor del under en tid då kärnkraftsfrågorna stod i centrum
              för den politiska diskussionen. Det finns en klar uppgifts- och
              ansvarsfördelning mellan å ena sidan den som har och driver kärnkraftsanläggningarna,
              och å andra sidan staten. Detta ansvar kommer att kvarstå efter
              att det här förslaget antas.
            </seg>
            <seg xml:id="i-4ce3a32bc8526410-0">
              Finansieringssystemet är en komplicerad väv som har tillkommit
              för att vår generation ska kunna hantera kärnkraftens avfallsfrågor
              på ett bra sätt. Därför är det också viktigt att denna fråga ventileras
              lite då och då här i kammaren.
            </seg>
            <seg xml:id="i-d337b2ee10613e2f-0">
              Fru talman! I dagens debatt har vi att ta ställning till följande
              frågor:
            </seg>
            <seg xml:id="i-d36c2bc0d6dcf8f6-0">
              Vår ambition är att slutförvaringen ska vara trygg, säker och
              ofarlig. Det är ju ändå vi elkonsumenter som betalar slutförvaringen.
              Finansieringssystemet är uppbyggt så att producenten av kärnkraftsel
              betalar in en avgift i statligt förvaltade fonder för den el som
              produceras. Den avgiften beräknas av Statens kärnkraftsinspektion,
              SKI, utifrån kostnader som kärnkraftsindustrin själv bedömer.
              Förra året var avgiften, som kan variera mellan åren, 0,5 öre
              per kilowattimme och bakas in i det elpris som den elkonsument
              som har kärnkraftsel betalar.
            </seg>
            <seg xml:id="i-3647469c1d926e91-0">
              I dag finns det fyra fonder. I dem finns i dag drygt 35 miljarder
              kronor. Reaktorägarna räknar med att rivning och slutförvaring
              framöver kommer att kosta ca 55 miljarder kronor. Hittills har
              olika projekt kostat ca 17 miljarder kronor. Det behövs alltså
              ytterligare 20 miljarder kronor, som beräknas tillkomma genom
              avkastning på fonderna inte genom avgifter.
            </seg>
            <seg xml:id="i-c7030dd32cbaebb3-0">
              Fru talman! Med dagens beslut får vi en ny enhetlig lag om finansiering,
              inte en detaljerad lag utan en ramlagstiftning, vilket gör att
              systemet blir mer flexibelt, eftersom vi också räknar in andra
              kärntekniska verksamheter, inte bara de som är reaktorer. Visst
              återstår fortfarande ett viktigt utredningsarbete, som delvis
              redan initierats av regeringen.
            </seg>
            <seg xml:id="i-348e1f4c2d93a6b0-0">
              Det finns flera frågor, utöver dem som vi i dag behandlar, som
              måste diskuteras grundligt för att vi ska trygga det framtida
              omhändertagandet av kärnavfall, till exempel: Stämmer våra beräkningar?
              Vissa bedömare säger att Sverige räknar med lägre kostnader än
              andra länder, och vissa säger att vi räknar med högre kostnader.
              Denna fråga får vi debattera vidare.
            </seg>
            <seg xml:id="i-a5a727ebbfc255a0-0">
              Vi behöver diskutera ett bredare perspektiv på finansieringsfrågorna
              än det som dagens lagstiftning utgår från. Det långsiktiga perspektivet
              innefattar resurser för bevakning och reparationer. Vem är det
              då som ska betala? Vem har ansvaret?
            </seg>
            <seg xml:id="i-1a058f7977b944b8-0">
              Fru talman! Inom OECD har man gjort studier över olika länders
              system för att finansiera omhändertagandet av kärnavfall. Systemen
              är alla uppbyggda på olika länders lagar och praxis. Det finns
              både guldkorn och problem i alla system. Men andra länder tycker
              att det svenska finansieringssystemet fungerar bra och att det
              står sig väl i en internationell jämförelse.
            </seg>
          </u>
          <note xml:id="i-67250a56707d404e-0">
            Härmed, fru talman, yrkar jag bifall till förslaget i betänkandet
            och avslag på samtliga reservationer.
          </note>
          <note type="speaker" xml:id="i-018311208f1656aa-0">
            Anf. 149 LARS LINDBLAD (m) replik:
          </note>
          <u who="lars_lindblad_d93ce9" xml:id="i-ac0b4381797fc06f-1">
            <seg xml:id="i-a85b4e61c2a9ba42-0">
              Fru talman! Min ambition är inte att ta en klassisk kärnkraftsdebatt.
              Vi har haft många tillfällen till det under årens lopp. Snarare
              vill jag ta chansen att resonera med en person som jag uppfattar
              som klok och många gånger pragmatisk, nämligen Sinikka Bohlin.
              Även om vi ofta har haft väldigt olika uppfattningar i grundfrågor
              tycker jag att Sinikka Bohlin är en person man kan resonera med.
            </seg>
            <seg xml:id="i-4373bf7f42fae97c-0">
              Jag vet att både Sinikka och jag är glada för den svenska modellen
              när det gäller omhändertagandet, och vi ser med spänning fram
              emot de försök som görs om hur vi slutligt ska kunna förvara kärnbränslet
              och så vidare.
            </seg>
            <seg xml:id="i-c235f844842a2bd6-0">
              Den har byggt väldigt mycket på samförstånd, som jag sade i mitt
              inledningsanförande, både mellan politiska partier och, inte minst,
              mellan branschen och staten. Därför känner jag en väldigt stor
              oro, som också stärktes av det besök som vi hade i miljö- och
              jordbruksutskottet. Det var besökare från branschen, från Eon,
              från Vattenfall och från Svensk Kärnbränslehantering. De målade
              upp en bild av att det är saker och ting som förändras i balansen
              i den här samförståndspolitiken. De kände att de nu förlorar inflytandet
              över processen och uppfattade att dialogen inte är lika tydlig.
            </seg>
            <seg xml:id="i-215e567f9e5bcd7e-0">
              Jag uppfattar inte att frågan egentligen handlar om huruvida
              det ska in mer eller mindre pengar i fonden, utan det handlar
              om att den här flexibiliteten, som Sinikka Bohlin pratar om, skapar
              en osäkerhet för branschen. De känner en oro kring det här. De,
              och också jag, uppfattar det som att detta förslag, den här propositionen,
              tippar den svenska modellen.
            </seg>
            <seg xml:id="i-6a569c3230e82231-0">
              Jag skulle vilja fråga Sinikka Bohlin om hon också känner en
              oro kring detta, eftersom branschen nu har uttryckt detta, och
              det är lite olyckligt.
            </seg>
          </u>
          <note type="speaker" xml:id="i-f93ec8963d47725b-0">
            Anf. 150 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-17bc820709117e02-1">
            <seg xml:id="i-303dfb983ae0f42f-0">
              Fru talman! Jag har tolkat den jag läser alltså propositionstexten.
              För mig är det här med samförstånd väldigt viktigt i den här frågan,
              eftersom den är otroligt omfattande. Det är en otroligt komplicerad
              fråga. Egentligen diskuteras den alldeles för lite i riksdagen,
              eftersom det är en nationell fråga som blir en lokal fråga för
              de kommuner som är inblandade.
            </seg>
            <seg xml:id="i-4e569e6d0a06cf89-0">
              I propositionen står det tydligt att den nuvarande rollfördelningen
              inte ska ändras. Verksamhetsutövarna ska beräkna, myndigheten
              ska granska, och regeringen ska besluta om avgifterna. Vi tar
              ju upp all kärnteknisk verksamhet i den här. I de mindre frågorna
              kan det vara så att SKI kan besluta, men det är de mindre frågorna.
              Annars håller modellen.
            </seg>
            <seg xml:id="i-da1082a1d499009a-0">
              Därför är jag lite förvånad över det ni skriver i er reservation.
              Jag vet inte vilken avgift ni menar. Men ni skriver: Inriktningen
              bör vara att det är riksdagen som beslutar i avgiftsfrågan. Är
              det riksdagen som ska besluta om avgifterna? Eller vilken fråga
              menar ni i er reservation? Jag tyckte att det var lite oklart,
              fru talman.
            </seg>
          </u>
          <note type="speaker" xml:id="i-945f4f77a7fa9eec-0">
            Anf. 151 LARS LINDBLAD (m) replik:
          </note>
          <u who="lars_lindblad_d93ce9" xml:id="i-ac0b4381797fc06f-2">
            <seg xml:id="i-2a9358b6ab051129-0">
              Fru talman! Det låter på något sätt på Sinikka Bohlin som att
              branschen och oppositionen och andra har missförstått det här
              ärendet helt och hållet. Det kanske är så. Men det är en bransch
              som är ganska väl påläst och som har deltagit i den här dialogen
              under väldigt många år som uppfattar att någonting har förändrats.
            </seg>
            <seg xml:id="i-ba03003f99d621de-0">
              Lagrådet har ganska tydligt kritiserat två delar av detta och
              vill ha fortsatt utredning kring vissa delar. Vi har också hört
              uttalanden från skatteexperter som till exempel menar att den
              här riskavgiften, som ni nu vill få in, snarare har karaktären
              av en skatt. Det är det resonemanget vi har i vår motion. Om det
              inte finns någon motprestation från statens sida för den här avgiften,
              utan det är en ren avgift som man inte får någonting för, är det
              att betrakta som en skatt. Det är det perspektivet som vi har.
            </seg>
            <seg xml:id="i-4719340127673ed0-0">
              Det är ju inte vilka företag som helst som då eventuellt ska
              släppa sitt ansvar för detta. Det är det statligt ägda Vattenfall
              som har den största delen av ansvaret för de här verksamheterna.
              Eftersom vi har en bred konsensus kring att producentansvaret
              är en viktig princip som vi ska bygga vår politik på uppfattar
              branschen och vi med flera att detta förändrar. Och det är ett
              förslag som kritiseras av ett antal experter, både juridiskt och
              skattemässigt. Det är snarast det som det handlar om för mig.
              I grunden handlar det om att detta tippar den svenska modellen.
              Ansvaret går från branschen till staten, regeringen eller myndigheterna.
            </seg>
          </u>
          <note type="speaker" xml:id="i-239f2653e408000d-0">
            Anf. 152 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-17bc820709117e02-2">
            <seg xml:id="i-47f4b7a9645fa526-0">
              Fru talman! Jag gör den tolkningen att det inte handlar om en
              skatt, utan det är mer en försäkringspremie. Vi vill också ha
              den här säkerheten. Ju större risken är för staten, desto högre
              avgift. Genom att ställa bästa möjliga säkerhet för sina kostnader
              kan verksamhetsutövaren eliminera riskavgiften, så det är fortfarande
              ett samspel här.
            </seg>
            <seg xml:id="i-97a6feb4d2fbbb49-0">
              Risktagandet är statens motprestation. Det är naturligtvis i
              slutändan våra skattepengar som riskeras. Samtidigt har vi med
              våra skattepengar, genom elpriserna, betalat till fonderna, så
              det här är ett komplicerat system.
            </seg>
            <seg xml:id="i-8d7ef0d66fcce4a7-0">
              Det som komplicerar ännu mer är kanske de företag som inte är
              helt svenskägda. Finns det garantier där för att man från företagens
              sida i slutändan vill ta den risk som finns, eller gör man något
              annat i de där stora koncernerna? Då hamnar ju staten i den situationen
              att det är vi som tar risken med våra skattepengar.
            </seg>
            <seg xml:id="i-ca4214624a5863bd-0">
              Jag ser det här som en försäkringspremie i den här diskussionen.
            </seg>
          </u>
          <note type="speaker" xml:id="i-619896365f3e2902-0">
            Anf. 153 LENNART FREMLING (fp) replik:
          </note>
          <u who="lennart_fremling_7f1970" xml:id="i-31a2ed239f37c170-1">
            <seg xml:id="i-8a25c61d18c27ed4-0">
              Fru talman! Jag får instämma i det som Lars Lindblad sade även
              vad gäller att vi alla har upplevt Sinikka som klok och resonabel
              och att det är trevligt att föra ett resonemang om de här frågorna.
            </seg>
            <seg xml:id="i-e0ac90fd393637b2-0">
              Vi håller på att tippa över den här svenska modellen och skriver
              i stället en ramlag. Utskottets majoritet har skrivit i betänkandet
              att man avstyrker våra yrkanden med hänvisning till bland annat
              att en referensgrupp har inrättats med företrädare för bland annat
              kärnkraftsindustrin, och utskottet förutsätter att avgiftsfrågor
              och andra frågor kommer att tas upp i detta forum.
            </seg>
            <seg xml:id="i-51a5f30b1d2c7c16-0">
              Det visar liksom vem som håller på att ta makten med hjälp av
              den här ramlagen. Sinikka Bohlin talar om att det är ett flexibelt
              system. Ja, men flexibiliteten har ju att göra med vem som beslutar
              och vem som har makten när nu regeringen tillsätter en sådan här
              arbetsgrupp. Och det kvarstår att Lagrådet hade en hel del kritik
              och tycker att lagreglerna inte går att bedöma och att lagtexten
              innehåller alltför lite substans. Därför vill jag fråga Sinikka:
              Ringer det inte några varningsklockor hos dig när Lagrådet kommer
              med så allvarlig kritik?
            </seg>
          </u>
          <note type="speaker" xml:id="i-a5c64d2a4ec87860-0">
            Anf. 154 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-17bc820709117e02-3">
            <seg xml:id="i-f7c428ac30888c69-0">
              Fru talman! Jag är naturligtvis lite förvånad över att man från
              Moderaterna och, i den här diskussionen, från Folkpartiet inte
              accepterar en ramlag. Ni är faktiskt oftast mot en detaljlagstiftning.
            </seg>
            <seg xml:id="i-c86219ac4412f479-0">
              Man har en ramlag här. Vi utökar innehållet i kärntekniklagen
              och tar allt, det mindre också, vilket innebär att den lagen skulle
              vara väldigt detaljerad. Då väljer vi den här modellen, att vi
              tar en ramlag.
            </seg>
            <seg xml:id="i-c9902a5804beaa7f-0">
              Men i grunden har vi fortfarande den här fördelningen. Det är
              företagen som räknar. Det är myndigheterna som granskar, och så
              blir det då ett beslut, som har varit på SKI förut. Det är precis
              samma modell.
            </seg>
            <seg xml:id="i-8c06186b27d19303-0">
              Nu har man då en arbetsgrupp eller en referensgrupp som egentligen
              jobbar fram förordningstexterna. Jag ser ingenting negativt i
              det här. Då är kärnreaktorägarna med i hela processen.
            </seg>
            <seg xml:id="i-de28e69e6da4a2af-0">
              Det som jag är lite mer förvånad över är att Folkpartiet säger
              att vi inte ska ha pengar till ideella organisationer. Det brukar
              i varenda debatt annars vara ni som står för att miljöorganisationer
              ska vara med och diskutera. Jag måste säga att jag förstår ingenting
              i dag, fru talman.
            </seg>
          </u>
          <note type="speaker" xml:id="i-50e2b17196e4550a-0">
            Anf. 155 LENNART FREMLING (fp) replik:
          </note>
          <u who="lennart_fremling_7f1970" xml:id="i-31a2ed239f37c170-2">
            <seg xml:id="i-784a7cf6a5f20b42-0">
              Fru talman! Jo, de ideella organisationerna är viktiga, och de
              ska vara med i debatten. Men det är stötande om industrin ska
              finansiera deras verksamhet. Industrin ska förvisso finansiera
              miljökonsekvensbeskrivningar och framlägga sina texter, men sedan
              bör de kritiskt granskas av andra. Miljöorganisationerna ska finnas
              med i det sammanhanget, och de kan behöva delvis statliga finansieringar.
              Jag hade en liten varningsklocka i mitt anförande. Jag sade att
              det finns en risk att ideella organisationer kan bli en del av
              statsapparaten. Visst är det skäligt att det finns rimliga bidrag
              och stöd till diverse ideella organisationer. Men, som sagt, det
              bör inte komma genom branschen.
            </seg>
            <seg xml:id="i-9113830cca3b8a39-0">
              Jag skulle då också vilja fråga Sinikka Bohlin om det som anges
              om utvärderingar av det här. Det är bara ett försök med den här
              regeln, och det ska utvärderas. Är det verkligen rimligt att gå
              in och utvärdera vilken effekt det här stödet har haft, till de
              ideella organisationerna, och om medlen har använts på rätt sätt?
            </seg>
            <seg xml:id="i-ede4c8cf5e1c7ba0-0">
              Jag menar att det är en fråga man kan ta ställning till utgående
              från principiella skäl. Det är inte en praktisk fråga som behöver
              genomföras och därefter utvärderas.
            </seg>
          </u>
          <note type="speaker" xml:id="i-08f41c9982a6d881-0">
            Anf. 156 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-17bc820709117e02-4">
            <seg xml:id="i-1abee64eb955da62-0">
              Fru talman! För mig är det en demokratifråga. Det är en otroligt
              svår fråga som hanteras i kommuner, och för tillfället i två kommuner
              som är intensivt inne i diskussionen om slutförvaringen.
            </seg>
            <seg xml:id="i-b4efa10cf9e374cd-0">
              Det är nämligen inte industrin som betalar. De här pengarna kommer
              från fonden. Det är med våra elpriser som vi har betalat pengar
              till fonden. Jag tycker att det är fullt rimligt att miljöorganisationer
              kan vara med i processen för att människor ska ha ett förtroende
              för det som vi sysslar med.
            </seg>
            <seg xml:id="i-e14138e54368b3a6-0">
              Det är en svår fråga för de kommuner som tar ett nationellt ansvar
              den dagen, som Lars Lindblad också sade, som vi är där att vi
              kan göra någonting. Det dröjer ett tag till. Det är min inställning
              i den frågan. Det handlar om demokrati och förtroende.
            </seg>
            <seg xml:id="i-27e1166fdce4face-0">
              Eftersom detta är min sista replik vill jag tacka riksdagen för
              att detta utskott har fått ha dessa frågor. De är intressanta
              och svåra. Vi vet att det finns ett förslag som kommer till kammaren
              att våra frågor ska flyttas till försvarsutskottet nästa mandatperiod.
            </seg>
            <seg xml:id="i-77f2a98f957cc2c2-0">
              Vi får tacka för förtroendet att vi fått ha frågorna. Vi vill
              också här tacka alla dem som vi har fått samarbeta med SKB, Karlshamn,
              kommunerna, myndigheter och de ideella organisationer som har
              deltagit i den demokratiska processen. Tack, fru talman!
            </seg>
          </u>
          <note type="speaker" xml:id="i-8285896a8e2613e6-0">
            Anf. 157 KJELL-ERIK KARLSSON (v):
          </note>
          <u who="kjell-erik_karlsson_fc6fab" next="cont" xml:id="i-c9334badba7554c1-0">
            <seg xml:id="i-09d61fd52414fd64-0">
              Fru talman! Vi i Vänsterpartiet arbetar för att kärnkraften ska
              avvecklas. Avvecklingen har påbörjats. Vänsterpartiet har varit
              emot både en etablering och uppbyggnad av kärnkraften. Det är
              en ohållbar energikälla som medför oerhörda risker för miljön.
            </seg>
            <seg xml:id="i-98674bb1eca40771-0">
              Vår kritik har genom alla åren varit baserad på speciellt kärnavfallsfrågan
              med dess konsekvenser för kommande generationer samt att det inte
              finns någon bra lösning på den frågan. Men som parti gäller det
              att vi förhåller oss till problematiken samt tar ett ansvar för
              den rådande situationen för att få en lösning på kärnavfallsproblematiken
              och just dess finansiering.
            </seg>
            <seg xml:id="i-dfae4eb861fe2f67-0">
              Sedan år 1972, då den första reaktorn i Oskarshamn startade,
              har svenska kärnkraftverk producerat radioaktivt avfall samtidigt
              som det har pågått utredningar för att hantera avfallsproblemet.
              Ambitionen är att hindra spridning av avfallet under de hundratusentals
              år som radioaktiviteten är livsfarligt hög och att inte belasta
              kommande generationer med risk, ansvar eller kostnader till följd
              av vår tids atomsopor.
            </seg>
            <seg xml:id="i-13b7604baafd6acd-0">
              Ingen avfallsförvaring av detta slag kan dock göras helt säker,
              och den verkliga ambitionen är därför att inte belasta kommande
              generationer med onödiga risker, ansvar och kostnader. Därför
              är det viktigt att säkerställa finansieringen av de allmänna skyldigheter
              som nu följer av den så kallade kärntekniklagen. Det nuvarande
              finansieringssystemet har visat sig vara bristfälligt i vissa
              avseenden, och därför föreslås nu denna ändring som finns i betänkandet.
            </seg>
            <seg xml:id="i-003d9d5c143853a2-0">
              Västerpartiet ser det även som viktigt att möjligheter finns
              för frivilligorganisationer att på nationell och lokal nivå kunna
              få del av det ekonomiska stöd som ges för informationsinsatser
              så att det kan ges en allsidig information, en allsidighet som
              utvecklar och skapar en större trovärdighet i förvarsprocessen.
            </seg>
            <seg xml:id="i-345a0f0d45d0e51a-0">
              Vi anser också att Sverige ska ta hand om sitt eget kärnavfall
              och inte importera andra länders kärnavfall. Det radioaktiva avfallet
              är ur internationell synvinkel att betrakta som en tickande bomb.
              Sverige bör därför ta initiativ till att frågan om förvaring av
              det radioaktiva avfallet tas upp i olika internationella forum
              samt att de ekonomiska delarna löses.
            </seg>
            <seg xml:id="i-f4f51ff619e4ef2e-0">
              Riksdagen borde ge regeringen i uppdrag att redovisa konsekvenserna
              av vad EU-reglerna om fri rörlighet för varor och tjänster innebär
              för Sveriges del när det gäller kärnavfall. Riksdagen borde egentligen
              även uttala sig om att Sverige inte ska importera eller exportera
              kärnavfall. Men det är något som bör behandlas i ett annat betänkande
              och en annan debatt än den här om MJU24.
            </seg>
          </u>
          <note xml:id="i-f26f4efe0f411f17-0">
            Slutligen, fru talman, yrkar jag bifall till utskottets förslag
            i betänkandet.
          </note>
          <note xml:id="i-85ddcc17af5e298d-3">
            Överläggningen var härmed avslutad.
          </note>
          <note xml:id="i-593889ae707a0ee6-0">
            15 § Inlösen av minoritetsaktier i försäkringsbolag
          </note>
          <note xml:id="i-22610a86f3830334-5">
            Föredrogs
          </note>
          <note xml:id="i-b89508858ec53792-1">
            Andre vice talmannen konstaterade att ingen talare var anmäld.
          </note>
          <note xml:id="i-1f14c54341ba27d1-0">
            16 § Bordläggning
          </note>
          <note xml:id="i-9a81f3223f9d94c4-0">
            Anmäldes och bordlades
          </note>
          <note xml:id="i-f1a68d012eeeff12-0">
            17 § Anmälan om interpellationer
          </note>
          <note xml:id="i-bba8ca9c5ad43372-0">
            Anmäldes att följande interpellationer framställts
          </note>
          <note xml:id="i-e428d80063bca19d-0">
            den 18 maj
          </note>
          <note xml:id="i-353a186c1f960b7f-0">
            Bengt-Anders Johansson
          </note>
          <note xml:id="i-895ac673b9ae0d9a-0">
            Henrik S Järrel
          </note>
          <u who="kjell-erik_karlsson_fc6fab" prev="cont" xml:id="i-1f29e6bb9994d2b0-0">
            <seg xml:id="i-68120543a7f3dcfb-0">
              Torsten Lindström
            </seg>
            <seg xml:id="i-68120543a7f3dcfb-1">
              Torsten Lindström
            </seg>
          </u>
          <note xml:id="i-f43dc0e8dff9e7ae-0">
            Johnny Gylling
          </note>
          <note xml:id="i-28c0b5eb8c49731a-0">
            Interpellationerna redovisas i bilaga som fogats till riksdagens
            snabbprotokoll tisdagen den 30 maj.
          </note>
          <note xml:id="i-5c75961b913e1a1f-0">
            18 § Anmälan om frågor för skriftliga svar
          </note>
          <note xml:id="i-9ff8478db17b2ac3-0">
            Anmäldes att följande frågor för skriftliga svar framställts
          </note>
          <note xml:id="i-e428d80063bca19d-1">
            den 18 maj
          </note>
          <note xml:id="i-aa308874e74d303c-0">
            Rolf Gunnarsson
          </note>
          <note xml:id="i-89aaa4ca80ec153c-0">
            Åsa Torstensson
          </note>
          <note xml:id="i-89aaa4ca80ec153c-1">
            Åsa Torstensson
          </note>
          <note xml:id="i-a19a22b6d5ee90a7-0">
            Staffan Danielsson
          </note>
          <note xml:id="i-28d285e95300399d-0">
            Hans Hoff
          </note>
          <note xml:id="i-102a008894d57de6-0">
            Gunilla Carlsson
          </note>
          <note xml:id="i-3c2b252e5635102f-0">
            Jeppe Johnsson
          </note>
          <note xml:id="i-94fe4833543a7e01-0">
            Annelie Enochson
          </note>
          <note xml:id="i-aa308874e74d303c-1">
            Rolf Gunnarsson
          </note>
          <note xml:id="i-a633ea6fd258ee84-0">
            Christer Nylander
          </note>
          <note xml:id="i-a633ea6fd258ee84-1">
            Christer Nylander
          </note>
          <note xml:id="i-86b29cf59dfef6f6-0">
            Alice Åström
          </note>
          <note xml:id="i-0c1ccf513ad6c32b-0">
            Cristina Husmark Pehrsson
          </note>
          <note xml:id="i-7efed56d1dbdd63a-0">
            Ragnwi Marcelind
          </note>
          <note xml:id="i-de9d9a389e468f38-0">
            Mariam Osman Sherifay
          </note>
          <note xml:id="i-2206ee950e109db0-0">
            Frågorna redovisas i bilaga som fogats till riksdagens snabbprotokoll
            tisdagen den 30 maj.
          </note>
          <note xml:id="i-08d277224a73e0c5-0">
            19 § Kammaren åtskildes kl. 18.15.
          </note>
          <note xml:id="i-21da0e7eb8690204-0">
            Förhandlingarna leddes
          </note>
          <note xml:id="i-6f853259b99c24fb-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
