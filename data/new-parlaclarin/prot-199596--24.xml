<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--24</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-6e63fab54540c250-0">
            15.35 - 17.13
          </note>
          <note xml:id="i-696a9901642c7a65-0">
            Det justerade protokollet beräknas utkomma om 3 veckor
          </note>
          <note xml:id="i-718a4b705b0a13f9-0">
            ___________________________________________________________________________
          </note>
          <note xml:id="i-9faf11fe988f6a77-0">
            1 § Justering av protokoll
          </note>
          <note xml:id="i-428f3c1dc0d3c6b5-0">
            Justerades protokollet för den 10 november.
          </note>
          <note xml:id="i-cfcf838120a0c39d-0">
            2 § Anmälan om återtagande av plats i riksdagen
          </note>
          <note xml:id="i-f40c82ca86817095-0">
            Andre vice talmannen meddelade att Thomas Julin
          </note>
          <note xml:id="i-3d5bb3dbe1df0a9d-0">
            (mp) den 16 november återtagit sin plats i riksdagen, varigenom
            uppdraget som ersättare upphört för Eva
          </note>
          <note xml:id="i-a19231790e30b13a-0">
            Julin.
          </note>
          <note xml:id="i-fb8d0c546ea5aab9-0">
            3 § Ledighet
          </note>
          <note xml:id="i-622f7c6207e02b0e-0">
            Andre vice talmannen meddelade att Ingegerd
          </note>
          <note xml:id="i-fb73c79c8a139d45-0">
            Sahlström (s) ansökt om ledighet under tiden den 16
          </note>
          <note xml:id="i-e4b429b6205bde35-0">
            november 1995 - den 31 mars 1996.
          </note>
          <note xml:id="i-ee155f32a421dbcd-0">
            Kammaren biföll denna ansökan
          </note>
          <note xml:id="i-28849c0e62181048-0">
            Andre vice talmannen meddelade att Hans Hoff
          </note>
          <note xml:id="i-d2d316ce9aea7aca-0">
            (s) skulle tjänstgöra som ersättare för Ingegerd Sahlström.
          </note>
          <note xml:id="i-531b019c70429f37-0">
            4 § Svar på interpellation 1995/96:6 om en riksnorm rörande ekonomiskt
            bistånd
          </note>
          <note xml:id="i-8b904c149a3dce93-0">
            Anf. 1 Socialminister INGELA
          </note>
          <note xml:id="i-5d94d6b5368e8c99-0">
            THALÉN (s)
          </note>
          <note xml:id="i-ccaa9345da4f7892-0">
            Fru talman! Göte Jonsson har frågat mig om regeringen avser att
            lägga fram förslag om en av riksdagen fastställd riksnorm och
            om i så fall ekonomisk kompensation kommer att ges till kommunerna.
            Vidare frågar Göte Jonsson om jag är beredd att i socialtjänstlagen
            skriva in rätten att villkora bistånd.
          </note>
          <note xml:id="i-1210883755a063e0-0">
            Socialtjänstlagen är till sin konstruktion en ramlag. 6 § socialtjänstlagen
            reglerar den enskildes rätt till bistånd, varav ekonomiskt bistånd
            till försörjning är en form. Ekonomiskt bistånd skall tillförsäkra
            den enskilde en skälig levnadsnivå. Begreppet skälig levnadsnivå
            definieras inte närmare i lagtexten eller i lagens förarbeten.
          </note>
          <note xml:id="i-510c0f86291c58c1-0">
            Socialtjänstlagen skall enligt lagens förarbeten ge kommunerna
            frihet att utforma biståndet utifrån lokala förutsättningar och
            att fastställa vilken nivå som motsvarar lagens krav på skälig
            levnadsnivå. Samtidigt framhålls det i förarbetena att det är
            önskvärt att bedömningen blir så enhetlig som möjligt.
          </note>
          <note xml:id="i-48194b11d50aaf7d-0">
            Detta är bakgrunden till att Socialstyrelsen fick i uppdrag att
            i samråd med Svenska kommunförbundet utarbeta allmänna råd om
            socialtjänstlagens tillämpning. Det är nu tio år sedan Socialstyrelsen
            kom med sin rekommendation om en socialbidragsnorm. Trots detta
            finns det i dag en stor spännvidd mellan de normer som kommunerna
            tillämpar. Vissa kommuner tillämpar en socialbidragsnorm som Socialtjänstkommittén
            bedömer ligger under lagens krav på en skälig levnadsnivå.
          </note>
          <note xml:id="i-fd7c1b01dc5ffe09-0">
            Överklaganden av beslut om socialbidrag har ökat mycket kraftigt
            under senare år. Majoriteten av alla överklaganden när det gäller
            socialtjänstlagen gäller numera kommunernas socialbidragsnormer.
            Den enskilde som överklagar kommunens beslut får ofta rätt till
            ett högre belopp. Den som inte överklagar beslutet får dock nöja
            sig med det lägre beloppet. Det förekommer att samma person månad
            efter månad tvingas överklaga socialnämndens beslut för att få
            ut det högre belopp som domstolen tilldömer personen i fråga.
            Socialtjänstkommittén betecknar en sådan rättsförlust som otillfredsställande
            för den enskildes rättssäkerhet.
          </note>
          <note xml:id="i-a13841e9cb2d0763-0">
            Lagens bristande precisering har således medfört en förskjutning
            av beslutstyngdpunkten från de folkvalda organen till förvaltningsdomstolarna.
          </note>
          <note xml:id="i-8580789813d17eee-0">
            Detta är huvudskälen till att Socialtjänstkommittén föreslagit
            att rätten till socialbidrag bör preciseras i socialtjänstlagen
            så att det tydligare framgår vilka utgiftsposter som ingår samt
            vilken nivå som normen bör ligga på. Socialtjänstkommitténs förslag
            bereds inom Socialdepartementet. Regeringens avsikt är att inom
            kort besluta om en lagrådsremiss i frågan och att i början av
            nästa år förelägga riksdagen förslag till förändringar av socialtjänstlagen
            som skapar större klarhet inom socialbidragssystemet.
          </note>
          <note xml:id="i-bb678167b65b6848-0">
            Avsikten med förändrade regler för socialbidragshanteringen är
            inte att ge avkall på den enskildes rätt till ett grundstöd. Det
            är viktigt att bibehålla socialbidragens karaktär av individuellt
            anpassade åtgärder.
          </note>
          <note xml:id="i-b8d2dbb1007c9017-0">
            Kommunerna bör också få ökad frihet att anpassa bidragssystemet
            till lokala förutsättningar.
          </note>
          <note xml:id="i-b65467c4cca7e843-0">
            Förändringarna avser att minska förvaltningsdomstolarnas tolkningsutrymme
            till förmån för de folkvalda organen, riksdagen och kommunernas
            valda församlingar, utan att den enskildes rättssäkerhet åsidosätts.
          </note>
          <note xml:id="i-a88b300345ecdb54-0">
            Vid en reformering av socialbidragssystemet bör stor vikt läggas
            vid arbetslinjen. Därför ser jag det som mycket viktigt att vi
            i socialtjänstlagen tydligare lyfter fram kommunens skyldighet
            att bistå, inte endast med ekonomisk hjälp, utan framför allt
            med aktiva insatser av annat slag som hjälper den enskilde att
            på sikt klara sin egen försörjning. Jag vill då särskilt understryka
            vikten av att förbättra socialtjänstens samverkan med övriga berörda
            myndigheter, framför allt med arbetsförmedlingen, försäkringskassan
            och andra rehabiliterande organ för att åstadkomma en samordning
            av insatserna. Det kan handla om en rad olika åtgärder med såväl
            sysselsättning som arbetsrehabiliterande inslag.
          </note>
          <note xml:id="i-8fbd428df4c3e7d7-0">
            I det här sammanhanget kan det finnas skäl att förtydliga reglerna
            som berör socialtjänstens möjlighet att ställa krav på den som
            söker bistånd eller att på olika sätt villkora biståndet. Av samhällsdebatten
            kan man få intryck av att socialtjänsten inte har rätt att ställa
            några som helst krav på den som söker bistånd.
          </note>
          <note xml:id="i-9566d150f1b72269-0">
            Så är det naturligvis inte. Endast den som har uttömt sina egna
            möjligheter kan få socialbidrag. Finns realiserbara tillgångar
            skall i första hand dessa användas för att täcka kostnader för
            hyra, uppehälle etc. Den som kan arbeta är också skyldig att aktivt
            söka och ta lämpligt arbete. Man är också skyldig att delta i
            lämpliga arbetsmarknadspolitiska insatser som arbetsförmedlingen
            eller kommunen erbjuder, t.ex. beredskapsarbete, arbetsmarknadsutbildning
            eller arbetsrehabiliterande åtgärder.
          </note>
          <note xml:id="i-ff3fa9f76c20b959-0">
            Regeringsrätten har i en dom kommit fram till att en hjälpsökande
            som utan giltigt skäl vägrar att ta anvisat arbete kan nekas bistånd
            enligt 6 § socialtjänstlagen. Det kommande förslaget kommer tydligt
            att slå fast den rättspraxis som i dag gäller beträffande krav
            på aktivt arbetssökande. OECD genomför just nu en jämförande studie
            av socialbidragssystemen i ett antal länder. En slutsats som redan
            nu kan dras är att
          </note>
          <note xml:id="i-e6c018e6fe8b2d01-0">
            Sverige är det land som går längst i kravet på att den som söker
            socialbidrag också aktivt skall söka arbete.
          </note>
          <note xml:id="i-63a3d92419d3c0f1-0">
            I den svenska debatten om socialbidragen har det framställts
            önskemål om att socialtjänstens rätt att ställa krav på den som
            söker bidrag skall utvidgas ytterligare. Det har bl.a. gällt frågan
            om socialtjänstens rätt att vägra bistånd till någon därför att
            denne inte accepterat socialtjänstens krav på deltagande i sysselsättning,
            som inte ryms inom den vanliga arbetsmarknaden och som inte heller
            är beredskapsarbete, alltså i den typ av fall där regeringsrätten
            nyligen förklarat att det inte går att villkora rätten till bidrag.
          </note>
          <note xml:id="i-832afa3674ec048a-0">
            Det är uppenbart att denna fråga bör få en ordentlig genomlysning
            och ett klargörande. Jag har för avsikt att ta upp frågan i den
            kommande propositionen om en ny socialbidragsnorm.
          </note>
          <note xml:id="i-b61ec7141765580e-0">
            När det gäller Göte Jonssons fråga om en ekonomisk kompensation
            till kommunerna med anledning av eventuella förändringar av reglerna
            för ekonomiskt bistånd vill jag klart slå fast att ambitionen
            är att skapa förutsättningar för en bättre och effektivare socialbidragshantering,
            som ger lägre kostnader för kommunerna och som ytterst tar sikte
            på att ge den enskilde möjligheter till egen försörjning och ett
            aktivt liv.
          </note>
          <note xml:id="i-ba4302377880f034-0">
            Någon särskild kompensation till kommunerna utöver det allmänna
            statsbidraget är inte aktuell.
          </note>
          <note xml:id="i-e1282ca92d41a248-0">
            Anf. 2 GÖTE JONSSON (m)
          </note>
          <note xml:id="i-bfdcacafb9654be0-0">
            Fru talman! Jag ber att få tacka statsrådet för svaret på interpellationen.
          </note>
          <note xml:id="i-81a3e3869f74454b-0">
            Vi befinner oss i en mycket intressant situation.
          </note>
          <note xml:id="i-f4ceaf1f7205eb92-0">
            Socialtjänstkommittén har arbetat i många år med att se över
            socialtjänstlagen. Den tyngsta remissinstansen, Svenska kommunförbundet,
            säger: Nu måste regeringen tillsätta en utredning för att gå till
            botten med frågan om det ekonomiska biståndet. Detta är en mycket
            långtgående nedvärdering av Socialtjänstkommitténs arbete och
            dess majoritets förslag. Jag kan konstatera att jag personligen
            i och med yttrandet från Svenska kommunförbundet har fått rätt
            på många punkter.
          </note>
          <note xml:id="i-d76723189aef8b53-0">
            Jag tycker verkligen, fru talman, att det finns skäl för statsrådet
            Ingela Thalén att ta de här synpunkterna på allvar inför det arbete
            som nu pågår med att utarbeta en proposition. Det finns en hel
            del positivt i Ingela
          </note>
          <note xml:id="i-88688cb8994d48f8-0">
            Thaléns svar, men jag skulle önska ytterligare klarlägganden,
            samtidigt som jag kan konstatera att jag på alla punkter inte
            delar statsrådets uppfattning i själva frågan.
          </note>
          <note xml:id="i-38f7dc59032824f9-0">
            Alldeles uppenbart måste vi ha en lagparagraf, en rättighetsparagraf
            om rätten till bistånd, ekonomiskt och annat. På den punkten råder
            det inga delade meningar. Men här finns en rad frågor som måste
            belysas och ytterligare diskuteras. Vem skall bestämma, och vem
            har moralen?
          </note>
          <note xml:id="i-e1e9ac7153f30160-0">
            Jag menar personligen att kommunerna måste få ett större ansvar,
            en större självbestämmanderätt när det gäller såväl det ekonomiska
            biståndet som andra insatser. Det finns ingen anledning att tro
            att kommunalpolitikerna har en sämre moral än riksdagspolitikerna
            på den här punkten.
          </note>
          <note xml:id="i-d50f47294688ac66-0">
            Hur skall vi utforma de olika rättigheterna i biståndsparagrafen,
            och vad skall denna innehålla? Jag delar också uppfattningen att
            det är en fördel med en precisering i socialtjänstlagen såsom
            Socialtjänstkommittén har redovisat, men det måste vara kommunerna
            själva som sätter prislappen på de olika delarna i en sådan lista,
            eftersom förutsättningarna är olika i olika kommuner.
          </note>
          <note xml:id="i-9aa53144129e073a-0">
            Det måste också finnas en vettig relation mellan ekonomiskt bistånd
            och annat bistånd. Om för stor vikt läggs vid det ekonomiska biståndet
            minskar kommunernas möjligheter att gå in med annat bistånd, och
            oftast är det det andra biståndet som är det viktiga. Där kommer
            min kritik mot riksnormen in.
          </note>
          <note xml:id="i-eb5686dfbc29202f-0">
            Jag skulle vilja ha ett klart besked från Ingela
          </note>
          <note xml:id="i-32a6fe9da9b8dc58-0">
            Thalén. Ser inte statsrådet mycket klara problem med en riksnorm?
            En sådan försvårar för kommunerna att gå in med andra metoder.
            Statsrådet säger att vi skall ha en individuell anpassning till
            biståndsparagrafen och att varje person skall prövas utifrån det
            bistånd som behövs. Med en riksnorm försvåras detta, och nya problem
            skapas. En riksnorm ses nämligen som en generell rätt till ekonomiskt
            bistånd.
          </note>
          <note xml:id="i-89bcd05a6cebc2ff-0">
            Regeringen måste i det här sammanhanget tala klartext och inte
            tala med kluven tunga. I tillväxtpropositionen förs ett resonemang,
            och i dagstidningarna förs ett annat resonemang bl.a. vad gäller
            riksnormen och kommunernas möjlighet att själva påverka nivåerna.
          </note>
          <note xml:id="i-3e63799aa449c168-0">
            Det måste löna sig att arbeta. Vi vet att det med dagens nivåer
            i många fall inte lönar sig för den som har ekonomiskt bistånd
            att gå ut i förvärvsarbete. Det här skapar problem. Det ger inte
            den nödvändiga stimulans som krävs för att människor skall gå
            ut i arbetslivet. Vi får inlåsningseffekter, som i många fall
            gör det omöjligt för socialsekreterarna och Socialnämnden att
            jobba.
          </note>
          <note xml:id="i-2b69775e45bd8c59-0">
            Jag förde så sent som i går ett resonemang med en företagare
            som hade haft kontakter just med socialtjänsten. En person som
            erbjöds arbete hade då sagt till företagaren att han inte skulle
            tjäna ett dugg på att jobba hos honom. Sådana signaler är givetvis
            fullständigt felaktiga. Här krävs en ingående revision.
          </note>
          <note xml:id="i-f00c6bbe41d07f6b-0">
            Vem skall ha ansvaret? Är det vi själva i den lilla världen som
            har ansvaret? Det är med anledning av den frågan väldigt intressant
            att läsa Regeringsrättens dom beträffande ett fall där en ung
            flicka har flyttat ihop med en pojkvän och kräver att socialtjänsten
            skall betala en telefonräkning på 244 kr. Socialnämnden säger
            nej, och ärendet går sedan ända upp till
          </note>
          <note xml:id="i-7043a05af8f6c83b-0">
            Regeringsrätten innan det blir klarhet i fallet. Regeringsrättens
            majoritet säger nej, men Socialstyrelsen tycker att det beslutet
            är felaktigt.
          </note>
          <note xml:id="i-ccf26014888a572b-0">
            Vad ger detta, den osäkerheten i sådana frågor, för signaler
            till ungdomar? Skall inte ansvaret i den lilla världen, i familjen,
            sträcka sig längre än till byxlinningen visavi socialtjänsten?
            Bara det faktum att två ungdomar anser sig ha rätt att få socialbidrag
            för en telefonräkning på 244 kr underkänner ju faktiskt tilllämpningen
            av socialtjänstlagen. Vem får i annat fall betala, om man inte
            betalar inom familjen? Då blir det sjukvårdsbiträdet, metallarbetaren
            och andra som för stå för kostnaderna. Här krävs mycket klara
            uppstramningar av lagen i fråga.
          </note>
          <note xml:id="i-b0ee7356db093547-0">
            Till sist vill jag ta upp frågan om villkorat bistånd.
          </note>
          <note xml:id="i-1376ca7ecb9715d0-0">
            Låt mig då ta upp Tyresöfallet - jag tror att det är det statsrådet
            hänvisar till i svaret på min interpellation.
          </note>
          <note xml:id="i-dcdceede989c803d-0">
            Ett kommunalråd där menar att den aktuella domen är förödande,
            eftersom den innebär att man inte kan gå in med några andra åtgärder
            än ekonomiskt bistånd när det gäller att stödja ungdomar.
          </note>
          <note xml:id="i-81e21144094dd9aa-0">
            Min önskan, Ingela Thalén, är att kommunen skall få ett ökat
            självbestämmande, att domstolarnas inflytande i det här sammanhanget
            skall begränsas och att rätten att villkora bistånd anges betydligt
            tydligare än vad som är fallet i nuvarande lagstiftning.
          </note>
          <note xml:id="i-0cae4f79ad9ab632-0">
            Anf. 3 EVA ARVIDSSON (s)
          </note>
          <note xml:id="i-a9945cf265c1f302-0">
            Fru talman! Jag håller med socialministern om att det är önskvärt
            att bedömningen av ekonomiskt bistånd blir så enhetlig som möjligt.
            Den stora spännvidd som i dag finns mellan de normer som kommunerna
            tillämpar är inte acceptabel. Socialbidraget representerar samhällets
            yttersta skyddsnät. Det är oacceptabelt att detta nät skall skifta
            alltför mycket mellan olika kommuner i landet och att maskorna
            är så glesa att vissa faller rakt igenom.
          </note>
          <note xml:id="i-757e19cdf229d61b-0">
            Socialtjänstlagens karaktär av ramlag innebär risk för rättsförluster
            för den enskilde. Från denna utgångspunkt är det viktigt med mer
            preciserade bestämmelser för att den enskildes rätt till bistånd
            skall garanteras.
          </note>
          <note xml:id="i-39021b093b249980-0">
            Vad gäller enskilda socialbidragsmål har det visat sig att enskilda
            domar generellt sett inte medför någon höjning av kommunens egen
            norm. Den som inte överklagar kommunens beslut får alltså nöja
            sig med ett lägre belopp. Detta visar att det behövs ett grundstöd.
          </note>
          <note xml:id="i-9a17b80505020943-0">
            Jag är glad att socialministern poängterar vikten av aktiva insatser
            från kommunens sida, att det inte endast handlar om ekonomisk
            hjälp. I de kommuner där socialtjänsten samverkar med andra berörda
            myndigheter som arbetsförmedling, försäkringskassa, landsting,
            komvux och näringsliv når man positiva resultat. När myndigheterna
            arbetar var för sig för att hitta lösningar är det inte ovanligt
            att det som av en ses som en lösning av en annan myndighet ses
            som ett hinder. Men i samverkan blir det fler lösningar, och hindren
            elimineras.
          </note>
          <note xml:id="i-d91b92536d956271-0">
            Möjligheterna till otraditionella lösningar är i dag stora. Det
            finns många goda exempel ute i kommunerna. I min hemkommun, Nynäshamn,
            har socialtjänst, arbetsförmedling, försäkringskassa och psykiatri
            i flera år med framgång arbetat tillsammans, och detta samarbete
            har resulterat i hållbara individuella lösningar, som också har
            varit snabba och flexibla.
          </note>
          <note xml:id="i-69068b2ec5385ee8-0">
            Samverkan ger alltså både ekonomiska och humanitära vinster.
          </note>
          <note xml:id="i-e90cb9a1c703f942-0">
            Samordnade utbildningsinsatser är också oerhört viktigt. Många
            kan i dag inte få ett arbete på grund av att de saknar faktiska
            kunskaper. De enkla jobben finns inte längre i samma utsträckning
            som tidigare.
          </note>
          <note xml:id="i-90e6bb5b8bdaa940-0">
            Att vara aktivt arbetssökande måste vara realistiskt.
          </note>
          <note xml:id="i-9c326b322bea4fe7-0">
            Det måste handla om krav utifrån den enskildes förmåga och förutsättningar
            samt utifrån de samhällsförhållanden som råder. Att inte ställa
            krav är en form av förödmjukelse, men är inte kraven realistiska
            leder de bara till ytterligare misslyckanden för den enskilde.
          </note>
          <note xml:id="i-d074420dc75a5aca-0">
            Det är viktigt att inte blanda ihop villkor och krav.
          </note>
          <note xml:id="i-9720c8faf928c186-0">
            Till Göte Jonsson vill jag säga: Man kan i dag gå in med andra
            åtgärder utöver det ekonomiska biståndet, och det gör de flesta
            kommunerna.
          </note>
          <note xml:id="i-0b397a1d2c7b4289-0">
            Att ha ett grundstöd och samtidigt en större frihet för kommunerna
            att anpassa bidragssystemet till lokala förutsättningar kopplat
            till aktiva insatser - det är precis så socialtjänsten skall arbeta,
            och det är också vad som på många ställen sker i dag.
          </note>
          <note xml:id="i-dff2f03876243773-0">
            Också jag vill nämna ett exempel. Vi hade i Nynäshamns kommun
            under flera år ytterst få utbetalningar över norm och få överklaganden.
          </note>
          <note xml:id="i-09b45449c4244591-0">
            Göte Jonsson anser väl ändå att den enskilde skall garanteras
            en skälig levnadsnivå? Om han anser det borde han också kunna
            instämma i att vi skall ha ett grundstöd, kombinerat med en större
            frihet för kommunerna att utarbeta lokala lösningar.
          </note>
          <note xml:id="i-da597193529d3620-0">
            Anf. 4 Socialminister INGELA
          </note>
          <note xml:id="i-5d94d6b5368e8c99-1">
            THALÉN (s)
          </note>
          <note xml:id="i-06adbb6f132fd626-0">
            Fru talman! Jag är inte riktigt klar över vad alla de argument
            som Göte Jonsson anfört i Socialtjänstkommittén har gått ut på.
            Jag har dock naturligtvis läst reservationerna vid och de uppfattningar
            som redovisas i dess betänkande. Det som har varit utgångspunkten
            för Socialtjänstkommitténs majoritet liksom, enligt vad jag nu
            har förstått, för Göte Jonssons argumentation och det som nu är
            utgångspunkten för lagrådsremiss- och propositionsskrivandet är
            att det skall klargöras för kommunerna och framför allt för de
            enskilda individerna vilka villkor som gäller, för undvikande
            av att tyngdpunkten flyttas över till förvaltningsdomstolarna.
            Jag menar inte att det är felaktigt att de handlägger det som
            skall föras dit, men det är uppenbart att lagens hittillsvarande
            otydlighet har medfört att för mycket har lyfts över till domstolarna.
          </note>
          <note xml:id="i-a33511435b183b3b-0">
            Det som Eva Arvidsson lyfte fram om kopplingen mellan de individuella
            rättigheterna i form av ett grundstöd och en ökad frihet och ett
            ökat ansvar för kommunerna är mycket viktigt. Det är naturligtvis
            också viktigt att man kommer fram till en balanspunkt så att den
            här frågan kan hanteras i vardagsarbetet.
          </note>
          <note xml:id="i-d1eac0f112dbe5bf-0">
            Göte Jonsson tog också upp att en enskild socialbidragstagare
            har sagt sig inte tycka att det lönar sig att ta ett arbete som
            har erbjudits utan - det var underförstått i beskrivningen - avsåg
            att fortsätta att ta emot ekonomiskt bistånd i form av socialbidrag.
            Den valfriheten finns enligt lagen inte. Vi har en lång rad regeringsrätts-
            och kammarrättsdomar mellan åren
          </note>
          <note xml:id="i-7346c6f70f7f83d4-0">
            1983 och 1991 som alldeles tydligt anger att om det finns en
            möjlighet att försörja sig själv genom att dels få ett arbete,
            dels få rehabilitering och kompetensutveckling eller annan arbetsmarknadspolitisk
            åtgärd, skall de möjligheterna tas emot.
          </note>
          <note xml:id="i-136d25e5bf1f88f1-0">
            Det handlar dessutom i en lång av domarna om krav på heltidsarbete.
            I en av domarna sägs t.ex. att vederbörande inte har rätt till
            ekonomiskt bistånd därför att det finns möjlighet för en i familjen
            att gå upp i arbetstid. Den möjligheten skall utnyttjas först,
            innan rätt till socialbidrag finns. På den här punkten råder alltså
            inget tvivel.
          </note>
          <note xml:id="i-3947001d0c127201-0">
            Så till frågan om villkorat bistånd. Enligt den beskrivning Göte
            Jonsson gör har kommunalrådet i
          </note>
          <note xml:id="i-6a8fa3104e9fb8e9-0">
            Tyresö sagt att man härmed försvårar möjligheterna.
          </note>
          <note xml:id="i-cf6588c976987b5a-0">
            Jag anser att han har fel. Det finns otydligheter i den nuvarande
            lagen, men jag menar att enligt de regeringsrättsdomar som hitintills
            fallit och som vi får använda som utgångspunkt för att klargöra
            frågan ytterligare skall kommunen åläggas skyldighet att gå in
            med annat bistånd än i första hand ekonomiskt bistånd.
          </note>
          <note xml:id="i-0dd377e35b2ff789-0">
            Och, Göte Jonsson, jag är inte beredd att villkora den yttersta
            möjligheten till stöd när man är som sämst skyddad, så att man
            mister sin rättssäkerhet i
          </note>
          <note xml:id="i-dc4a1433dc63a2a4-0">
            Sverige.
          </note>
          <note xml:id="i-85bb5c7b503ccfdf-0">
            Anf. 5 GÖTE JONSSON (m)
          </note>
          <note xml:id="i-39479b21a936e5fd-0">
            Fru talman! Inte heller jag är beredd att villkora bistånd, så
            att den som bäst behöver biståndet mister sin rättssäkerhet. På
            den punkten är vi överens. Men frågan är då: Hur skall vi trygga
            rättssäkerheten? I
          </note>
          <note xml:id="i-316d726fe82aaec8-0">
            dag har vi ingen rättssäkerhet. Vi har en bred gråzon i socialtjänsten
            mellan arbetslinjen och andra aktiva insatser, andra krav och
            villkor som socialtjänsten vill ställa inom ramen för en riktig
            metodutveckling och möjligheter till rehabilitering. Detta är,
            statsrådet
          </note>
          <note xml:id="i-688f0108f7323134-0">
            Ingela Thalén, inte någon rättssäkerhet utan en stor osäkerhet,
            och det är detta som jag vill komma åt i detta sammanhang.
          </note>
          <note xml:id="i-2fbaa19efabe1b56-0">
            Valfriheten finns inte i dag, säger statsrådet, och det är riktigt
            om man strikt följer arbetslinjen. Men min fråga var: Är det rimligt
            att ha sådana nivåer över hela landet att den som får ekonomiskt
            bistånd uppfattar det som fullständigt meningslöst att gå ut och
            ta ett arbete? Enligt LO-tidningen skulle 20 % - jag vet inte
            om det var av hela populationen eller av LO:s medlemmar - ha rätt
            till ekonomiskt bistånd inom de ramar som finns i dag. Min fråga
            är om det är rimligt.
          </note>
          <note xml:id="i-6c995e57d352da27-0">
            Jag anser att det är orimligt att ha det ordnat på det sättet.
          </note>
          <note xml:id="i-1c9d7091e98d1804-0">
            Statsrådet säger vidare att kommunalrådet i Tyresö har fel. Jag
            anser att kommunalrådet i Tyresö har rätt. Vad man i Tyresö har
            gjort är att man inom ramen för en hög ambition när det gäller
            rehabilitering av unga arbetslösa har lagt fram ett program för
            hur man skall kunna få ungdomarna aktiverade. Det är det programmet
            som Regeringsrätten har sagt nej till.
          </note>
          <note xml:id="i-e986a1fd299032ce-0">
            Vad innebär detta, statsrådet? Jo, det innebär att alla de kommuner
            som nu ambitiöst arbetar med liknande program inte kan fortsätta,
            eftersom Regeringsrätten har sagt nej. Jag är mycket ledsen över
            att jag fick det beskedet från statsrådet Ingela Thalén att kommunalrådet
            i Tyresö har fel. Jag tolkar det på det sättet att statsrådet
            inte är beredd att lyssna på kommunalrådet i Tyresö och inte heller
            på Svenska kommunförbundet, som har precis samma uppfattning som
            jag på den här punkten.
          </note>
          <note xml:id="i-80a3caf38f5d8a95-0">
            Vi måste ha en socialtjänstlag som är förankrad i det allmänna
            rättsmedvetandet, i det som folk känner är rätt och riktigt. Jag
            vill på det djupaste protestera mot att det skulle vara mindre
            humant att ha en socialtjänstlag grundad på den ambition som jag
            och hela
          </note>
          <note xml:id="i-8dbe732249f75a1c-0">
            Svenska kommunförbundet har, innebärande att man på lokal nivå
            får göra bedömningar, att man har rätt att ställa rimliga krav
            och givetvis också att man tar både humanitära, ekonomiska och
            sociala hänsyn. Jag menar att kommunpolitikerna därvidlag har
            samma höga moral som man har i regering och i Sveriges riksdag.
          </note>
          <note xml:id="i-f9bd81447af9f12f-0">
            Anf. 6 Socialminister INGELA
          </note>
          <note xml:id="i-5d94d6b5368e8c99-2">
            THALÉN (s)
          </note>
          <note xml:id="i-38f785294bfbb0d4-0">
            Fru talman! Göte Jonsson talar oerhört förledande vackert om
            rättssäkerhet och om att det är viktigt att arbetslinjen gäller.
            Men, Göte Jonsson, vad det ytterst handlar om är ju att lägga
            ut en balanspunkt så, att man tryggar den enskilde individens
            rättssäkerhet mot förvaltningsövergrepp eller andra beslut. Det
            är viktigt, och det är vi överens om.
          </note>
          <note xml:id="i-4e82133abc25feaa-0">
            Även om jag anser att man i Tyresö inte har gjort rätt har man
            i Sundbyberg, i Södertälje och i ett hundratal kommuner runt om
            i landet olika typer av arbetslivs-, sysselsättnings- och andra
            arbetsrehabiliterande program som mycket väl faller inom ramen
            för det som jag menar med aktiverande sysselsättning, som leder
            in till en annan arbetsmarknad och som är mycket väl anpassade
            till det som gäller för socialbidrag visavi aktivt arbete.
          </note>
          <note xml:id="i-676daae4f188ecc2-0">
            Men eftersom Tyresödomen och även de regeringsrättsdomar som
            finns är uttryck för att den nuvarande lagen är oklar på denna
            punkt - och det måste man erkänna - är det min avsikt att se till
            att den lag som skall föreläggas riksdagen skall vara sådan att
            man inte behöver komma tillbaka till den här typen av oklarheter.
          </note>
          <note xml:id="i-3455f90fb8ab55b9-0">
            Man har nu sagt att sättet att handskas med situationen i ett
            av fallen visar på att man har klivit över gränsen till det som
            kan betraktas som villkorat bistånd i förhållande till det som
            betraktas som krav på att stå för en egen försörjning. Alltså
            måste lagen tydliggöras på den punkten.
          </note>
          <note xml:id="i-7910c8a992f29dc0-0">
            Vad sedan gäller frågan om nivåer och påståendet att en viss
            procentandel skulle ha rätt till ekonomiskt bistånd är det så
            att varje enskild familj och person prövas individuellt. Det faktum
            att man generellt över året har en viss inkomstnivå ger ju inte
            rätt till ekonomiskt bistånd. Man kan faktiskt i övrigt ha en
            ekonomisk situation som gör det möjligt att klara sig ekonomiskt.
            Vi vet genom forskningsrapporter och mycket ingående studier att
            de som får socialbidrag i
          </note>
          <note xml:id="i-36a783105c429837-0">
            Sverige som regel är ur många olika aspekter oerhört utsatta
            människor. De är ofta egendomslösa, har låga inkomster osv. Det
            är naturligtvis viktigt för oss när vi utarbetar en socialtjänstlag
            att vi tar sikte på att skapa ett skydd för dem som i övrigt inte
            har möjlighet att skydda sig själva.
          </note>
          <note xml:id="i-f9a0b67c1c94c3f2-0">
            Därav kommer min uppfattning att jag skall komma till riksdagen
            med en balanspunkt som innebär att man å ena sidan tar hänsyn
            till det som jag tycker att
          </note>
          <note xml:id="i-418c101f74a9736b-0">
            Eva Arvidsson argumenterade väl för och å andra sidan ser till
            att kommunerna får ett ökat ansvar - där delar jag Göte Jonssons
            uppfattning - för att arbeta aktivt med annat sådant arbete inom
            socialtjänsten som leder till möjlighet till egen försörjning.
            Vi skall akta oss för att kränka individens rättssäkerhet och
            rättstrygghet.
          </note>
          <note xml:id="i-fbcb783e9c5b1097-0">
            Jag delar uppfattningen att människor självfallet skall in i
            aktivt arbete. Självfallet skall unga människor inte starta sina
            liv beroende av socialbidrag. Den kommande socialtjänstlagen kommer
            att se till att de oklarheter som har funnits hitintills röjs
            undan.
          </note>
          <note xml:id="i-a8eadb95a2b85e4d-0">
            Anf. 7 GÖTE JONSSON (m)
          </note>
          <note xml:id="i-0184d33e75249d17-0">
            Fru talman! Statsrådet räknar upp en rad olika kommuner som tillämpar
            olika metoder och säger att man har gjort rätt där och att man
            har gjort fel i Tyresö. Detta visar att gråzonen är väldigt stor.
          </note>
          <note xml:id="i-69fb934ee393dfa9-0">
            Vad vi har i dag när det gäller villkorat bistånd i socialtjänstlagen
            är den s.k. arbetslinjen. Den utnyttjas i många fall in absurdum.
            Därför hamnar man i dessa gråzoner.
          </note>
          <note xml:id="i-9ae7640f5480a37b-0">
            Det jag vill är att vi inte enbart skall tillämpa arbetslinjen.
            Vi skall också kunna villkora andra åtgärder från socialtjänsten.
            Det är inte för att jag vill klämma åt de utsatta grupperna, utan
            helt enkelt därför att jag anser att vi hjälper de utsatta grupperna
            bättre på det sättet.
          </note>
          <note xml:id="i-d960892cd471ddbd-0">
            Varför, Ingela Thalén, inte lyssna till dem som arbetar ute på
            fältet med dessa frågor? Det är socialsekreterarna, socialnämnderna
            och kommunerna som möter problemen. Det är ju de som i första
            hand kritiserar den nuvarande lagstiftningen och Socialtjänstkommitténs
            majoritetsförslag. Det är ju de som kritiserar. Det är de som
            kan, de som verkar och de som ser bristerna.
          </note>
          <note xml:id="i-216871c78cb30bad-0">
            Eftersom socialtjänsten inte kan gå in i tidiga skeden och ställa
            krav på olika metodutvecklingar utifrån en individuellt anpassad
            bedömning får vi en sämre socialtjänst. Det innebär att människor
            hamnar ännu djupare ned i de problem som har skapats och som har
            gjort att de måste gå till socialtjänsten över huvud taget. Det
            är ju detta som är problemet.
          </note>
          <note xml:id="i-c1a438eb5a53b4d5-0">
            Personligen, fru talman, stöder jag helt de krav som finns i
            Kommunförbundets yttrande när det gäller
          </note>
          <note xml:id="i-42b6e953f7414f90-0">
            Socialtjänstkommitténs förslag.
          </note>
          <note xml:id="i-8dfd4db431861326-0">
            Det intressanta, statsrådet, är ju att vi är överens om att det
            finns en gråzon. Vi är överens om att det behövs förtydliganden.
          </note>
          <note xml:id="i-54445c463bfe6561-0">
            Jag vill ha ett besked från statsrådet. Tänker
          </note>
          <note xml:id="i-d42361e92e599ad7-0">
            Ingela Thalén följa Socialtjänstkommitténs skrivningar när det
            gäller villkorat bistånd? Då får vi klarare gränsdragningar, men
            vi får en klar uppstramning av möjligheten till villkorat bistånd.
            Eller tänker statsrådet följa min och Svenska kommunförbundets
            uppfattning när det gäller positionsbestämning, dvs. att öka kommunernas
            möjlighet att ge villkorat bistånd inom ramen för rehabiliteringsåtgärder?
            Det skulle vara väldigt värdefullt om statsrådet på den punkten
            kunde göra ett klarläggande i kammaren. Var kommer statsrådet
            att lägga positionsbestämningen?
          </note>
          <note xml:id="i-924f1a2a18fc5e4a-0">
            Till sist vill jag säga något om rättssäkerheten. Jag anser givetvis
            att man skall ha rätten att pröva huruvida man har rätt till bistånd
            eller inte i domstol. Men när det gäller nivåerna är det min uppfattning
            att kommunerna har bättre möjlighet att göra bedömningar, utifrån
            förutsättningar som finns på kommunal nivå. Vi i riksdagen har
            sämre förutsättningar att fatta beslut om nivåer utifrån en riksnorm.
          </note>
          <note xml:id="i-68a527b9a4ca5dc8-0">
            Anf. 8 Socialminister INGELA
          </note>
          <note xml:id="i-5d94d6b5368e8c99-3">
            THALÉN (s)
          </note>
          <note xml:id="i-92b4d46b668a8e0d-0">
            Fru talman! Jag blir faktiskt litet rädd när jag hör
          </note>
          <note xml:id="i-1332c7541cd19518-0">
            Göte Jonsson elda upp sig så här. Jag tror inte att
          </note>
          <note xml:id="i-4ab331704ffcf99d-0">
            Göte Jonsson i sin ambition att övertyga mig om sin uppfattning
            avser att låta socialtjänstlagen glida över till att bli någon
            form av tvångslag. Jag hoppas att det inte är så. Socialtjänstlagen
            är ju ingen tvångslag.
          </note>
          <note xml:id="i-2d987506d19a15fe-0">
            Vad vi diskuterar är ju skyldigheter för den enskilde individen
            att försörja sig själv. Det skall klart tydliggöras på vilket
            sätt det skall ske, på vilket sätt man skall stå till arbetsmarknadens
            förfogande och hur man skall stå till förfogande när det gäller
            olika rehabiliteringsprogram för att kunna uppfylla försörjningsansvaret.
            Vi är överens om att det skall vara så.
          </note>
          <note xml:id="i-ba3ac6d4c7d7e739-0">
            Även Göte Jonsson vet naturligtvis att jag återkommer till de
            sista frågorna både i lagrådsremiss och i socialtjänstpropositionen.
            Då blir det alldeles tydligt vad jag tycker i de frågorna.
          </note>
          <note xml:id="i-7b8e759486d380c8-0">
            Jag kan inte låta bli att tycka att det är litet förmätet av
            Göte Jonsson att säga att de som kritiserar Socialtjänstkommitténs
            förslag är de som kan frågorna.
          </note>
          <note xml:id="i-8bac4a8051c74085-0">
            Jag vill nog hävda att även Socialtjänstkommitténs majoritet
            och andra debattörer inom socialtjänstområdet har en hel del kunskap
            att tillföra, även om de har en annan uppfattning än Göte Jonsson
            på varje enskild punkt.
          </note>
          <note xml:id="i-eecb1a379f7502e7-0">
            Överläggningen var härmed avslutad.
          </note>
          <note xml:id="i-7eee5372de6be6bb-0">
            5 § Svar på interpellation 1995/96:11 om utskrivning från sjukhus
          </note>
          <note xml:id="i-e9383a2852ac3795-0">
            Anf. 9 Socialminister INGELA
          </note>
          <note xml:id="i-5d94d6b5368e8c99-4">
            THALÉN (s)
          </note>
          <note xml:id="i-a7e2818d22b0b1a3-0">
            Fru talman! Stig Sandström har i en interpellation ställt ett
            antal frågor till mig som har anknytning till utskrivning av äldre
            från sjukhusen. Stig Sandström frågar vilka åtgärder jag och regeringen
            avser vidta med anledning av den senaste ÄDEL-rapporten från
          </note>
          <note xml:id="i-6755dc5c3ee2f782-0">
            Socialstyrelsen.
          </note>
          <note xml:id="i-233edafb73540fc2-0">
            Låt mig inledningsvis hålla med Stig Sandström om att frågorna
            är många. Det är svårt att ge alla svar i dag.
          </note>
          <note xml:id="i-0d96cb4fd5d48a4a-0">
            Ett av de största problemen inom akutsjukvården före genomförandet
            av ÄDEL-reformen var det stora antalet medicinskt färdigbehandlade
            patienter. Bristen på kommunala vårdalternativ innebar att många
            äldre blev kvar på sjukhuset utan att egentligen behöva sjukhusets
            specialiserade resurser längre.
          </note>
          <note xml:id="i-4402c75ec48c6519-0">
            En betydelsefull del av ÄDEL-reformen var därför de nya bestämmelserna
            om ett kommunalt betalningsansvar för medicinskt färdigbehandlade
            patienter inom somatisk och geriatrisk akutsjukvård. Det nya systemet
            resulterade i att antalet sådana patienter halverades det första
            året, och det har sedan sjunkit ytterligare.
          </note>
          <note xml:id="i-3abae9580e5794bc-0">
            En viktig förutsättning för att detta ekonomiska styrsystem skall
            fungera var och är att kommunerna samtidigt utvecklar nya boende-
            och vårdalternativ.
          </note>
          <note xml:id="i-7d5d2f1eb1b4c4b8-0">
            De särskilda stimulansbidragen till gruppboende och till andra
            alternativa äldreboendeformer på tre miljarder kronor har starkt
            bidragit till en sådan utveckling.
          </note>
          <note xml:id="i-54c842a35ffc4603-0">
            Under åren 1991 till 1995 har uppskattningsvis
          </note>
          <note xml:id="i-26d35cbef170e469-0">
            15 000-20 000 nya äldrebostäder tillkommit. En stor andel av
            dessa utgörs av gruppboende för personer med demenssjukdomar.
          </note>
          <note xml:id="i-fe8d7c24ddc46eba-0">
            Vid genomförandet av ÄDEL-reformen fick kommunerna dessutom ett
            statsbidrag på 1,5 miljarder kronor för att täcka utgifterna som
            betalningansvaret medförde. Även detta statsbidrag har gjort det
            möjligt för kommunerna att utveckla äldrevården.
          </note>
          <note xml:id="i-fa1bb07b1bae628e-0">
            Hälso- och sjukvården har under senare år genomgått stora förändringar.
            Förändrad vårdstruktur och nya ansvarsförhållanden har tillsammans
            med bl.a.
          </note>
          <note xml:id="i-49893b4ade8fb8cf-0">
            vårdgarantin, ny medicinsk teknik och nya ekonomiska styrsystem
            påverkat vårdtider och genomströmning av patienter. Även för äldre
            patienter har vårdtiderna minskat, både inom somatisk akutsjukvård
            och geriatrisk vård. Mellan åren 1992 och 1994 minskade antalet
            platser inom den geriatriska vården med ca
          </note>
          <note xml:id="i-d01263744692cd60-0">
            2 400, vilket också bidragit till en påtaglig förändring av verksamhetens
            inriktning. Socialstyrelsen gör dock bedömningen att det kommunala
            betalningsansvaret starkast bidragit till att medelvårdtiderna
            inom akutsjukvården förkortats.
          </note>
          <note xml:id="i-42ef583b5500c5ab-0">
            I tidigare ÄDEL-rapporter har återkommande problem och oklarheter
            på rehabiliteringsområdet uppmärksammats. Hösten 1994 tog regeringen
            initiativ till ett särskilt stimulansbidrag på 300 miljoner kronor,
            som syftar till att utveckla och förbättra samverkan mellan huvudmännen.
            På detta område kan
          </note>
          <note xml:id="i-be39bd35d44d9efd-0">
            Socialstyrelsen nu redovisa en mycket glädjande utveckling. En
            nyorientering av den geriatriska verksamheten har tagit fart,
            och denna viktiga verksamhet understödjer alltmer den kommunala
            äldreomsorgen.
          </note>
          <note xml:id="i-bd9e4e944ca6cb47-0">
            På några håll prövar man att ekonomiskt och organisatoriskt samordna
            landstings- och kommunresurser -
          </note>
          <note xml:id="i-160b2023be40505c-0">
            ibland under samma tak.
          </note>
          <note xml:id="i-e3eb4bc7bc4bcc26-0">
            Ett antal kommuner har också tillskapat egna kvalificerade resurser
            och utvecklar nu kompetensen och formerna för en kommunal rehabilitering
            av äldre.
          </note>
          <note xml:id="i-fea860d5d4936076-0">
            Socialstyrelsen redovisar i årets ÄDEL-rapport också olika aspekter
            på äldres situation inom akutsjukvården och i samband med utskrivningen.
            Beskrivningen bygger på ett stort antal underlagsrapporter från
            studier om vårdkedjor för äldre. Huvudproblemet när det gäller
            sjukvård för äldre är inte längre det stora antalet medicinskt
            färdigbehandlade patienter utan snarare vad som händer patienten
            efter utskrivningen. Socialstyrelsen lyfter här fram brister när
            det gäller bl.a. vårdplanering och informationsöverföring mellan
            olika vårdgivare. Socialstyrelsen har därför beslutat utfärda
            föreskrifter av vilka avses framgå bl.a. när, till vem och med
            vilket innehåll information skall ges när en patient lämnar sjukhuset
            för vård i hemmet eller i särskilt boende.
          </note>
          <note xml:id="i-9f314201afa1ac4a-0">
            I årets rapport redovisas också uppgifter om utskrivning av svårt
            sjuka patienter och om vården i livets slutskede. Uppgifterna
            visar på en betydande ökning av antalet äldre som avlidit kort
            tid efter utskrivning från sjukhus. Dock måste påpekas att antalet
            avlidna i befolkningen varit relativt konstant -
          </note>
          <note xml:id="i-8b7ccebb70d20c31-0">
            dödligheten har alltså inte ökat. Utskrivningsmönstret har också
            studerats ingående, och man har gjort jämförelser mellan Stockholms
            och Värmlands län. Anmärkningsvärt många äldre i Stockholms län
            som kommer in till sjukhuset från det egna hemmet skrivs ut till
            en helt ny boendeform, fastän livet nästan är slut. I Värmland
            tycks sjukhusen ha varit försiktigare med utskrivning av mycket
            sköra patienter. Här flyttas inte patienterna till en helt nya
            boendeform under de sista levnadsdagarna.
          </note>
          <note xml:id="i-27f61537296a8fce-0">
            Socialstyrelsen har i ÄDEL-rapporten framhållit att det inte
            är acceptabelt att patienter flyttas mellan olika vårdformer i
            livets slutskede. Mot den bakgrunden har Socialstyrelsen beslutat
            att utarbeta ett nytt
          </note>
          <note xml:id="i-62c8762a9c1eb5bb-0">
            Allmänt råd om vård i livets slutskede. Jag instämmer till fullo
            i Socialstyrelsens bedömning att onödiga förflyttningar av människor
            i livets slutskede inte är acceptabla. Det är viktigt att Socialstyrelsen
            som tillsynsmyndighet noga följer upp dessa frågor. Jag har också
            erfarit att Socialstyrelsen tillsammans med länsstyrelserna avser
            att följa upp utskrivningar av äldre patienter från akutsjukvården
            över hela landet.
          </note>
          <note xml:id="i-0ae98f9db5eda43a-0">
            Hur vi bemöter och behandlar våra allra äldsta är ett mått på
            kvaliteten i omsorg och vård och inte minst på samverkan mellan
            olika vårdgivare. Många av de brister i handläggning, i vårdplanering
            och i medicinsk tillsyn som Socialstyrelsen redovisat under åren
            anser jag vara oacceptabla. Jag kommer därför inom kort att föreslå
            regeringen att besluta om en utredning som skall belysa frågan
            om bemötandet av äldre inom omsorg och vård. Utredaren skall bl.a.
          </note>
          <note xml:id="i-bb889a80b97a95bc-0">
            kartlägga och beskriva olika kvalitativa brister och brister
            i bemötande av äldre och även föreslå åtgärder som kan bidra till
            att avhjälpa dessa missförhållanden.
          </note>
          <note xml:id="i-ae7a4607080702a2-0">
            Anf. 10 STIG SANDSTRÖM (v)
          </note>
          <note xml:id="i-0b7b37f39dcb2a74-0">
            Fru talman! Jag får tacka socialministern för svaret, och jag
            skall sedan kommentera svaret litet grand.
          </note>
          <note xml:id="i-b2a265fd3cdb1a1b-0">
            Anledningen till att jag ställde denna interpellation är att
            vi i socialutskottet hade en föredragning om
          </note>
          <note xml:id="i-438021c3157cc29b-0">
            ÄDEL-reformen. Jag tror nog att vi alla gemensamt i utskottet
            uppfattade att det här var fråga om politisk dynamit. Siffrorna
            var mycket skrämmande, framför allt för Stockholmsområdet. Min
            spontana tanke var att jag måste ställa en fråga, därför att jag
            kände igen mönstret sedan två år tidigare i min egen hemkommun
          </note>
          <note xml:id="i-a6693d2bac4c8531-0">
            Borås, där ÄDEL-reformen just hade slagit igenom.
          </note>
          <note xml:id="i-1b1f41585a160959-0">
            Situationen där blev likartad den situation som råder i
          </note>
          <note xml:id="i-42c598f2ea1246e4-0">
            Stockholmsområdet. Vid ett ålderdomshem ökade dödstalen väldigt
            kraftigt, medan dödstalen på det närbelägna sjukhemmet var oförändrade.
            Det var en äldre kvinnlig läkare som slog larm om detta. Det visade
            sig att man från kommunens sida försökte tysta ned det hela, och
            läkaren blev omplacerad. Men resultatet blev en folkstorm. Läkaren
            återfick sin tjänst, och det ansvariga kommunalrådet åkte sedan
            i valet på en stor förlust.
          </note>
          <note xml:id="i-5f4f41bb36e3f299-0">
            Jag vet att sådana här förhållanden kan rättas till, om man ingriper
            i tid. Men jag vet också att det finns många som vill släta över
            problemen och inte tala så mycket om dem.
          </note>
          <note xml:id="i-44ab39fa9f31af81-0">
            Jag har tittat litet på de åtgärder som socialministern föreslår.
            Att Socialstyrelsen skall utfärda föreskrifter är den första åtgärden.
            Den andra åtgärden är ett Allmänt råd om vård i livets slutskede.
            Den tredje åtgärden är en uppföljning tillsammans med länsstyrelserna
            och den fjärde är en utredning som skall belysa frågan om bemötandet
            av äldre inom sjukvården.
          </note>
          <note xml:id="i-3c988a3bd0f9e6c1-0">
            Dessa åtgärder är väl bra, men frågan är om de är tillräckliga
            mot bakgrund av innehållet i ÄDEL-
          </note>
          <note xml:id="i-0091a5add5ad1e46-0">
            rapporten. Jag tycker faktiskt att det handlar om larmsiffror
            när det gäller Stockholmsområdet.
          </note>
          <note xml:id="i-b00d9e5f9c0df4cd-0">
            Enligt rapporten har antalet anmärkningar vad gäller läkemedel
            ökat från 1992 till 1994 från 87 till
          </note>
          <note xml:id="i-fad87ce664e69c66-0">
            570, alltså en ökning med nära 700 %. Man kan läsa att läkarinsatserna
            har minskat under samma tidsperiod från 8 minuter till 4,4 minuter
            per patient, att personaltätheten har minskat, att vårdplatserna
            på lasarett för de äldre totalt har minskat från 37 000 till 30
            000
          </note>
          <note xml:id="i-14ff74c7817932fe-0">
            och att vårdtiderna har minskat. Man kan också i rapporten läsa
            att områdesansvaret har försvagats, delvis på grund av husläkarreformen.
            Det har uppstått brister i vårdplanering och informationsöverföring.
          </note>
          <note xml:id="i-0a321d8bd500b7b7-0">
            Det är klart att alla dessa neddragningar och brister får konsekvenser.
            Man ser också att antalet personer som har avlidit inom två dagar
            efter flyttning från hemmet till särskilt boende har ökat från
            11 till 122.
          </note>
          <note xml:id="i-e722cc716e31cfc3-0">
            Det är alltså en tiofaldig ökning. Antalet personer som har dött
            inom 14 dagar efter att de har flyttats från hemmet till särskilt
            boende har ökat från 122 till 599.
          </note>
          <note xml:id="i-5fe8eb8d4f0fac56-0">
            Det är en ökning med nära 500 %.
          </note>
          <note xml:id="i-aa282a332250ed07-0">
            Det finns ännu mer skrämmande siffror när det gäller geriatriken.
            Man har jämfört antalet dödsfall vid sju geriatriska sjukhus här
            i Stockholm, som har ökat från 25 till 165 på ett år. Samtliga
            har avlidit inom 14 dagar.
          </note>
          <note xml:id="i-089d170a5cfb8690-0">
            Detta är väldigt allvarliga siffror. Det värsta är att man i
            rapporten talar om att det är trender som har uppstått. Allt detta
            går ju helt på tvärs mot vad vi säger i andra sammanhang, t.ex.
            i Prioriteringsutredningen, att man skall satsa på vård i livets
            slutskede.
          </note>
          <note xml:id="i-b794a69a1be9a7e6-0">
            Jag undrar faktiskt om de nämnda åtgärderna är tillräckliga.
            Jag erkänner att det är svårt att hantera dessa frågor. Men situationen
            är så pass allvarlig att någonting måste ske. Det minsta man kan
            göra är att be sjukvårdspolitikerna i Stockholms län att förklara
            vad det är som händer vid de geriatriska klinikerna.
          </note>
          <note xml:id="i-033f9671bd4a96dc-0">
            Jag skall avsluta med att läsa upp vad rapporten säger: Att inte
            driva en utveckling inom äldreomsorgen, utan att bara förvalta
            innebär de facto en stagnation. Denna debatt och utveckling måste
            initieras både på den nationella och på den lokala nivån.
          </note>
          <note xml:id="i-e1021142db7c1a10-0">
            Det är också min åsikt.
          </note>
          <note xml:id="i-43dd43a6d963ca27-0">
            De sista orden i rapporten är: Antalet avlidna är i sig inte
            så stort i relation till det totala antalet inskrivna per år,
            men rörelseriktningen, med mer än en fördubbling på två år, bör
            uppmärksammas. Får denna utveckling fortsätta öppnas skrämmande
            perspektiv.
          </note>
          <note xml:id="i-8c01fb20c310255f-0">
            Inte ens inom geriatriken finns numera tid att vårda den döende.
            Att över huvud taget flyttas från en vårdform till en annan i
            livets slutskede kan inte vara god vård.
          </note>
          <note xml:id="i-dfad63f93b1176cb-0">
            Jag ställer åter frågan: Anser ministern att föreslagna åtgärder
            är tillräckliga, eller finns det även andra idéer?
          </note>
          <note xml:id="i-1d7f4da6eb6d31e4-0">
            Anf. 11 Socialminister INGELA
          </note>
          <note xml:id="i-5d94d6b5368e8c99-5">
            THALÉN (s)
          </note>
          <note xml:id="i-a5256c9489e2df34-0">
            Fru talman! Får jag börja med att instämma i Stig
          </note>
          <note xml:id="i-f739968ae7ebdd0b-0">
            Sandströms sist framförda formulering. Det är inte acceptabelt
            att flytta runt människor deras sista dagar.
          </note>
          <note xml:id="i-66f4bdcd3a92c550-0">
            Det tror jag också att jag sade i mitt inledande svar.
          </note>
          <note xml:id="i-e3fb0af296e35809-0">
            Så får det inte vara, så får det inte gå till.
          </note>
          <note xml:id="i-0819e7f1470ea019-0">
            Man kan naturligtvis konstatera att det i varje enskilt fall
            handlar om en läkares bedömning. Av just det skälet kommer Socialstyrelsens
            allmänna råd att på den här punkten få mycket stor betydelse,
            eftersom det just skall ge stöd och vägledning om hur man skall
            bedöma och arbeta med patienter som står vid livets slut.
          </note>
          <note xml:id="i-593c91222ac51ebd-0">
            Man kan se från två utgångspunkter på patienter som dör några
            dagar efter utskrivningen från ett sjukhus. Framför allt gäller
            det om det handlar om några få timmar. Man kan säga att det var
            fel att skriva ut patienten då och att patienten borde ha fått
            ligga kvar på sjukavdelningen eller på sjukhuset. Men man kan
            också ställa sig frågan: Var det rätt att över huvud taget flytta
            patienten till sjukhuset? De sista timmarna i livet skulle man
            kanske i stället få vistas i sitt hem omgiven av bra och kompetenta
            läkare och kanske av sin familj.
          </note>
          <note xml:id="i-369c666e27f549fc-0">
            Just för att få reda på hur det har varit i varje sådant enskilt
            fall skall nu Socialstyrelsen gå igenom varje sådan händelse som
            har inträffat under den senaste tiden och som mer numerärt finns
            beskriven i den senaste rapporten.
          </note>
          <note xml:id="i-483a42f3f6221924-0">
            Förutom det som finns i mitt svar vill jag peka på att vi också
            genom de medicinskt ansvariga sköterskorna inom de olika boendeformerna
            har lyft kompetensen. Det är ju en helt ny yrkesgrupp, som vi
            inte tidigare har haft. Det är också en tillgång i arbetet med
            att hjälpa äldre människor och deras anhöriga i sådana här svåra
            situationer.
          </note>
          <note xml:id="i-914c110bb409cdd0-0">
            Sedan vill jag lägga till att jag tror att den nya socialtjänstlagen
            också kommer att spela en roll när det gäller kommunernas arbete
            med äldrevård och äldreomsorg. Jag vill också lyfta fram att vi
            till våren kommer med förslag om lagstiftning kring verksamhetstillsyn
            inom hälso- och sjukvård i vid mening.
          </note>
          <note xml:id="i-b7664af6a7216c19-0">
            Det kommer naturligtvis att vara ett stöd i Socialstyrelsens
            arbete med att granska och följa innehållet i hälso- och sjukvården.
          </note>
          <note xml:id="i-46b62f766dd4b2a4-0">
            Anf. 12 STIG SANDSTRÖM (v)
          </note>
          <note xml:id="i-400e88f43f648736-0">
            Fru talman! Jag sade inledningsvis att jag tror att det går att
            rätta till de här felen. Om de beror på dålig planering, dålig
            organisation eller dålig styrning kanske man kan komma till rätta
            med dem genom organisationsförändringar och bättre uppföljning.
          </note>
          <note xml:id="i-9f6e76af10cbfd07-0">
            Men de brister som jag räknade upp visar också att det mycket
            är en fråga om pengar. Jag tror också att man kan rätta till fel
            om man skjuter till pengar när man ser att det håller på att gå
            snett. Därför vill jag ställa frågan: Är ministern beredd att
            skjuta till pengar, om det skulle visa sig behövas för att komma
            till rätta med de här bristerna?
          </note>
          <note xml:id="i-f614e1b8a7d64685-0">
            Det har utan tvivel pågått nedskärningar. Vi har varnat för dem.
            Tillsammans varnade vi i valrörelsen för att man inte bara kan
            fortsätta att skära ned, dra in på personal och trimma organisationerna.
            Vi måste också se till att verksamheterna fungerar.
          </note>
          <note xml:id="i-3c37e705c9d06bf6-0">
            Jag skulle vilja fråga ministern: Om det skulle visa sig att
            de här stora allvarliga bristerna beror på att medel fattas, är
            ministern beredd att ompröva besparingsplanen och skjuta till
            pengar till kommuner och landsting, som t.ex. Vänsterpartiet har
            föreslagit, för att komma till rätta med bristerna och ge de äldre
            ett värdigt slut? Jag ställer bara den frågan. Tack!
          </note>
          <note xml:id="i-ea66324cb5800ca9-0">
            Anf. 13 Socialminister INGELA
          </note>
          <note xml:id="i-5d94d6b5368e8c99-6">
            THALÉN (s)
          </note>
          <note xml:id="i-f3c27362013ceffb-0">
            Fru talman! Den ekonomiska politiken kanske kräver en alldeles
            egen interpellationsdebatt. Men jag vill ändå säga att en av de
            viktigaste förutsättningarna för att kommuner och landsting över
            huvud taget skall kunna klara sina åtaganden framöver är att vi
            håller fast vid den ekonomiska politik som vi har lagt upp en
            strategi för. Den innebär att ökad sysselsättning ger större skattekraft
            i kommunerna och att utbetalningen av de statsbidrag som kommuner
            och landsting beviljats också fullföljs under de kommande åren.
          </note>
          <note xml:id="i-d058b0d1e75d91ad-0">
            Problemen inom äldrevården i Stockholms läns landsting får kanske
            diskuteras med den gemensamma majoriteten i Stockholms läns landsting
            som ju består av socialdemokrater, vänsterpartister och miljöpartister.
          </note>
          <note xml:id="i-eecb1a379f7502e7-1">
            Överläggningen var härmed avslutad.
          </note>
          <note xml:id="i-f4d7bfc4ad8bdc79-0">
            6 § Svar på interpellation 1995/96:13 om startdatum för ripjakten
          </note>
          <note xml:id="i-f28b0e88593909f0-0">
            Anf. 14 Jordbruksminister MARGARETA
          </note>
          <note xml:id="i-6b038025b9529c27-0">
            WINBERG (s)
          </note>
          <note xml:id="i-d209c1aa78844661-0">
            Fru talman! Gudrun Lindvall har frågat mig om jag är beredd att
            ta initiativ till att senarelägga startdatum för ripjakten i Sverige.
          </note>
          <note xml:id="i-353e62cc7189f583-0">
            Starten för den allmänna jakttiden på ripa i Sverige har under
            mycket lång tid varit den 25 augusti. Att just detta datum valts
            beror på den långa och omfattande forskning på ripa som har bedrivits
            i Sverige.
          </note>
          <note xml:id="i-25f736c4f3d6b6a0-0">
            Jag delar Gudrun Lindvalls uppfattning att avgörande för jaktstarten
            skall vara ripkycklingarnas utveckling och att kycklingarna då
            är flygga. Ripkycklingarna utvecklas snabbt efter kläckningen,
            och de börjar flyga vid ungefär en veckas ålder. Självfallet skall
            dock så små och unga ripor inte jagas. Jägarna är inte heller
            intresserade av att jaga dessa ripkycklingar, de är ju inte speciellt
            matnyttiga.
          </note>
          <note xml:id="i-1233610054a13c15-0">
            Det är äggens kläckningsdatum som avgör hur väl utvecklade ripkycklingarna
            är vid en viss tidpunkt. I
          </note>
          <note xml:id="i-84322d3bd81cf53c-0">
            de södra fjällen visar mångåriga studier att äggen i medeltal
            kläcks den 23 juni. Där är således kycklingarna cirka två månader
            gamla vid jaktstarten den 25
          </note>
          <note xml:id="i-d3325d0375367bce-0">
            augusti. Då har kycklingarna en vikt på mellan 80 och
          </note>
          <note xml:id="i-941e7d66e5a7730b-0">
            90 % av den vuxna ripans vikt. Då är de också så väl utvecklade
            och flyger så bra att det endast undantagsvis går att skilja mellan
            kycklingar och helt vuxna fåglar när de flyger upp. Studier i
            Sverige och Norge visar att kläckningen i Lapplandsfjällen sker
            ungefär en vecka senare än i den södra delen av fjällkedjan. I
          </note>
          <note xml:id="i-75533792be9b03e6-0">
            Lapplandsfjällen har ripkycklingarna den 25 augusti en vikt på
            mellan 75 och 80 % av den vuxna ripans vikt. Även dessa kycklingar
            har normalt en sådan vikt och utveckling att jakt på dem är fullt
            försvarbar.
          </note>
          <note xml:id="i-5bd34714e35da3bd-0">
            De här uppgifterna om ripkycklingarna och deras utveckling gäller
            under normala förhållanden. Det här året var emellertid snösmältningen
            i fjällområdet extremt sen. På många platser var snösmältningen
            den senaste i mannaminne. Det har därför rapporterats från en
            del håll att ripkycklingarna just i år varit ovanligt sent utvecklade.
          </note>
          <note xml:id="i-ad27c50739ade575-0">
            Enbart årets sommar i fjällen bör emellertid inte få vara det
            enda som avgör när den svenska ripjakten skall starta i fortsättningen.
            Frågan måste ses i ett större och längre perspektiv. Ett senarelagt
            startdatum skulle innebära att ripjakten och älgjakten börjar
            i stort sett samtidigt. En senareläggning kolliderar dessutom
            med samernas sarvslakt. Det är således inte enbart fördelar med
            en senarelagd jaktstart på ripa.
          </note>
          <note xml:id="i-ae22337a2a1f559d-0">
            Frågan om lämpligt startdatum för ripjakten kommer att behandlas
            av regeringen vid ett senare tillfälle.
          </note>
          <note xml:id="i-1b7e2d4ccb1cf9c5-0">
            Naturvårdsverket håller nämligen på med en översyn av samtliga
            jakttider. Verkets förslag till ändrade jakttider kommer inom
            kort att redovisas till regeringen. Miljövårdsberedningen har
            i sitt betänkande Hållbar utveckling i landets fjällområden föreslagit
            att endast ortsbor skall få påbörja småviltsjakten före den
          </note>
          <note xml:id="i-ac663b5b10929677-0">
            10 september. Andra skulle få vänta till efter den 10
          </note>
          <note xml:id="i-78eb880bf2bcb5ad-0">
            september. Regeringen kommer att ta ställning till beredningens
            förslag under våren. Slutligen kommer
          </note>
          <note xml:id="i-4fc3951fea4e6a81-0">
            Jordbruksverket, Naturvårdsverket och Sametinget att under våren
            lägga fram sin utvärdering av det nya upplåtelsesystemet för småviltsjakten
            på statens mark ovanför odlingsgränsen och på renbetesfjällen.
            Regeringen kommer således att inom en snar framtid behandla jakten
            på ripa ur ett flertal olika aspekter, däribland lämpligt startdatum.
          </note>
          <note xml:id="i-d29affcdc2a3d8b0-0">
            Anf. 15 GUDRUN LINDVALL (mp)
          </note>
          <note xml:id="i-e61cc63697f77306-0">
            Fru talman! Jordbruksministern! Bakgrunden till den här interpellationen
            är att man i Sverige bedömer att ripkycklingarna är tillräckligt
            väl utvecklade för att man skall kunna starta jakten den 25 augusti.
          </note>
          <note xml:id="i-c3f09ba9fd78295f-0">
            I Norge, där man har anledning att göra precis samma bedömning
            av tidpunkten för startdatum, anser man att ripkycklingarna är
            färdiga den 10 september.
          </note>
          <note xml:id="i-c81d0c76b5e146b5-0">
            Naturligtvis är det förvånande att två länder som ligger så nära
            varandra och som egentligen har precis samma ripstam kan göra
            så olika bedömningar. Jag är övertygad om att om den här debatten
            hade hållits i
          </note>
          <note xml:id="i-14977d2f0bc2d37c-0">
            Norge hade man ansett att det startdatum för jakten som man har
            där är det riktiga. Det är alltså fråga om en bedömning av när
            jakten kan starta.
          </note>
          <note xml:id="i-ed15731658b7d9d8-0">
            Det som emellertid gör att det här får konsekvenser är att under
            de första två veckorna av ripjakten i
          </note>
          <note xml:id="i-c0920b3a6eaa93e6-0">
            Sverige jagar inte bara de svenska jägarna utan även många norska
            jägare. Detta får till konsekvens att ripstammen utsätts för ett
            stort jakttryck, framför allt de två första veckorna.
          </note>
          <note xml:id="i-44573852e6fbd612-0">
            Det här har många svenska jägare påtalat för mig.
          </note>
          <note xml:id="i-0aaf52da1aa0d7ad-0">
            De menar att det kan ses som en förklaring till att ripstammarna
            i vissa områden i fjälltrakten, t.ex.
          </note>
          <note xml:id="i-90ea3684ea6409d3-0">
            Flatruet, och framför allt de områden som ligger nära norska
            gränsen, har klart minskat. De här mycket erfarna jägarna säger
            att man inte kan hänvisa till väderlek eller något sådant, utan
            det har skett just på grund av att ripjakten är så intensiv de
            två första veckorna.
          </note>
          <note xml:id="i-bf4a587a928099ed-0">
            Jag menar alltså att det finns många skäl till att ha ett gemensamt
            startdatum för ripjakten. Det ter sig också naturligt att vi i
            Norden skall kunna ha en gemensam syn på jakten. Den aspekten,
            att vi borde ha ett gemensamt synsätt i Norge och Sverige, berör
            inte jordbruksministern alls i sitt svar. Det tycker jag är litet
            sorgligt.
          </note>
          <note xml:id="i-d1a8c726bf68c49e-0">
            Däremot får jag till en del rätt med tanke på vad som sägs i
            svaret om att man börjar se över tidpunkten för jaktstarten och
            att det egentligen kanske bara är ortsbor som skall få starta
            jakten före den 10 september. Jag ser det som ett halvt erkännande,
            fru jordbruksminister. Även om jag inte är nöjd med svaret ser
            jag det här som början på en diskussion om hur vi egentligen skall
            ha det.
          </note>
          <note xml:id="i-a0e9f4d7171f78a3-0">
            Det som skall vara avgörande för hur jakt skall bedrivas i Sverige
            måste ändå vara det villebråd som jagas. Hur ser populationen
            av ripa ut? Vilka bedömningar gör man? Finns det anledning att
            se över bedömningen? Och framför allt: Vilka effekter får den
            jakt som bedrivs just nu på stammen av villebråd? Vi kan se att
            det finns negativa effekter just för att Sverige och Norge inte
            har gemensamma startdatum.
          </note>
          <note xml:id="i-c9ebf3f2fc1fb3b4-0">
            Jag skulle vilja fråga jordbruksministern: Är det inte en fördel
            om vi i Sverige och Norge har ett gemensamt startdatum och en
            gemensam syn på när kycklingarna är så pass färdigutvecklade att
            jaktstarten kan ske?
          </note>
          <note xml:id="i-829b92a5c7d296a2-0">
            Anf. 16 LEIF MARKLUND (s)
          </note>
          <note xml:id="i-5917ee707a1360b6-0">
            Fru talman! Jag delar till fullo synpunkterna i jordbruksministerns
            svar. Jag ser med tillförsikt att man väger in en del av de frågeställningar
            som finns i det här materialet i den kommande översynen.
          </note>
          <note xml:id="i-4dc2f2b3bcdcd5bc-0">
            Jag tycker att det märkliga i den här debatten är
          </note>
          <note xml:id="i-2bf2b7a0bd804f30-0">
            Gudrun Lindvalls hopp mellan olika länder. Det är inte första
            gången hon drar fördel av det för sin egen argumentering. Norge
            blir sanningssägare när det gäller den biologiska förutsättningen
            i Sverige. Det torde väl ändå vara få som tror att vi kan börja
            använda ett sådant underlag för debatt i sådana här frågor.
          </note>
          <note xml:id="i-3f1534695e410b8b-0">
            När det gäller den biologiska förutsättningen tycker jag att
            ministerns svar talar sitt eget språk. Hon säger att 80-90 % av
            en ripas vikt redan har uppnåtts när jakten inleds. Det är väl
            beräknat på ett snitt över åren.
          </note>
          <note xml:id="i-e4621cae62b3685a-0">
            Jag tror att man bör tillrättalägga Gudrun Lindvalls påstående
            när det gäller förändring i ripstammen och säga att det inte finns
            något statistiskt belägg för det. Under den tid man har gjort
            beräkningar i Norrbotten - jag håller mig till Norrbotten som
            utgör en fjärdedel av Sveriges yta och har väldigt stora delar
            av de områden för jakt ovanför odlingsgränsen som vi talar om
            här - visar det sig att stammen innehåller ungefär 50 % gammal
            fågel och 50 % ungfågel. De uppgifterna håller över tiden. Något
            belägg för att ripstammen klart har minskat finns inte.
          </note>
          <note xml:id="i-ffe2018d123e34fe-0">
            När det gäller det norska jakttrycket har man egentligen också
            skäl att kommentera Gudrun Lindvalls uppgifter. Dels är ungefär
            en tiondel av de norska jägarna i Sverige. Dels är den genomsnittliga
            jakttiden för jägare med dygnstillstånd ca tre dagar per år.
          </note>
          <note xml:id="i-d96443205ab1c5fc-0">
            Det är fortfarande kommuninvånarna som är de stora jägarna. De
            har en jakttid på ungefär 9 dagar. Det genomsnittliga jakttrycket
            är ungefär 0,72 jägare per kvadratkilometer och dygn. Vi har alltså
            inget överdådigt jakttryck.
          </note>
          <note xml:id="i-bfd2074b5300fed1-0">
            Jag tycker inte att man skall överdriva den här historien, utan
            vi borde vänta och se tiden an tills vi får det totala utvärderingsmaterialet,
            som är på väg.
          </note>
          <note xml:id="i-42a553f0ee1e3f99-0">
            Då först kan vi göra en bedömning och se om vi har haft störningar.
            Framför allt måste kanske den här debatten visa på att vi faktiskt
            har en jakttidsberedning som jobbar med frågorna. I beredningen
            finns företrädare både för naturen och för ornitologerna.
          </note>
          <note xml:id="i-8b927d6f446d7a62-0">
            Den består av 16 medlemmar med olika intressen.
          </note>
          <note xml:id="i-4cfad1a664b6eb08-0">
            Jag tror att vi i Sverige har en väl avvägd beredning när det
            gäller jakttiderna. Jag skulle inte vilja se de motsättningar
            och störningar som kan uppstå om vi tillåter det största jakttrycket
            i de här trakterna att kollidera med både sarvslakt och älgjakt.
          </note>
          <note xml:id="i-1c0a400e9acce3f8-0">
            Anf. 17 ARNE ANDERSSON (m)
          </note>
          <note xml:id="i-ae0dd78126c6a429-0">
            Fru talman! Jag anmälde mig till den här debatten närmast för
            att komplettera Leif Marklund på två små punkter.
          </note>
          <note xml:id="i-02c9a1ce655c2104-0">
            Liksom Leif Marklund vill jag gärna harangera det svar som jordbruksministern
            har lämnat. Jag tycker att det är ett bra svar som ytterst tillgodoser
            vad vi vill med detta.
          </note>
          <note xml:id="i-b34d9613e52dbc83-0">
            Därmed är inte sagt annat, jordbruksministern, än att vi med
            stort intresse följer hur det fortsatta beredningsarbetet kommer
            att bedrivas. Men det, fru talman, kan vi låta anstå.
          </note>
          <note xml:id="i-8c43578745ea9bcb-0">
            När det gäller jämförelsen med Norge tror jag att vi måste erinra
            om att det i stora delar av de norska fjällen bedrivs ett fjälljordbruk
            på ett väsentligt annorlunda sätt än i de svenska fjällen, med
            betydande delar fårskötsel. Detta har direkt med jakttiderna att
            göra, helt enkelt därför att man inte med fördel kan bedriva jakt
            innan hemtagning av fåren har ägt rum för vintern. Detta gör att
            jämförelsen inte är relevant.
          </note>
          <note xml:id="i-9f9cece09f10ad15-0">
            I jordbruksministerns svar talades om tillväxten, som är tillfredsställande.
            Den är, Gudrun Lindvall, naturligtvis alldeles lika i Norge och
            Sverige. Skall vi vara överens om något kan vi gott och väl vara
            överens om det. Men det råder olika förutsättningar för att starta
            och bedriva jakt.
          </note>
          <note xml:id="i-45498a381385a484-0">
            Det norska jakttrycket under de 14 första dagarna är, som Gudrun
            Lindvall nämnde, naturligtvis ett problem. Men det är inte ett
            generellt problem, utan ett problem som finns utmed tillfartsvägarna.
          </note>
          <note xml:id="i-a4f2bf252387faaa-0">
            Det är, som de som lyssnar säkert förstår, ytterst ogärna som
            jag lånar ut mig till att bli anhängare av något slags kvoteringssystem
            när det gäller hur vi skall hantera jaktmarkerna. Men vi kanske
            ändå skulle kunna diskutera om vi kan koncentrera oss på de stora
            tillfartsvägarna från Norge och kanske t.o.m. tillåta oss att
            acceptera någon typ av kvotering kring tillfartsvägarna just med
            hänsyn till ripstammen i de områdena.
          </note>
          <note xml:id="i-464cd678c8747b47-0">
            Ripstammen är generellt en mycket stabil stam.
          </note>
          <note xml:id="i-53c05d2e14e35da2-0">
            Den kan, som nämndes här, variera med tidig snögång, sena vårar
            och sådant, men vi kanske ändå skulle kunna diskutera hur vi skall
            hantera det här utmed tillfartsvägarna.
          </note>
          <note xml:id="i-677df1fb112284ce-0">
            Jag tycker kanske inte att vi skall kvotera norrmän särskilt,
            som ju är goda umgängesvänner. Men vi kan väl titta på detta.
            Såväl ortsbefolkning som svenska jägare skall vara väl tillgodosedda
            i enlighet med den princip som ett vidare nyttjande av den svenska
            fjällregionen ändå tillåter.
          </note>
          <note xml:id="i-0e5efc5c8d320241-0">
            Anf. 18 Jordbruksminister MARGARETA
          </note>
          <note xml:id="i-6b038025b9529c27-1">
            WINBERG (s)
          </note>
          <note xml:id="i-f58f77f27dd1c233-0">
            Fru talman! Först några ord om Norge. En hel del har sagts av
            alla tre debattörerna här. Men en sak som jag tycker skall poängteras
            är att skillnaden i tid mellan Norge och Sverige har sin grund
            i biologiska avvikelser beroende på att Norge ligger längre norrut.
          </note>
          <note xml:id="i-78fead203afcecdf-0">
            Det är kallare där. Äggen kläcks senare och kycklingarna blir
            därmed flygga senare i Norge än i Sverige.
          </note>
          <note xml:id="i-d7987803691e57ef-0">
            Här finns alltså rent biologiska skäl att anföra, förutom t.ex.
            det som Arne Andersson tog upp om fårskötseln och att man i Norge
            tar hänsyn till renskötseln.
          </note>
          <note xml:id="i-149caca3d534e67c-0">
            Miljövårdsberedningen har, som jag sade i mitt första inlägg,
            arbetat med fjällen. Man har gjort en grundlig genomgång av detta
            och föreslår faktiskt ingen generell framflyttning av jakttiden.
            Man menar att ortsborna skulle kunna få börja tidigare, medan
            övriga skulle få jaga senare. Inte heller inom Miljövårdsberedningen
            är man alltså inne på detta med en generell senareläggning.
          </note>
          <note xml:id="i-40711866eee4ac01-0">
            Gudrun Lindvall har frågor om populationen, om vad som händer
            osv. Just det skall utvärderingen ge svar på, men det är en annan
            fråga. Det var för att få svar på den typen av frågor som jag
            för några veckor sedan skrev direktiv till Sametinget och Jordbruksverket.
            Jag sade då att också Naturvårdsverket skall vara med i utvärderingen
            och beskrev de frågor som skulle behandlas och som vi ville ha
            svar på. Det är just de frågorna som Gudrun Lindvall här tar upp.
          </note>
          <note xml:id="i-656db9405b72e3f7-0">
            Jag tycker att man kan fundera över det norska systemet som sådant.
            Man är strängare där. En svensk får t.ex. inte åka till Norge
            för att jaga utan att ha en norrman med sig. Vill man ha en uppstramning,
            jag säger alltså inte att så skall ske, skulle man kunna fundera
            över en sådan metod också i Sverige när, eller om, vi skall förändra
            det hela.
          </note>
          <note xml:id="i-e3a9d83f99394d1a-0">
            Slutligen: Motvilligt tyckte Arne Andersson att kvotering möjligen
            kunde vara en idé. Men när det gäller de två stora Norgevägar
            som finns i Norrbotten har man redan en sådan kvotering, vilken
            länsstyrelsen har beslutat om.
          </note>
          <note xml:id="i-640309e14940d8e5-0">
            Anf. 19 GUDRUN LINDVALL (mp)
          </note>
          <note xml:id="i-f326e796d02de515-0">
            Fru talman! Jag är glad över att den här debatten initierats,
            jordbruksministern och andra! Jag anser nämligen att det är på
            tiden att få i gång en diskussion beträffande naturvårdsintressena,
            vilka jag kanske här representerar, och jaktintressena. Jag är
            tacksam för
          </note>
          <note xml:id="i-13c6b1443d859019-0">
            Arne Anderssons inlägg här. Visst finns det områden där det vi
            här tar upp är problem. Kan vi inte diskutera de problemen förutsättningslöst,
            blir det svårt att lösa dem.
          </note>
          <note xml:id="i-5484b3d642f31f25-0">
            Generellt kan man naturligtvis inte säga att ripor inte är färdigutvecklade
            till den 25 augusti, eftersom det varierar beroende på vilken
            del av landet det är fråga om. Givetvis utvecklas riporna senare
            i de norra fjälltrakterna. Det säger sig självt, eftersom våren
            kommer senare där. Därför kan man fundera över om det skall vara
            ett startdatum i Sverige, om vi nu verkligen skall ta hänsyn till
            hur utvecklade kycklingarna är.
          </note>
          <note xml:id="i-aad042bfb2f088fe-0">
            Man kan också diskutera - jag tycker att det är mycket bra att
            Arne Andersson har tagit upp den saken - hur mycket som skall
            få jagas. Kanske skall man från år till år försöka ha en inventering
            av vilken skattning stammen tål. Det här tenderar dock att resultera
            i en diskussion som jag inte vill väcka nu, nämligen diskussionen
            om den fria småviltsjakten. Men man kan ju säga att ett skäl är
            att jakttrycket har ökat.
          </note>
          <note xml:id="i-741812a6f4f544f1-0">
            Det faktum att starttiden för ripjakt i Norge och
          </note>
          <note xml:id="i-bdb3c68aaf1582fa-0">
            Sverige inte är samordnad är också ett skäl till att man lokalt
            kan se att ripstammen utsätts för ett mycket stort tryck.
          </note>
          <note xml:id="i-90163231967ff256-0">
            Detta har påtalats tidigare från många naturvårdsorganisationer.
            Bl.a. Naturskyddsföreningen, Världsnaturfonden, Ornitologiska
            föreningen, Fältbiologerna och Jordens vänner har för ett antal
            år sedan åstadkommit en skrift där man just tar upp sådana här
            saker. Man menar att jakten i dag inte tar hänsyn till att många
            ripkycklingar vid tiden för jaktens början ännu inte är färdigutvecklade
            och självständiga. Redan då krävdes att jakten skulle ta mera
            hänsyn till hur utvecklade kycklingarna var.
          </note>
          <note xml:id="i-5222b9ea294e73e1-0">
            Många ornitologer rör sig i fjällen, och även de rapporterar
            om vad de ser. De säger, och det tror jag faktiskt är riktigt,
            att man i vissa områden kan se en förändring när det gäller den
            mängd ripa som finns.
          </note>
          <note xml:id="i-aef7c59d0bda3fbe-0">
            Det kan naturligtvis ha flera förklaringar. Men om man samtidigt
            kan se att detta gäller områden där de som har jagat mycket säger
            att jakttrycket är stort, tycker jag att man skall lyssna på de
            erfarna jägare som tar upp det här problemet. Detta har många
            jägare diskuterat med mig. De har velat att jag skall väcka frågan
            här i kammaren, eftersom det anses nödvändigt att få en diskussion
            om detta.
          </note>
          <note xml:id="i-ba1e0049c8b1f095-0">
            Jakttrycket är i dag stort i vissa områden och ripkycklingarna
            är inte är fullt utvecklade i vissa områden. Det är möjligt att
            vi skall ha en kvotering. Men det som skrämmer mig litet när det
            gäller det svar som jag har fått är att hänsynen till älgjakten
            i mångt och mycket nästan verkar styra starten för jakt på ripa
            i Sverige. I så fall menar jag att det inte längre är biologiska
            hänsynstaganden som är avgörande utan kanske jägarnas möjligheter
            till jakt, och det har ju väldigt litet med ripkycklingar att
            göra. Är det så, jordbruksministern?
          </note>
          <note xml:id="i-66f76ad7d77018ea-0">
            Anf. 20 LEIF MARKLUND (s)
          </note>
          <note xml:id="i-6bb09b771a2ba3ac-0">
            Fru talman! Jag vill korrigera beträffande en uppgift som jag
            nyss lämnade. Man skall ju vara korrekt och försöka lämna uppgifter
            med rätt underlag. Jag ber därför om ursäkt när det gäller andelen
            norska jägare.
          </note>
          <note xml:id="i-9c45b473a8fc6c19-0">
            Enligt statistiken för tiden mellan den 25 augusti och den 30
            september 1994 var andelen ungefär 19 %
          </note>
          <note xml:id="i-ed5612af75a58291-0">
            - inte 10 %, som jag nämnde. Men därefter har man sett ett klart
            minskat intresse från norska jägares sida.
          </note>
          <note xml:id="i-aeab66bc5607ec78-0">
            Detta är det väl också värt att notera.
          </note>
          <note xml:id="i-eea677b8b6aec8f8-0">
            Jag vill återkomma till frågan om varför vi har etiska och produktionsbiologiska
            jaktregler. Målet med jakt är ju viltvård. Dessa hänsyn och Jakttidsberedningen,
            vilken består av 16 medlemmar, utgör den bästa kunskapen på området.
            Ekologer och andra som försöker göra gällande att det här i stort
            sett förstör förutsättningarna för ripstammens utveckling tror
            jag gör sig till tolk för ett oerhört egensinnigt intresse utan
            att i stort sett ta någon hänsyn till vad som sägs i de beredningsgrupper
            som finns.
          </note>
          <note xml:id="i-2d7bfe4fa80141be-0">
            I detta sammanhang vill jag tillägga att jägarkåren i Sverige
            i dag blir alltmer intresserad av att ta jägarexamen. Den nye
            jägaren har en jägarexamen i botten. Även många äldre jägare tar
            jägarexamen för att få lära sig ekologi och biologi, som är den
            naturliga delen för viltet och viltvården. Jag tycker att detta
            är bra, och jag välkomnar verkligen det intresset.
          </note>
          <note xml:id="i-4eb0941960c408d1-0">
            Svenska jägareförbundet har gjort en oerhörd insats för att öka
            kunskapen hos den svenska jägarkåren.
          </note>
          <note xml:id="i-dbab8e95b7c6fde8-0">
            Anf. 21 ARNE ANDERSSON (m)
          </note>
          <note xml:id="i-e5e7d1afd8ed86dd-0">
            Fru talman! Jag tror att det som Gudrun Lindvall säger är riktigt,
            dvs. att jägare gör propåer. Härvidlag är Gudrun Lindvall en väldigt
            bussig riksdagsledamot.
          </note>
          <note xml:id="i-91689c59759df4a1-0">
            Det är inte svårt att stöta på henne och att be henne om att
            initiera en riksdagsdebatt. Det kan låta som en halvhjärtad harangering
            - men inte nödvändigtvis. Jag tar nämligen fasta på vad Gudrun
            Lindvall säger om att man visst kan, och bör, ha en debatt om
            de jaktliga villkoren. Jag ställer med glädje upp på det.
          </note>
          <note xml:id="i-e0bc087f2f2e3b82-0">
            Om jag möjligen skulle vara litet småsint kunde jag kanske säga
            att Gudrun Lindvall inte alltid i debatten framstår som en riktigt
            bra företrädare för de mera jaktliga intressena utan kanske mera
            som den som fokuserar på de mera restriktiva inslagen. Därför
            är vi litet misstänksamma. Men varför suga på den tråden?
          </note>
          <note xml:id="i-0bc8ea2f190ad1a6-0">
            Om nu Gudrun Lindvall vill delta i ett hurtfriskt arbete har
            ju jordbruksministern nästintill inviterat till det.
          </note>
          <note xml:id="i-1598df86fff3c842-0">
            Jordbruksministern sade väl inte att Gudrun Lindvall och jag
            skulle få vara med, men kanske finns vi i den krets som får vara
            med och diskutera detta. I så fall lär det bli ett bra beslut
            som så småningom tas av regeringen.
          </note>
          <note xml:id="i-09c2aa22e0712055-0">
            Vi måste vara väldigt noga med att framhålla att ripstammen är
            mycket stark, men den har sin svaga punkter utmed vägarna. Jag
            var inte ovetande om restriktioner och kvoteringar. Detta är inte
            det första jag tycker att det är kul att ställa upp på. Det är
            ändå acceptabelt, eftersom en stam skall vårdas.
          </note>
          <note xml:id="i-e815c2da49cfb42f-0">
            Jag tycker gott att man kan erinra om att det egentligen inte
            finns några andra än svenska jägare som vårdar viltstammarna.
            Vi jägare beskattar och vårdar. Ser det ut som om vi vore glada
            och kände tillfredsställelse med jakten och viltvårdandet så är
            det sant; vi tycker att det är roligt. Dessa saker går hand i
            hand. Det skulle det vara synd att avsluta den diskussionen med
            Gudrun Lindvall vid detta tillfälle.
          </note>
          <note xml:id="i-185772c6bad4b742-0">
            Den diskussionen skall vi fortsätta med, och det är är gott och
            väl.
          </note>
          <note xml:id="i-6507bacd16262c66-0">
            Anf. 22 Jordbruksminister MARGARETA
          </note>
          <note xml:id="i-6b038025b9529c27-2">
            WINBERG (s)
          </note>
          <note xml:id="i-4e573e0fd334536b-0">
            Fru talman! Gudrun Lindvall frågade mig om det är hänsynen till
            älgjakten som styr de tider då man får börja jaga ripa. Det är
            flera faktorer som styr det, men som jag sade i mitt första inlägg
            är det ju mångårig forskning om dessa saker som ligger i botten.
          </note>
          <note xml:id="i-fe8f8c4a534798be-0">
            Det är också så att vi i vårt land, precis som i Norge, har en
            renskötsel att ta hänsyn till. Rentjurarna börjar normalt brunsta
            i mitten av september.
          </note>
          <note xml:id="i-7d3e9164ce47b095-0">
            Sarvslakten börjar dessförinnan, men ändå så nära brunsten som
            möjligt. Den 10 september pågår det därför ofta rensamling inför
            sarvslakten.
          </note>
          <note xml:id="i-0385b2d56ab3d70d-0">
            Älgjakten började i år den 4 september i Västerbottens och Norrbottens
            län och den 11 september i
          </note>
          <note xml:id="i-ce4f68269fd19972-0">
            Jämtlands län. Statistiken över försålda jaktkort visar att det,
            precis som har sagts här i kammaren, är den första ripjaktsveckan
            som är en intensiv jakttid. En senareläggning av ripjaktsstarten
            skulle därmed verkligen innebära att älgjakten och ripjakten kolliderade.
          </note>
          <note xml:id="i-4735b1bddf3d040b-0">
            I synnerhet gäller detta Jämtlands län. Det är klart att det
            också ligger med i vågskålen.
          </note>
          <note xml:id="i-8fab851f72627368-0">
            Sedan vill jag säga någonting med anledning av vad både Leif
            Marklund och Arne Andersson sade.
          </note>
          <note xml:id="i-7d0dc2bba812dc03-0">
            Jag har delvis kunnat titta på detta också i ett internationellt
            perspektiv. Svenska jägare med jägarexamen som grund står sig
            väldigt väl vid en internationell jämförelse. Inte minst gäller
            detta i fråga om säkerheten i samband med jakten. Där menar jag
            att vi har mycket duktiga jägare i vårt land.
          </note>
          <note xml:id="i-e30a1cdb6dae471d-0">
            Låt mig också avslutningsvis säga att innan ett beslut tas nästa
            år - om det nu skall tas ett nytt beslut
          </note>
          <note xml:id="i-64ccf534109e7078-0">
            - kommer det att föregås av en bred debatt. När utvärderingen
            är klar kommer den att debatteras såväl bland jägarna och samerna
            som bland de olika naturvårdsintresserade grupper som finns i
            samhället.
          </note>
          <note xml:id="i-3cc6a9d077c3119a-0">
            Anf. 23 GUDRUN LINDVALL (mp)
          </note>
          <note xml:id="i-91c6b2bf1b80b6fd-0">
            Fru talman! Jag delar Arne Anderssons uppfattning att anledningen
            för mig att ta upp jaktfrågor inte i första hand är jägarnas intressen
            utan snarare naturvårdens. Själv är jag ju fågelskådare, ornitolog,
            och jag kan säga att de svenska ornitologerna också står sig mycket
            väl i en internationell jämförelse. Det finns mycket kunskap som
            vi borde lyfta fram här i kammaren.
          </note>
          <note xml:id="i-63751ec3523a4ca5-0">
            Jag vill påstå att det finns fler än jägarna som bedriver viltvård
            i fjällen och som vårdar ripstammen, nämligen fjällräv och kungsörn.
            Det här är naturligtvis en stam av fåglar som vi skall se hur
            vi skall skatta. Jag vill i det sammanhanget säga till Leif Marklund
            att denna diskussion inte handlar om huruvida vi över huvud taget
            skall ha en ripjakt - det tycker jag känns helt onödigt att diskutera
            - utan om hur jakten skall se ut och hur den skall utformas.
          </note>
          <note xml:id="i-d2411d5832751984-0">
            Av jordbruksministerns senaste inlägg förstår jag att detta med
            älgjakten och sarvslakten ligger med i vågskålen. Jag hoppas bara
            att det inte innebär att man inte tar erforderliga biologiska
            hänsyn när man tittar på när jaktstarten skall ske. Egentligen
            önskar jag att vi i en fortsatt beredning av frågan också ser
            över om vi verkligen skall ha ett gemensamt startdatum i hela
            Sverige eller om vi skall acceptera att Sverige är långsmalt och
            att ripkycklingarna naturligtvis är betydligt bättre utvecklade
            i den södra delen av fjällvärlden än i den norra.
          </note>
          <note xml:id="i-f8d3b25aa74be8e7-0">
            Jag undrar också, men där kan jag kanske ännu inte få svar, vad
            som avses när det sägs att ortsborna eventuellt skulle kunna få
            påbörja jakten före den 10
          </note>
          <note xml:id="i-d80eb368fd4b2220-0">
            september men inga andra. Det är naturligtvis ett intressant
            påpekande i jordbruksministerns svar. Det innebär ju att man börjar
            se över jakttiden och att man ser om det finns en möjlighet att
            differentiera jakttiden för ortsbor och andra. Det tycker jag
            tyder på att detta med att jakten i första hand bedrivs den första
            veckan inte är helt lyckat. Ripkycklingarna växer ju till sig
            allt eftersom tiden går.
          </note>
          <note xml:id="i-f61ea62418639ea7-0">
            Jag ser detta som en start på en debatt om jakttider. Jag avser
            att återkomma till kammaren med flera debatter om jakten. Jag
            hoppas att Arne Andersson m.fl. kommer att delta även då. Jag
            tycker att det är viktigt att vi diskuterar de här frågorna. Det
            är viktigt att vi får en gemensam diskussion från naturvårdens
            och jaktens sida.
          </note>
          <note xml:id="i-74d76bc68410b819-0">
            Jag är övertygad om att många av de motsättningar som har funnits
            i debatten mellan jägare och framför allt ornitologer är helt
            onödiga. De beror just på att vi inte har haft ett bra sätt att
            samtala med varandra. Förr var det inte så; då hade vi ofta en
            gemensam syn på saken. Jag skulle önska att vi på nytt fick ett
            så bra klimat mellan ornitologer och jägare att detta goda samarbetet
            kunde återkomma. Det här ett sätt för mig att försöka få detta
            till stånd. Därför försöker jag alltid se till att jägarna har
            en chans att komma med i de debatter jag själv initierar.
          </note>
          <note xml:id="i-61051a55531f6f8a-0">
            Anf. 24 Jordbruksminister MARGARETA
          </note>
          <note xml:id="i-6b038025b9529c27-3">
            WINBERG (s)
          </note>
          <note xml:id="i-addf9404a6c1ff17-0">
            Fru talman! Jag vill svara på två frågor. Först till det här
            med ortsbefolkningen och de andra. Det är miljövårdsberedningen
            som för fram det i sitt betänkande. Också detta är naturligtvis
            något som skall ligga till grund för det förslag som eventuellt
            kommer nästa år. Meningen är att ortsbefolkningen skulle få börja
            jaga tidigare, den 25 augusti, medan turister och folk från andra
            delar av landet skulle få börja den 10 september. Vi får se om
            det kan vara lämpligt.
          </note>
          <note xml:id="i-405c154c0855144a-0">
            Jag tycker också att man skall hålla öppet för en diskussion
            och för ett eventuellt beslut om att ha olika tidpunkter för starten.
            Det är ju som Gudrun Lindvall säger; Sverige är avlångt. Precis
            som när det gäller argumenteringen i fråga om Norge, att det ligger
            längre norrut, kan man ju säga att norra Sveriges bergskedja ligger
            längre norrut än den i södra Sverige. Därmed blir resonemanget
            analogt.
          </note>
          <note xml:id="i-eecb1a379f7502e7-2">
            Överläggningen var härmed avslutad.
          </note>
          <note xml:id="i-947ad77280c3ac4b-0">
            7 § Svar på interpellation 1995/96:10 om markinköp för naturreservat
            och nationalparker
          </note>
          <note xml:id="i-d6a3b11d172df0ca-0">
            Anf. 25 Miljöminister ANNA LINDH (s)
          </note>
          <note xml:id="i-2b40d30e21570f0e-0">
            Fru talman! Roy Ottosson har frågat finansministern om hur regeringen
            ämnar se till att tillräckliga ekonomiska resurser avsätts till
            markinköp för bildande av naturreservat och nationalparker. Arbetet
            inom regeringen är så fördelat att det är jag som skall svara
            på interpellationen.
          </note>
          <note xml:id="i-42e327b176c4c386-0">
            Jag kan inledningsvis försäkra Roy Ottosson att vi värnar den
            biologiska mångfalden i skogen. Sverige har undertecknat konventionen
            om biologisk mångfald och arbetar mycket aktivt inom ramen för
            denna konvention. Den andra partskonferensen pågår just nu i Jakarta
            och vi väntar på vissa resultat därifrån. Vi arbetar för att i
            Sverige, inom EU och i övriga delar av världen bevara och återskapa
            en artrik och varierad natur.
          </note>
          <note xml:id="i-bd79494338344167-0">
            Den nya skogspolitiken från år 1993 innebär att miljömålet väger
            lika tungt som produktionsmålet och att miljökraven i skogsvårdslagen
            har skärpts. Den nya skogspolitiken innebär vidare att skogsbrukets
            sektorsansvar för natur- och kulturmiljövården har förstärkts
            och utvecklats. Ett stort ansvar vilar därmed på skogsbruket.
            Det är ett ansvar som alla skogsägare måste ta genom att utveckla
            nya naturvårdsanpassade skogbruksmetoder, naturvårdsplanera sin
            skog och kanske avstå från att avverka skog med värdefulla livsmiljöer
            för djur och växter.
          </note>
          <note xml:id="i-006d5bef5b0a585c-0">
            Många skogar i Sverige har i ett historiskt perspektiv utvecklats
            under påverkan av återkommande skogsbränder eller av tidigt mänskligt
            nyttjande. Sådana skogar kan trots uttag av virke behålla sina
            naturvärden genom att brukandet naturvårdsanpassas.
          </note>
          <note xml:id="i-40522784865f604b-0">
            Men det finns också andra miljöer, s.k. naturskogar, med särskilda
            naturvärden som fordrar att de helt undantas från skogsbruk. Min
            bedömning är att det finns ett stort behov av att skydda ytterligare
            sådana skogsområden, särskilt nedanför det fjällnära området.
            Vid bedömning av hur mycket skog som behöver skyddas måste förstås
            även hänsyn tas till effekterna av skogsvårdslagens restriktioner
            om avverkning och dess krav på miljöhänsyn samt till effekterna
            av skogsägarnas frivilliga åtaganden.
          </note>
          <note xml:id="i-1a81c04dc91efe25-0">
            Det lagstadgade skyddet för värdefulla naturområden i form av
            nationalparker och naturreservat omfattar för närvarande totalt
            ca 2,7 miljoner ha vilket, motsvarar ca 3,5 % av landytan. Av
            landets totala produktiva skogsmarksareal skyddas knappt 2 %,
            medan endast ca 0,5 % av den produktiva skogsmarken nedanför det
            fjällnära området har ett skydd i form av nationalpark eller naturreservat.
          </note>
          <note xml:id="i-79f6ab471cb683d4-0">
            I dag skyddas produktiv skogsmark med en takt av ca 10 000 ha
            per år. Med skyddad skogsmark avses här sådant skydd som beslutas
            med stöd av naturvårdslagen. Med en oförändrad takt skulle således
            först om tio år, år 2005, ca 1 % av den produktiva skogsmarksarealen
            nedanför det fjällnära området vara skyddad. Jag anser att den
            takten bör öka. Självfallet påverkar det ekonomiskt kärva läget
            möjligheterna till ökad statlig finansiering för markinköp. Det
            är därför viktigt att finna och utveckla nya former för att åstadkomma
            ett ökat och långsiktigt skydd av skogsmark.
          </note>
          <note xml:id="i-d32ef9ed76495e48-0">
            Inom regeringskansliet bereds för närvarande frågan om en eventuell
            ökad areal skyddad produktiv skogsmark, utifrån den av riksdagen
            beslutade strategin för biologisk mångfald och den nya skogspolitiken.
          </note>
          <note xml:id="i-fb6d9934c97b1066-0">
            Jag vill i sammanhanget också informera om att
          </note>
          <note xml:id="i-6828ae074b9fea55-0">
            Statens fastighetsverk och Naturvårdsverket nyligen träffat en
            överenskommelse om förvaltning av tidigare domänverksmark som
            nu förvaltas av Fastighetsverket. Överenskommelsen, som gäller
            under förutsättning av regeringens godkännande, innebär att ca
            1,2
          </note>
          <note xml:id="i-dd5f98f04546b122-0">
            miljoner ha mark i 14 län, varav ungefär en femtedel utgörs av
            produktiv skogsmark, kan skyddas som nationalpark eller naturreservat
            utan att anslaget för markinköp belastas. Drygt 100 000 ha av
            denna areal.
          </note>
          <note xml:id="i-b194e1245df21e0e-0">
            varav drygt hälften produktiv skogsmark, ligger nedanför odlingsgränsen
            nedanför renbetesfjällen i Jämtlands län.
          </note>
          <note xml:id="i-29b839d65c2e62fa-0">
            Vidare kan jag nämna att det inom alla EU:s medlemsstater pågår
            ett arbete med att inrätta ett europeiskt ekologiskt nät av skyddade
            områden -
          </note>
          <note xml:id="i-073b1d2536ce744b-0">
            Natura 2000. I den svenska delen av detta arbete utgör skyddet
            av naturskogsområden en väsentlig del.
          </note>
          <note xml:id="i-5bcf8fab243dd1ba-0">
            Bevarande av biologisk mångfald i skogen handlar således om mer
            än inköp av mark, men vissa s.k.
          </note>
          <note xml:id="i-c9f2fd46d815ee3a-0">
            naturskogar har kvaliteter och en känslighet som gör att dessa
            bör avsättas som reservat eller nationalparker. Genom 1993 års
            skogspolitiska beslut utökades anslaget för inköp av i huvudsak
            skogsmark med 55
          </note>
          <note xml:id="i-4d57449bce9ad5a1-0">
            miljoner kronor till 190 miljoner kronor per år.
          </note>
          <note xml:id="i-4f5924893dd45144-0">
            Dessutom tillfördes Skogsvårdsorganisationen 20
          </note>
          <note xml:id="i-58b637d9dc414f88-0">
            miljoner per år för inrättande av biotopskydd, civilrättsliga
            naturvårdsavtal samt för intrångsersättningar i fjällskogar.
          </note>
          <note xml:id="i-8266e5760a160769-0">
            Innan jag ger ytterligare utfästelser om nya resurser för markinköp
            m.m. vill jag avvakta arbetet med
          </note>
          <note xml:id="i-c19a54f9e436de03-0">
            Natura 2000, den pågående beredningen om ökat skydd av produktiv
            skogsmark samt Skogsstyrelsens och Naturvårdsverkets utvärdering
            av skogspolitikens miljömål och bedömning av skyddsbehovet. Jag
            vill avslutningsvis understryka att Sverige har goda förutsättningar
            för att bedriva ett aktivt och uthålligt skogsbruk med förnyelsebara
            råvaror för ett kretsloppssamhälle samtidigt som den biologiska
            mångfalden säkras.
          </note>
          <note xml:id="i-7d5b2f877fa19be2-0">
            Anf. 26 ROY OTTOSSON (mp)
          </note>
          <note xml:id="i-699e014e299eed93-0">
            Fru talman! Jag vill först tacka miljöministern för svaret. Den
            biologiska mångfalden skall säkras. Jag noterar att miljöministern
            sade att hon vill öka takten när det gäller att skydda mer av
            den naturskog som finns kvar i landet. Jag noterar också med tillfredsställelse
            att hon anser att det som sker i dag är alldeles för litet. Det
            behövs alltså mer resurser på något sätt.
          </note>
          <note xml:id="i-aa45225f70fec1f0-0">
            Jag har tidigare under våren och vintern framställt interpellationer
            i det här frågekomplexet till miljöministern och också till näringsministern
            angående
          </note>
          <note xml:id="i-50561ee619c7f3f8-0">
            Skogsvårdsstyrelsens roll. Den här interpellationen ställde jag
            egentligen till finansministern, eftersom frågan är hur regeringen
            ämnar se till att tillräckliga ekonomiska resurser avsätts för
            markinköp för bildande av naturreservat och nationalparker. Hur
            skall man få fram pengarna?
          </note>
          <note xml:id="i-5babe5aadb831fae-0">
            Att pengarna skall fram tror jag att jag och miljöministern är
            överens om. Men hur skall det gå till?
          </note>
          <note xml:id="i-3332e09a870d8ec4-0">
            Budgetsituationen är väldigt ansträngd, så det är svårt att få
            fram pengar den vägen. Den diskussion som då är intressant i sammanhanget
            är ju om man skall införa någon typ av naturvårdsavgift.
          </note>
          <note xml:id="i-ab20809ca6f74dbe-0">
            Jag vill peka på det upprop som kommunekologerna i Norrland nyligen
            har gjort. Där kräver man att det skall införas någon typ av naturvårdsavgift.
            Skälet till detta är att de ser att inte går att tillämpa gällande
            lagstiftning, både när det gäller biotopskydd och i fråga om traditionellt
            avsättande till naturreservat, eftersom det inte finns några pengar.
            Pengarna räcker inte till.
          </note>
          <note xml:id="i-1d56f8a2d7c7e8c7-0">
            Samtidigt kan vi se hur skogsindustrin och exportindustrin i
            Norrland gör enorma vinster, större vinster än någonsin tidigare
            i historien och man sätter nya rekord. De baserar sina vinster
            naturligtvis på skogsbruket. Vi tycker därför att det vore rimligt
            att industrin, när den nu gör mångmiljonvinster, bidrar med någon
            miljon för att komma till rätta med de problem som man ställer
            till med. Vi anser att användarna av skog skall anses vara ekonomiskt
            ansvariga för de miljöskador som de förorsakar.
          </note>
          <note xml:id="i-5521bdf5116344b4-0">
            Det kan vara viktigt att påminna sig om att industrin ställer
            till med miljöskador. Jag noterar att
          </note>
          <note xml:id="i-10a1c5808b26c6bd-0">
            Thorleif Ingelöf, chefen för Artdatabanken vid Lantbruksuniversitet
            i Uppsala, nyligen har uttalat ca
          </note>
          <note xml:id="i-28550c5fe028dd2e-0">
            3 500 arter i Sverige är hotade, varav cirka hälften är hotade
            av skogsbruket. Dessa arter är knutna till skogsmiljöerna. Skogsbruket
            är alltså en av de dominerande orsakerna till utarmning av den
            biologiska mångfalden i Sverige.
          </note>
          <note xml:id="i-86254222b89eb8cf-0">
            Ser man till den totala mängden biologiska arter, alltså växter
            och djur, är utarmningen i Sverige i nivå med den som man har
            i de u-länder där man skövlar regnskog och liknande. Så vi skall
            inte skryta och tro att vi är bättre än andra länder. Här finns
            tvärtom väldigt mycket mer att göra.
          </note>
          <note xml:id="i-1a09d5dd2a3bef21-0">
            Detta påpekar också de länder som har regnskogar och som vi gärna
            angriper för skövling av dem. Men de har ofta skyddat 5, 10, 15,
            20 % av sina skogar. I
          </note>
          <note xml:id="i-a36d154880e9330a-0">
            Sverige ligger vi på - Vad sade nu miljöministern? -
          </note>
          <note xml:id="i-4cfd42a321d6fe8e-0">
            0,5 % nedanför det fjällnära området. Det är klart att vi inte
            har mycket att skryta med, och vi blir också angripna internationellt.
          </note>
          <note xml:id="i-d9c636a7329b5209-0">
            Fru talman! Det är viktigt med snabba åtgärder för att få fram
            pengar. Annars kan detta slå tillbaka mot oss. Det finns bojkotter
            planerade mot svenska skogsprodukter till följd av den utarmning
            som vi utsätter vår egen natur för. Greenpeace och andra organisationer
            har upprepade gånger utfärdat varningar, och man har också satt
            i gång en del kampanjer i mindre skala.
          </note>
          <note xml:id="i-ec7515fb18863c25-0">
            Detta kan alltså slå tillbaka i form av att vi inte kan sälja
            lika mycket till utlandet. Skogsindustrin är ju en väldigt viktig
            näring ekonomiskt för hela landet. De få miljoner som det här
            handlar om borde egentligen inte vålla så mycket diskussion som
            de har gjort. Det borde inte vara så fruktansvärt trögt.
          </note>
          <note xml:id="i-6241bc9c8089b160-0">
            Jag vill upprepa mina frågor till miljöministern:
          </note>
          <note xml:id="i-476b9583a539145c-0">
            Hur tänker sig regeringen att få fram pengarna? Genom budgeten
            eller är man seriöst inne på olika avgiftsmöjligheter? Man kan
            tänka sig en rad olika konstruktioner som jag inte tänker gå in
            på just nu.
          </note>
          <note xml:id="i-04d4b2c7fd0dd3c5-0">
            Kan man tänka sig att som Thorleif Ingelöf från Artdatabanken
            föreslog lägga in ett femårigt moratorium för avverkning i orörd
            skog och skog med hotade arter? Fortfarande, än i dag, avverkar
            man ju skog med akut hotade arter, och det går inte att stoppa
            detta, eftersom det inte finns några pengar. Ett femårigt moratorium
            skulle ge oss det ekonomiska handlingsutrymme som vi behöver.
            Har regeringen funderat på dessa frågor?
          </note>
          <note xml:id="i-59f271396ba1ee3e-0">
            Anf. 27 BERNDT EKHOLM (s)
          </note>
          <note xml:id="i-8c01dc06365ce233-0">
            Fru talman! Som Roy Ottosson sade tog forskaren
          </note>
          <note xml:id="i-6b58c11c23d83218-0">
            Thorleif Ingelöf för några dagar sedan återigen upp situationen
            för de hotade arterna i Sverige. Vi har ju skrivit under konventionen
            om biologisk mångfald.
          </note>
          <note xml:id="i-ef61b0890d2408b6-0">
            Det gjorde vi i samband med den miljöprocess som nästan varenda
            svensk känner till i dag, Rioprocessen, och som sedan avsatte
            Agenda 21-arbete ute i kommunerna. Det är helt enkelt en form
            av miljöprogramsarbete för en bättre miljö ute i våra kommuner.
          </note>
          <note xml:id="i-75b84d4fb2b5da50-0">
            I samband med att vi anslutit oss till konventionen har vi gjort
            åtaganden som vi är förpliktade att uppfylla. Till dessa hör naturligtvis
            att vi skall se till att de arter som är hotade kan överleva i
            vårt land.
          </note>
          <note xml:id="i-70d6726daa83f98d-0">
            Kunskapen om denna allvarliga situation har ju växt allteftersom
            åren har gått. Särskilt under de senaste tio åren har vi blivit
            riktigt väl varse att situationen är så här allvarlig. Därför
            är det kanske inte mödan värt att titta bakåt på hur det har varit
            inom jordeller skogsbruket. Det rör sig ju i stor utsträckning
            om ny kunskap. Men i dag vet vi att situationen är allvarlig,
            att arterna är hotade och inte bara i regnskogarna utan också
            - som Roy Ottosson sade - här i Sverige.
          </note>
          <note xml:id="i-bd286aa6b401eae4-0">
            Jag tycker att när vi talar om den biologiska mångfalden bör
            det naturliga tänkesättet vara att vi har en näring som brukar
            denna mångfald, oavsett om det handlar om jord- eller skogsbruk.
            Här har vi ju mest pratat om skogsbruket. Det är också denna näring
            som skall ta ansvaret för att lämna naturen i samma skick som
            när man tog den i anspråk. Detta görs ju bl.a.
          </note>
          <note xml:id="i-c36e37ccd142f7dc-0">
            genom återplantering av skogen, men det måste också göras genom
            att man ser till att arterna kan överleva.
          </note>
          <note xml:id="i-d1bbb6d1e8837d0a-0">
            Därför blir detta en fråga för näringen.
          </note>
          <note xml:id="i-22f621f656bfca31-0">
            När vi talar om biologisk mångfald är det naturligt att man frågar
            sig: Vad kan näringen stå för? Vad kan den vara med och betala?
            Det allmänna friluftslivet och den sociala sidan när det gäller
            naturen däremot, det som du och jag vill delta i på olika sätt,
            är det betydligt naturligare att skattebetalarna är med och diskuterar.
            I dag är det skattebetalarna som får stå för alla kostnader för
            naturvården. Jag tycker att det här är ologiskt. Det är inte rimligt.
          </note>
          <note xml:id="i-e1fc2188bd87cf61-0">
            Till detta kan naturligtvis läggas att vi har en ekonomisk situation
            i landet som motiverar att vi delar på bördorna på ett bättre
            sätt än vad vi gör i dag. Oavsett detta tycker jag att logiken
            bjuder att varje näring skall bära sina egna miljökostnader. Industrin
            får vara så god att betala de omkostnader som är nödvändiga för
            att rena utsläppen. Så var det inte från början, utan staten gav
            pengar och stöd på olika sätt för att få i gång processen. Men
            det är inte naturligt att göra så i dag, utan vi kräver av industrin
            att de skall stå för sina miljökostnader.
          </note>
          <note xml:id="i-593cd0be57f67863-0">
            Jag menar att vi på samma sätt måste kräva av exempelvis skogsbruket
            att det står för sina kostnader.
          </note>
          <note xml:id="i-202bcde2ccabb9dd-0">
            Skogsbruket har blivit mycket bättre. Det är en lång historia,
            men just under de senare åren har det hänt kolossalt mycket i
            form av utbildningsinsatser. Det har uppstått ett engagemang hos
            brukarna för att verkligen se till att man sköter skogen bra.
          </note>
          <note xml:id="i-13e099cb64017f95-0">
            Men det räcker inte. Skall vi skydda den biologiska mångfalden
            måste vi freda vissa områden helt och undanta dem från skogsbruk.
            Vi måste bygga upp en form av mosaiklandskap i Sverige, så att
            de hotade arterna får en chans att vandra i mosaiken och överleva.
            De överlever helt enkelt inte på kalhyggen, även om dessa ur biologisk
            synpunkt är betydligt bättre i dag än vad de var för några år
            sedan.
          </note>
          <note xml:id="i-517dc79d400c7697-0">
            Jag tycker alltså att det är givet att vi bör arbeta för en naturvårdsavgift.
            Man kan kalla den för någonting annat, men det skall vara en avgift
            som man skall betala in och som skall täcka dessa kostnader. Vi
            måste välja den modellen därför att vi inte kan ålägga de enskilda
            brukarna att själva stå för denna kostnad.
          </note>
          <note xml:id="i-e03c205490eb0bcd-0">
            Vi har nu i grundlagen ytterligare hårt befäst att det skall
            vara en mycket låg tröskel för att ersättning skall utgå. Dessutom
            slår naturvärdena naturligtvis väldigt olika i olika delar av
            landet. Det skulle drabba vissa brukare väldigt hårt om de själva
            skulle stå för kostnaden.
          </note>
          <note xml:id="i-0930f8ae6c48f61d-0">
            Det måste bli så att vi i en sann demokratisk anda kollektivt
            delar på och bär denna börda. Brukarna, näringen, bör göra det
            tillsammans. Det enklaste skulle ju vara att man tar ut en naturvårdsavgift
            som fonderas. Ur denna fond betalar man sedan de brukare som har
            områden som de helt och hållet måste avstå från att bruka, eller
            där intrånget blir mycket stort.
          </note>
          <note xml:id="i-11a1cc15e21c3de9-0">
            Jag vill ställa samma frågor till miljöministern som Roy Ottosson
            ställde. Är det inte så att principen egentligen är ganska självklar?
            Vi måste arbeta åt det hållet, precis som i alla näringar. Varför
            skulle skogsbruket behandlas på ett annat sätt? Vad är regeringen
            beredd att göra för att omsätta idén med en naturvårdsavgift i
            praktiken? Pågår det något utredningsarbete? Vad är det som händer?
          </note>
          <note xml:id="i-90ccd6b8bf06a100-0">
            Jag tycker ungefär som Roy Ottosson - vi har pratat länge nog
            och någon gång vill vi se resultat.
          </note>
          <note xml:id="i-981b9a460943e86c-0">
            Roy Ottosson har rätt i att vi i förlängningen kan se en fara
            för svenskt näringsliv. Det kan helt enkelt ligga förlorade exportinkomster
            i detta om vi inte sköter det här på ett bra sätt.
          </note>
          <note xml:id="i-e4dc278f5ab7d835-0">
            Anf. 28 Miljöminister ANNA LINDH (s)
          </note>
          <note xml:id="i-3558132d4ffb30b5-0">
            Fru talman! Det är helt klart att vi är överens om att vi skall
            skydda så många arter som möjligt och bevara den biologiska mångfalden.
            Det framgår av den här debatten. Det handlar om att vi skall se
            till att den skog som brukas, brukas så miljövänligt som möjligt
            men också om att vi behöver avsätta fler skyddade områden. Detta
            är alltså målen.
          </note>
          <note xml:id="i-39e1065330b18803-0">
            När det gäller medlen finns det flera olika vägar att gå. Det
            nya som har hänt är att det nu pågår en debatt om miljöcertifiering
            av skog inom Världsnaturfonden, Naturskyddsföreningen och skogsindustrin.
          </note>
          <note xml:id="i-bcd7b8c43bb55157-0">
            Vi är väldigt nyfikna på denna och väldigt hoppfulla om att de
            skall komma fram till ett resultat. Jag tycker att det här är
            väldigt spännande.
          </note>
          <note xml:id="i-7a84a069b3a6190d-0">
            Det finns också en ny överenskommelse som gör att den tidigare
            domänverksmarken kan utnyttjas. Vi kommer att få ytterligare förslag
            som gäller den biologiska mångfalden i skogen av Naturvårdsverket
            och
          </note>
          <note xml:id="i-364cac8f8243b0a5-0">
            Skogsstyrelsen den 7 december.
          </note>
          <note xml:id="i-4eacb6c1d3c7919b-0">
            I diskussionen har därutöver lyfts in Thorleif
          </note>
          <note xml:id="i-093ceba6641d1c14-0">
            Ingelöfs förslag om ett femårigt moratorium. Jag har haft förmånen
            att diskutera det med honom direkt. Jag deltog nämligen när han
            fick Nordiska rådets miljöpris nu i veckan. Han menade att skogsnäringen
            själv skulle ta detta ansvar och att den egentligen frivilligt
            skulle gå med på ett femårigt moratorium.
          </note>
          <note xml:id="i-c3e43fe64a335dd4-0">
            Jag skulle vara mycket glad om vi fick ett sådant frivilligt
            åtagande, men då skulle säkert ersättningsfrågor blandas in i
            den diskussionen.
          </note>
          <note xml:id="i-6abea7b37bb1fe21-0">
            Problemet med ersättning är att det skulle kosta oss ungefär
            2,5 miljarder under dessa fem år. Vad gör vi då om fem år när
            moratoriet upphör? Det ser jag som ett problem med förslaget om
            moratorium. De pengar som används bör användas för mer långsiktiga
            överenskommelser.
          </note>
          <note xml:id="i-f6b12c9cc220b288-0">
            För Njakafjäll har man däremot i princip fått en frivillig överenskommelse
            om ett femårigt moratorium. Detta är alltså på gång på några ställen
            i landet, och det tycker jag är väldigt bra.
          </note>
          <note xml:id="i-0ad17c42e149ca2c-0">
            Frågan om en naturvårdsavgift har jag själv tidigare tagit upp
            i debatten. Vi har också möjligheten att ytterligare öka avsättningen
            i budgeten. De tidigare talarna vill ha svar på frågorna vad regeringen
            tänker göra. Jag vill gärna avvakta ett litet tag till och se
            hur det går med diskussionerna om såväl miljöcertifiering som
            frivilliga åtaganden.
          </note>
          <note xml:id="i-cbeb0b6f9f822783-0">
            Man kan ju också tänka sig att skogsindustrin gör frivilliga
            åtaganden och avstår något, antingen i form av moratorium eller
            i form av skyddad mark. Jag vill gärna avvakta innan jag binder
            mig vid exakt vilket förslag regeringen skall lägga fram för att
            komplettera de frivilliga åtagandena.
          </note>
          <note xml:id="i-f4195ae66020af23-0">
            Anf. 29 ROY OTTOSSON (mp)
          </note>
          <note xml:id="i-389b797b31a82bf6-0">
            Fru talman! Problemet med att avvakta är att det pågår avverkningar,
            och detta trots att vi har haft en mycket omfattande kampanj inom
            skogsbruket. Alla, från dem som kör truckarna till dem som sågar
            ned träden samt cheferna, har fått en bättre utbildning kring
            naturvård och vikten av bättre naturvård.
          </note>
          <note xml:id="i-7da23b82933cc4bd-0">
            Trots allt detta ser vi hur man faktiskt hugger ned skogsområden
            med akut hotade arter. Ofta är det också känt av både Skogsvårdsstyrelsen
            och Länsstyrelsens naturvårdsenhet att detta sker. De kan inte
            göra någonting därför att pengarna är slut. Därför känns det inte
            bra att höra att regeringen vill avvakta ett tag till, även om
            miljöcertifieringen naturligtvis är väldigt intressant.
          </note>
          <note xml:id="i-471229bd78c8b6a7-0">
            Någonting måste göras och då handlar det faktiskt om pengar.
            Tyvärr har ju ägarintresset stärkts kraftigt i och med den nya
            grundlagsändringen. Den innebär att detta blir dyrare än det var
            förut och att man måste ersätta markägarna i större utsträckning
            än tidigare.
          </note>
          <note xml:id="i-265a24a2cd1be090-0">
            Detta är en del av förklaringen till att det går så trögt med
            biotopskyddet. I stor utsträckning kräver man ersättning även
            för att skydda småbiotoper på några få hektar. Och det här är
            bara början - det kommer att bli ännu värre i framtiden.
          </note>
          <note xml:id="i-46845168bf1101b8-0">
            Det är alltså viktigt att regeringen har en god beredskap. Det
            rimliga är naturligtvis att man låter dem som orsakar problemen
            betala. Det görs mycket stora vinster och kraftiga investeringar
            inom skogsindustrin i Sverige just nu. Där finns alltså ett mycket
            stort utrymme för detta. Man skall komma ihåg att en naturvårdsavgift
            inte är någon evig skatt, utan det är en avgift för att bygga
            upp en fond dit man skall avsätta de medel som behövs. När målen
            sedan är uppfyllda kan man koppla bort avgiften.
          </note>
          <note xml:id="i-538ccb21dcf3b905-0">
            Skälet till att man behöver snabba på det hela på det här sättet
            är att man inte kan återskapa urskogar utan vidare. Har man en
            gång huggit ned dem är de väck, och har man en gång utrotat växt-
            eller djurarter är de borta för evigt och går inte att återskapa.
            Därför behöver man så att säga låna litet av framtiden. Det har
            skogsindustrin definitivt råd med. Skall man klara den målsättning
            som anges i miljöministerns svar, att
          </note>
          <note xml:id="i-10b2e200e50ad858-0">
            5 % av urskogarna och naturskogarna skall avsättas på 30 år,
            krävs det ett dubblerat anslag jämfört med dagens nivå.
          </note>
          <note xml:id="i-5cadcaf732641bdf-0">
            Skall man klara av att skydda 10 %, som egentligen behöver skyddas
            med en gång enligt Skogsutredningen för några år sedan, krävs
            naturligtvis mycket mer pengar. Det här är ett akut problem. Vi
            måste få något besked från regeringen i den här frågan. Vi har
            redan väntat alldeles för länge.
          </note>
          <note xml:id="i-917db7d3155a8075-0">
            Anf. 30 BERNDT EKHOLM (s)
          </note>
          <note xml:id="i-989f56162eb81d65-0">
            Fru talman! Jag påminner mig om att det för ganska många år sedan
            gjordes en utredning som gällde grönskan. Man gick igenom de allmänna
            naturvårdshänsynen i skogsbruket med anledning av den lagstiftning
            som hade kommit till stånd. Det visade sig att skogsbrukarna långt
            ifrån uppnått ens det som lagen krävde. Jag tror att vi i dag
            har kommit betydligt längre, även om man sannolikt inte nått målet.
          </note>
          <note xml:id="i-166dfda98b1f1c86-0">
            Vad vi diskuterar i dag är en ännu allvarligare fråga.
          </note>
          <note xml:id="i-738270ae136482ad-0">
            Det är alltså fråga om de hotade arternas möjlighet att överleva.
            För att de skall kunna överleva krävs att man helt enkelt skyddar
            vissa områden. Det behövs skogsoaser. Vissa arter kommer inte
            att klara skogsbruket. Då räcker det inte med de allmänna hänsynen.
          </note>
          <note xml:id="i-5a002114ae937bb2-0">
            Vi som är engagerade i miljöfrågor, bl.a. den här frågan, känner
            oss oroliga. Jag tycker att man med viss fog kan säga att det
            tar väldigt lång tid. Så fort man kommer in på finansieringsfrågorna
            kör man fast.
          </note>
          <note xml:id="i-2639ef148f9b356d-0">
            Det är lätt att förstå att det är svårt, för det är ont om pengar.
            Det har det varit tidigare också, men det har blivit värre nu.
            Men det är också fråga om med vilken vikt man ser på denna fråga.
          </note>
          <note xml:id="i-8c96474e8a46ab05-0">
            Jag tycker att vi har tjatat länge om problemen med de hotade
            arterna och om naturskyddet i skogen och med viss rätt skulle
            kunna kräva att det går litet snabbare.
          </note>
          <note xml:id="i-9d19a9250da2aaed-0">
            Mot bakgrund av vad vi har beslutat här i riksdagen har ägarna
            rätt att få ersättning om de får avsevärt försvårad pågående markanvändning
            eller liknande.
          </note>
          <note xml:id="i-b0c8b7b29103c3b4-0">
            Det är inskrivet i grundlagen. Men att ändra grundlagen är kanske
            inte att tänka på i nuläget. Då återstår inte så mycket annat
            än att man får hitta någon form av kollektiv finansiering, om
            inte staten skall finansiera det hela. Jag tycker att det är fel
            att staten skall stå för finansieringen. Staten gör inte det för
            industrin när det gäller miljöproblemen. Varje näring skall bära
            sina egna miljökostnader. Det gäller också skogsbruket.
          </note>
          <note xml:id="i-d81e967d6c4b7073-0">
            Därför tycker jag inte att det finns någon annan väg än att hitta
            någon form av konstruktion där man samlar in pengar och fonderar
            dem. Kan näringen stå för det själv, är det alldeles utmärkt.
            Men vi som politiker måste trycka på. Jag är verkligen angelägen
            om att miljöministern i olika sammanhang tar upp den här frågan
            och diskuterar hur man skulle kunna hitta en konstruktion som
            gör att vi kan fondera pengar för att sedan betala till näringen.
            Jag tror inte att vi kommer undan utan vi måste betala.
          </note>
          <note xml:id="i-71045b19f5b411ef-0">
            Jag inser att frågan är svår. Men vi som jobbar med miljöfrågorna
            får inte ge oss i det här fallet.
          </note>
          <note xml:id="i-25f3f9ff3367b1a2-0">
            Anf. 31 Miljöminister ANNA LINDH (s)
          </note>
          <note xml:id="i-5f100c775d63ce91-0">
            Fru talman! Jag tycker också att huvudansvaret i första hand
            åligger näringen själv. Jag kan garantera att det, som jag redovisat
            i svaret, finns ett antal olika aspekter som vi arbetar med för
            att se hur vi skall klara målen, nämligen att skydda så många
            hotade arter som möjligt.
          </note>
          <note xml:id="i-ae08b77f9a61abe1-0">
            Jag vill ändå vänta litet med att lämna mera konkreta besked.
            Jag vill se hur det går med de frivilliga åtagandena och med miljöcertifieringen
            för att utifrån det se hur stora behov det finns för staten att
            göra ytterligare komplement.
          </note>
          <note xml:id="i-ab68b60b565c46c1-0">
            Regeringen återkommer alltså, men först vill jag se hur stora
            de frivilliga åtagandena blir och hur det går med miljöcertifieringen.
          </note>
          <note xml:id="i-926283f667fb8e27-0">
            Anf. 32 ROY OTTOSSON (mp)
          </note>
          <note xml:id="i-203eec9271a3739b-0">
            Fru talman! Jag kan förstå att ministern vill ha litet rådrum,
            eftersom förslaget inte är färdigt än. Men jag vill påpeka att
            vi faktiskt subventionerar industrin skattevägen genom lägre koldioxidskatt.
            Vi subventionerar indirekt skogsbruket, som leder till utarmningen
            av flora och fauna. Det är faktiskt den industri som pressar fram
            de stora avverkningarna som vi skattesubventionerar. Den får egentligen
            bidrag från oss andra i samhället. Alla andra som betalar full
            koldioxidskatt får bidra till den här industrin. Det är något
            slags bakvänd politik från regeringens sida.
          </note>
          <note xml:id="i-6f210fc868661463-0">
            Det är litet märkligt att det skall vara så fruktansvärt svårt
            att få fram en naturvårdsavgift på antingen skogsbruket eller
            skogsindustrin eller både-och. Man kan tänka sig litet olika konstruktioner.
            Jag har inte gått in på den tekniska diskussionen om hur det kan
            utformas, men det finns ett antal möjligheter.
          </note>
          <note xml:id="i-fec8f10f93147972-0">
            Det är småpotatis jämfört med den skattesubvention som näringen
            får genom lägre koldioxidskatt.
          </note>
          <note xml:id="i-de2c3b6874f77a0d-0">
            Därför borde man från regeringens sida ta upp en diskussion med
            industrin, med dem som har intresse och kunskap i det här, inte
            minst på miljösidan, så att vi kommer loss från den här rävsaxen,
            att det här avvaktandet kan upphöra, att vi kan komma i gång och
            verkligen skydda de områden vi måste skydda för att klara åtminstone
            ett minimum av de akut hotade djur- och växtarterna i landet.
          </note>
          <note xml:id="i-f14f493e1731bbc2-0">
            Anf. 33 Miljöminister ANNA LINDH (s)
          </note>
          <note xml:id="i-d2c22e311b0ca919-0">
            Fru talman! Jag kunde konstatera att när Roy Ottosson fick syn
            på finansministern bytte han helt plötsligt debatt, men det tycker
            jag inte att vi skall göra utan vi skall fortsätta med den debatt
            som vi redan hade.
          </note>
          <note xml:id="i-43a383920df8c527-0">
            Då vill jag avslutningsvis säga att vi nu diskuterat väldigt
            många problem. Men jag tycker också att vi skall se på det som
            faktiskt är positivt i dag. Man har tittat på hur länderna skött
            sitt skogsbruk. Sverige och
          </note>
          <note xml:id="i-9502a75f3cdfff6d-0">
            Nederländerna ligger på delad första plats. Det var inget land
            som i miljöorganisationernas värdering ansågs skulle ha det allra
            bästa priset. Den platsen kan vi fortfarande kämpa om. Det tycker
            jag att vi också skall göra, men vi skall komma ihåg att vi faktiskt
            är ganska bra.
          </note>
          <note xml:id="i-eecb1a379f7502e7-3">
            Överläggningen var härmed avslutad.
          </note>
          <note xml:id="i-ca85e994537a82fa-0">
            8 § Svar på interpellation 1995/96:15 om koncessionsförfarande
            vid industriell verksamhet
          </note>
          <note xml:id="i-df0209b132fd4671-0">
            Anf. 34 Miljöminister ANNA LINDH (s)
          </note>
          <note xml:id="i-f55be741784d66cc-0">
            Fru talman! Ola Karlsson har frågat mig om regeringen avser att
            föreslå en sådan ändring i lagstiftningen att tillståndsprövningen
            av industriell verksamhet ägnas åt villkor som har betydelse för
            miljön och inte hindrar ett effektivt resursutnyttjande.
          </note>
          <note xml:id="i-8b50bf29a416763e-0">
            Ola Karlsson tycker att det är bra att sätta gränsvärden för
            hur stor mängd föroreningar som får släppas ut. Han anger också
            att det är bra med gränsvärden som anger utsläppsmängd per producerad
            vara.
          </note>
          <note xml:id="i-d747876b1e0df1db-0">
            Men han vill inte att gränsvärden skall sättas för högsta mängd
            producerad vara, eftersom han anser att det inte fyller någon
            funktion vad gäller skyddet för miljön.
          </note>
          <note xml:id="i-a5b23668db9a03bd-0">
            Jag vill inledningsvis påpeka att man vid tillståndsprövningen
            gör en bedömning av vad som behövs i form av skyddsåtgärder för
            att tillgodose skäliga anspråk på en god miljö. Utgångspunkten
            är att den som utövar miljöfarlig verksamhet skall vidta de åtgärder
            som är miljömässigt motiverade och tekniskt och ekonomiskt möjliga.
          </note>
          <note xml:id="i-a7de3aa4d680692a-0">
            Vad därefter gäller gränsen för högst tillåten produktion förhåller
            det sig på följande sätt. Den verksamhet som tillståndet skall
            gälla för måste noggrant anges i tillståndsbeslutet. Därför måste
            vanligen omfattningen av verksamheten anges. Det sker oftast genom
            att en maximigräns sätts för produktionen.
          </note>
          <note xml:id="i-333d6d2b788aaa56-0">
            Normalt ges tillstånd för den produktion som bolaget begärt och
            som motsvarar anläggningens kapacitet.
          </note>
          <note xml:id="i-4aa9c1dfb7e62bcb-0">
            Tillstånd där producerad mängd skall anges kan behövas bl.a.
            därför att tillståndsmyndigheten inte kan sätta utsläppsvillkor
            som täcker alla miljöstörningar från verksamheten, t.ex. diffusa
            utsläpp och andra utsläpp som är svåra att mäta. Produktionsmängden
            är även viktig vid tillståndsgivningen då tillståndsmyndigheten
            överväger lokaliseringen av företaget. Större produktion kan t.ex.
            medföra fler transporter till och från företaget eller annan påverkan
            på omgivningen som kan motivera annan lokalisering av verksamheten.
          </note>
          <note xml:id="i-8f3edddc1be90a78-0">
            Som jag nämnde får bolagen oftast tillstånd till den produktionsmängd
            som de begärt. Om anläggningen sedan trimmas så att produktionen
            kan öka, brukar Koncessionsnämnden genom en förenklad process
            ge s.k. påbyggnadstillstånd. Det förutsätter att bolaget kan hålla
            sina tidigare givna utsläppsgränser och att dessa villkor inte
            är alltför gamla. Om en fullständig prövning görs finns det sakliga
            skäl för detta, t.ex. att störningarna är för stora, att föreskrivna
            villkor är gamla och att ny teknik kan användas så att utsläppen
            blir mindre än tidigare. Beträffande Degerfors stålverk, som Ola
            Karlsson hänvisar till, vill jag bara nämna att den prövning av
            produktionsändring som gjordes ledde till att utsläppsvillkoren
            för stoft skärptes.
          </note>
          <note xml:id="i-2f070500309b01c1-0">
            Jag anser att det jag nu har sagt utgör tillräckliga skäl för
            att produktionsmängden skall anges i tillstånden på sätt som nu
            sker.
          </note>
          <note xml:id="i-d5ea4111300acc55-0">
            Anf. 35 OLA KARLSSON (m)
          </note>
          <note xml:id="i-d7b432ec75ac122c-0">
            Fru talman! Jag skall börja med att tacka för svaret. Anledningen
            till att jag ställde den här interpellationen är att när jag i
            mitten av september besökte AB
          </note>
          <note xml:id="i-0d252ab8870133f0-0">
            Klippans finpappersbruk med anläggningen i Lessebo berättade
            man där att högkonjunkturen gjort att det var full fart i bruket
            och att man skulle slå i produktionstaket för 1995.
          </note>
          <note xml:id="i-efd6633e3add688f-0">
            Man beräknade att den produktionsförlust som man drabbades av
            därför att man inte fick producera mer blev mellan 2 000 och 5
            000 ton papper, vilket skulle ha givit ett täckningsbidrag på
            mellan 5 och 10 miljoner kronor. Deras bedömning var att de skulle
            ha kunnat producera de här mängderna utan att passera gränsvärdena
            för utsläpp.
          </note>
          <note xml:id="i-bced517d00474ab6-0">
            Även i mitt hemlän har jag mött samma bekymmer. På Degerfors
            stålverk har jag mött frågan:
          </note>
          <note xml:id="i-469f518d14545aa2-0">
            Kommer vi att kunna ha produktionen i gång om vi inte passerar
            de totala gränsvärdena, trots att vi inte producerar rätt vara?
            De producerar rostfritt stål i stället för de 30 000 ton handelsstål
            de hade tillstånd för. Det är klart att det blir ett bekymmer
            för en anläggning som är nedläggningshotad, och där överlevnaden
            för anläggningen beror på produktiviteten och effektiviteten.
          </note>
          <note xml:id="i-da07f5de3e458678-0">
            Det är också så att villkoren och vardagen har förändrats sedan
            1969 när miljöskyddslagen skrevs. Vi har i dag snabbare konjunktursvängningar,
            snabbare teknikutveckling, snabbare teknikappliceringar - dvs.
          </note>
          <note xml:id="i-87698eae35041fc7-0">
            man plockar in ny teknik snabbare i produktionen -
          </note>
          <note xml:id="i-29649d62c968e063-0">
            snabbare produktbyten och snabbare förändringar i produktionen.
          </note>
          <note xml:id="i-d0772dcca359be67-0">
            Allt talar för att miljöprövningen bör vara snabb och koncentrera
            sig på de väsentliga parametrarna.
          </note>
          <note xml:id="i-922450d3e12f5964-0">
            Jag tycker därför att det finns skäl för miljöministern att ta
            den här frågan på litet större allvar.
          </note>
          <note xml:id="i-be0ef4b847a0bab8-0">
            Hos Koncessionsnämnden för miljöskydd finns ett stort antal ansökningar
            om tillstånd enligt miljöskyddslagen till ny eller utökad verksamhet.
            Dessa ansökningar avser ofta industrianläggningar som är beroende
            av betydande ekonomiska insatser och som har stor betydelse för
            bl.a. utrikeshandeln. Innan ansökan har prövats och tillstånd
            meddelats får inte verksamheten påbörjas. Det här innebär att
            en försenad prövning får negativa effekter på produktionen och
            på sysselsättningen.
          </note>
          <note xml:id="i-760288e51a0e206c-0">
            Vi kan, fru talman, konstatera att handläggningstiderna är långa
            hos Koncessionsnämnden, och de har blivit allt längre. För tillståndsärenden
            utom villkorsändringar och omprövningar har handläggningstiden
            ökat från 10 till 12 månader från 1993/94 till 1994/95.
          </note>
          <note xml:id="i-6aad053e43a70fbb-0">
            För prövotidsärenden har tiden ökat från 12 till 13
          </note>
          <note xml:id="i-8944c97a6c9b5739-0">
            månader, för ändring av villkor från 5 till 8 månader, för omprövningar
            från 26 till 26 och en halv månad och för överklagningsärenden
            från 4 till 5 månader.
          </note>
          <note xml:id="i-60a8867d31ab9bdf-0">
            Det är viktigt att Koncessionsnämnden tillräckligt snabbt kan
            hantera ansökningar om ny verksamhet eller omprövningar av verksamhet.
            Men det kan inte vara hushållning med resurserna att pröva produktionsökningar
            i de fall där det inte leder till ökad belastning på miljön. I
            stället borde ärendebalans och handläggningstid kunna bantas genom
            att Koncessionsnämnden enbart ägnar sig åt för miljön viktiga
            mätvärden.
          </note>
          <note xml:id="i-31628552a2efec39-0">
            Fru talman! Jag tycker att det är beklagligt om miljöministern
            slår vakt om institutionerna och regelverket på ett stelbent sätt
            så mycket att det får negativa effekter för produktion och sysselsättning.
            Vi måste värna miljön, men vi skall göra det på ett sätt som gör
            att vi inte i samband med miljöprövningar förlorar andra viktiga
            värden som jobb och produktion när verksamheten kan drivas på
            ett för miljön acceptabelt sätt.
          </note>
          <note xml:id="i-24769f8e5562964a-0">
            Jag har av svaret förstått att miljöministern har svårt att tänka
            sig att slopa dessa regler, men jag skulle ändå vilja fråga om
            miljöministern kan tänka sig att vidta andra förändringar så att
            en ändamålsenlig hantering av tillfälliga tillstånd kan komma
            till stånd, och så att vi får en allmänt sett snabbare och mer
            koncentrerad prövning i Koncessionsnämnden.
          </note>
          <note xml:id="i-1c78581ba1b3b8e0-0">
            Anf. 36 Miljöminister ANNA LINDH (s)
          </note>
          <note xml:id="i-3844c10859d97594-0">
            Fru talman! De politiska målen för det här är att vi skall ha
            både en minimal miljöpåverkan och en stor produktion. Koncessionsnämnden
            skall försöka se till att det går ihop. I dag kan vi se att även
            om många av företagen klagade när miljöskyddslagen och den här
            ordningen infördes är de allra flesta ganska tacksamma i dag för
            att man fick den här ordningen. Det hjälpte dem att få fart på
            teknikutvecklingen och att få en bättre produktion.
          </note>
          <note xml:id="i-3473c728df565371-0">
            Det Ola Karlsson föreslår skulle försämra miljön.
          </note>
          <note xml:id="i-aefd5fddbd3d11bd-0">
            Det skulle öka utsläppen och därmed också försämra miljön. Vill
            företagen göra små förändringar i produktionen går det också snabbt
            och enkelt att få tillstånd till det. Är det större förändringar
            skall man också titta noggrannare på förändringarna för att se
            om det finns bättre, nyare teknik man kan använda, om det går
            att pressa ner utsläppen ytterligare och om det går att ha en
            bättre kontroll också av t.ex. de diffusa utsläppen.
          </note>
          <note xml:id="i-a584cc5fd9fd7be4-0">
            Att säga att man inte skulle pröva detta enligt lagen är jag
            alltså inte beredd att göra. Däremot kan jag gå Ola Karlsson till
            mötes på en punkt, och det är att det har varit för långa handläggningstider
            i Koncessionsnämnden. Det är jag medveten om. Därför har vi också,
            i samband med att tillväxtpropositionen lades, lagt ett förslag
            om ökade anslag till Koncessionsnämnden för att de skall kunna
            få ner sina handläggningstider och komma tillbaka till handläggningstider
            som skall vara rimligare, snabbare och bättre också för företagen.
            Med hjälp av ett ytterligare anslag på 2
          </note>
          <note xml:id="i-c81c79013cb8a8c2-0">
            miljoner räknar jag med att problemet med långa handläggningstider
            nu skall vara löst.
          </note>
          <note xml:id="i-4f4fc40e92100aa0-0">
            Anf. 37 OLA KARLSSON (m)
          </note>
          <note xml:id="i-e4384bba3b3995c0-0">
            Fru talman! Jag delar miljöministerns uppfattning att miljöprövningen
            har bidragit till att vi har en mycket högtstående industri vad
            gäller reningsteknik och mycket annat. Det, liksom de hårdare
            kraven på marknaden, har lett till att vi har betydligt bättre
            rening och produkter i Sverige i dag än vad vi hade när miljöskyddslagen
            infördes. Men om det vore så enkelt som miljöministern vill göra
            gällande att få förändrade tillstånd, vore det ju inga problem
            för industrierna.
          </note>
          <note xml:id="i-9487e947ea565d79-0">
            Ministern talar i sitt interpellationssvar om möjligheterna att
            få påbyggnadstillstånd, men det är ytterligt få som får dessa.
            Koncessionsnämnden säger också att tillstånden normalt är för
            gamla för att man skall kunna utnyttja modellen med påbyggnadstillstånd.
            Är det utökningar av volymen det gäller, måste de rymmas inom
            ramen 5-10 % för att Koncessionsnämnden skall tillämpa den förenklade
            processen.
          </note>
          <note xml:id="i-cbfa143b1c303802-0">
            Tittar vi på statistiken för juni till augusti i år kan vi konstatera
            följande: Av 23 beslut i Koncessionsnämnden är 15 nya tillstånd,
            4 igångsättningstillstånd, och bara 2 ändringstillstånd. Sedan
            är det beslut om 2
          </note>
          <note xml:id="i-0d46ef75c0036faa-0">
            uppskjutna frågor.
          </note>
          <note xml:id="i-263c5b92e9110b64-0">
            Det visar att formen med påbyggnadstillstånd med de s.k. förenklade
            processerna är ytterligt sällan förekommande. Det är en modell
            som alltför sällan används för att det skall ge en enkel hantering
            för industrin. Med de förändringar som vi ser för industrin med
            snabbare konjunktursvängningar, snabbare teknikutveckling och
            snabbare produktbyten är det lätt att konstatera att vi måste
            hitta ett regelverk som lättare anpassar sig till de framtidsbranscher
            som vi behöver satsa på i Sverige. Det är sådana branscher som
            läkemedels- och finkemikalieindustrin, och de behöver möjligheter
            till mycket snabba produktbyten, och därmed en snabb och säker
            hantering i Koncessionsnämnden.
          </note>
          <note xml:id="i-f01ee3dda6201281-0">
            Anf. 38 Miljöminister ANNA LINDH (s)
          </note>
          <note xml:id="i-83fb666109d66f40-0">
            Fru talman! Ola Karlsson talar om en snabb utveckling, men eftersom
            det sker en snabb utveckling också på miljöteknikområdet är det
            viktigt att företagen också utnyttjar det. Det är också viktigt
            att man ser miljötekniken och strängare teknikkrav som en möjlighet
            och inte som ett problem och att man ser alla de exempel vi har
            genom de senaste 20 årens miljöhistoria på hur strängare teknikkrav
            på företagen faktiskt har varit en stor tillgång för dem.
          </note>
          <note xml:id="i-410b6e8b4d364159-0">
            Jag har besökt ett antal företag som bl.a. hade diskussioner
            med min företrädare, som nu sitter som talman, när det gällde
            klor i pappersblekning m.m.
          </note>
          <note xml:id="i-2c477c3142d03455-0">
            och som i dag erkänner att de hade fel när de den gången klagade
            på höjda miljökrav. Vi skall fortsätta att se till att vi hela
            tiden skärper villkoren. Vi skall fortsätta pressa fram tekniken
            så att den fortsätter förbättras, och vi skall fortsätta se till
            att svensk miljöteknik också kan vara en spjutspets gentemot andra
            länder. Då måste vi hela tiden skärpa tillstånden. Jag upprepar:
            Om det är enkla förändringar går det också enkelt att få tillstånd.
            Då räknar man med tre månaders tillståndsprövning. Sådan framförhållning
            tycker jag att företagen bör ha. Om förändringarna är större skall
            man också passa på att titta på utsläppen och möjligheterna att
            ytterligare förstärka miljöprövningen. Jag tror att det, fru talman,
            gagnar svenska företag.
          </note>
          <note xml:id="i-0b6cc559e5e95a7b-0">
            Anf. 39 OLA KARLSSON (m)
          </note>
          <note xml:id="i-785915e736881493-0">
            Fru talman! Jag tycker också att vi skall se till möjligheterna
            snarare än till problemen. Därför tycker jag att det borde vara
            av värde om statsrådet litet mera såg över möjligheterna att inom
            ramen för en fortsatt miljöprövning ändå hitta vägar att göra
            hanteringen snabbare och koncentrera prövningen på de parametrar
            som är viktiga och väsentliga för miljön.
          </note>
          <note xml:id="i-cf548cbebccf0083-0">
            Handläggningstiden för omprövningar i Koncessionsnämnden är i
            genomsnitt 26,5 månad för den här typen av ärenden. Detta medför
            att det för många industrier inte ens blir intressant att öka
            produktionen och välja ny teknik. Prövotiden är så lång att man
            inte kan nyttja en konjunkturuppgång och nya produkter som man
            kanske skulle vilja komma ut med på marknaden. Tiden för de nya
            produkterna kanske bara är ett eller två år, och då är beslutet
            överspelat den dag man får det.
          </note>
          <note xml:id="i-6c0d9ca09c360be1-0">
            Därför tycker jag att det är litet beklagligt att statsrådet
            inte ser de här möjligheterna att förändra regelverket. Vi skulle
            då kunna gå ifrån ett regelverk som är avpassat för de gamla basindustrierna
            i Sverige där produktionen, produktionsvolymen och produktionssättet
            var tämligen förutsebara. Vi skulle i stället kunna se mer på
            vad de nya branscherna kommer att kräva.
          </note>
          <note xml:id="i-1bd8e144c5531c63-0">
            Risken på det här området såväl som på andra områden är att socialdemokratin
            låser fast Sverige i regler och strukturer som är avpassade för
            gårdagens
          </note>
          <note xml:id="i-276de011439dbca9-0">
            Sverige och som passar dåligt för framtiden.
          </note>
          <note xml:id="i-3509cd27f0c21cdc-0">
            Anf. 40 Miljöminister ANNA LINDH (s)
          </note>
          <note xml:id="i-0307c56a97cb5967-0">
            Fru talman! Under den förra regeringsperioden ökade handläggningstiderna
            hela tiden. Under den här regeringens period har vi, trots det
            kärva ekonomiska läge vi har ärvt, kunnat avsätta pengar till
            Koncessionsnämnden för att den nu återigen skall kunna få normala
            handläggningstider. Det kommer att gynna svenska företag.
          </note>
          <note xml:id="i-eecb1a379f7502e7-4">
            Överläggningen var härmed avslutad.
          </note>
          <note xml:id="i-dbfe9105ce48b08d-0">
            9 § Svar på interpellation 1995/96:1 om tredje världens skuldproblem
          </note>
          <note xml:id="i-dcd2b01c74d7ae88-0">
            Anf. 41 Finansminister GÖRAN
          </note>
          <note xml:id="i-868ca555f7f6f6a8-0">
            PERSSON (s)
          </note>
          <note xml:id="i-f07c3ae7b572283c-0">
            Fru talman! Eva Zetterberg har frågat mig hur regeringen ser
            på det arbete som nu bedrivs inom
          </note>
          <note xml:id="i-9e2e6247de31c4f4-0">
            Världsbanken och IMF vad gäller u-ländernas skuldproblem samt
            vad regeringen gör för att hålla riksdagen informerad i frågor
            som rör de båda institutionerna.
          </note>
          <note xml:id="i-23c471442777e4a7-0">
            Låt mig först framhålla att regeringen välkomnar de fortsatta
            ansträngningarna att finna lösningar på de fattigaste ländernas
            skuldproblem. Sverige har länge varit pådrivande i de här frågorna,
            såväl i Världsbanken och IMF som i andra fora. Att man nu koncentrerar
            sig på att finna former för hanteringen av de multilaterala skulderna
            kan ses som en utveckling av den skuldstrategi som gradvis byggts
            upp under ett antal år. Samtidigt är det väsentligt att hålla
            i minnet att det är endast ett begränsat antal u-länder som har
            en svårhanterlig multilateral skuldbörda. Problemen bör angripas
            med hjälp av stöd som är avpassat efter varje lands specifika
            situation. Landets totala skuldbörda behöver vägas in i dessa
            bedömningar.
          </note>
          <note xml:id="i-211e653fd961f7c1-0">
            Eva Zetterberg försöker ge intryck av att Världsbanken först
            nu vaknat till liv och insett sitt ansvar när det gäller skuldkrisen.
            Sanningen är ju den att banken, tillsammans med IMF, under lång
            tid spelat en ledande roll på detta område. Det gäller också ansträngningarna
            att göra skuldtjänsten till de multilaterala institutionerna mindre
            betungande, där banken gått i spetsen när det gäller olika arrangemang
            för skuldlättnad.
          </note>
          <note xml:id="i-072f035198045b36-0">
            Banken och fonden bedriver ett omfattande utredningsarbete om
            u-ländernas skulder. Inom ramen för detta arbete analyseras för
            närvarande skulderna till de multilaterala organen. Det dokument
            som
          </note>
          <note xml:id="i-2d1509d69d1160fc-0">
            "läckte" till pressen för ett par månader sedan var internt arbetsmaterial
            och representerar därför inte officiell världsbankspolicy. Dokumentet
            är inte heller godkänt av bankens ledning. Världsbankens chef
            har klargjort detta vid flera tillfällen, senast i samband med
            bankens och fondens årsmöte i oktober. Det finns med andra ord
            inte något konkret skuldinitiativ från banken att ta ställning
            till.
          </note>
          <note xml:id="i-5fcd1b2bbb2d417b-0">
            Multilaterala skuldfrågor diskuterades vid det senaste mötet
            i Utvecklingskommittén, som är bankens och fondens gemensamma
            policyorgan och där ansvariga ministrar ingår. Man enades om att
            för flertalet länder är existerande instrument tillräckliga för
            att åstadkomma en hanterlig skuldtjänst. Men för en mindre grupp
            länder behövs särskilda lösningar.
          </note>
          <note xml:id="i-840f8494bd8fd650-0">
            Regeringen välkomnar bankens och fondens utredningsarbete om
            skulder och kommer att aktivt delta i diskussionerna kring detta
            tema i de båda institutionernas styrelser inom de närmaste månaderna.
            I
          </note>
          <note xml:id="i-a9cee8df55ecc8e3-0">
            april 1996 skall Utvecklingskommittén ta ställning till de förslag
            till lösningar som väntas komma ut av arbetet.
          </note>
          <note xml:id="i-36ae6d3809108a1f-0">
            Det bör också noteras att det aktuella arbetspapperet från banken
            inte förordar skuldavskrivning i egentlig mening. Vad det handlar
            om är i stället att under viss tid finansiera skuldtjänsten för
            ett litet antal fattiga och skuldtyngda länder. För detta måste
            man hitta lämpliga finansieringskällor.
          </note>
          <note xml:id="i-bd5677f9736e5ebc-0">
            Samtidigt är tillgängliga resurser, för skuldlättnader eller
            för annan biståndsfinansiering, begränsade.
          </note>
          <note xml:id="i-1ebda5e58ed4f529-0">
            Används mer resurser till skuldlättnad blir det mindre kvar till
            utvecklingsprojekt både i dessa länder och i övriga låg- och medelinkomstländer.
            Många gånger är dessutom utvecklingsfinansieringen en förutsättning
            för att skuldlättnader skall kunna komma i fråga.
          </note>
          <note xml:id="i-6199995479d2135f-0">
            De multilaterala institutionerna har inte heller några överskottstillgångar
            som kan disponeras fritt.
          </note>
          <note xml:id="i-1a20a93a5c3c151c-0">
            Världsbanken och IMF fungerar som finansiella kooperativ, där
            de samlade resurserna utgörs av summan av medlemsländernas bidrag
            och avkastningen på dessa. Om Världsbanken använder en del av
            sitt årliga överskott till skuldlättnad, betyder det att överföringarna
            till bankens koncessionella låneordning, IDA, måste reduceras.
            I grunden handlar det alltså om hur begränsade finansiella resurser
            bäst kan användas.
          </note>
          <note xml:id="i-b6e760c62599fd92-0">
            Varför bör man då inte skriva av Världsbankens,
          </note>
          <note xml:id="i-2a85a4624e7b2021-0">
            IMF:s och andra multilaterala organs fordringar?
          </note>
          <note xml:id="i-4eca92fb101a4f8d-0">
            Skälet är att detta skulle få negativa följder för såväl skuldtyngda
            som andra låntagare i form av dyrare krediter och efter hand minskad
            utlåning. På sikt skulle det också påverka medlemsländernas intresse
            att medverka i kapitalpåfyllnader. Det är därför viktigt att deras
            ställning som prioriterade fordringsägare inte urholkas.
          </note>
          <note xml:id="i-a7dcfc32a0fc61e8-0">
            Regeringen är beredd att tillsammans med andra aktörer medverka
            till att lämpliga finansieringslösningar kommer till stånd. I
            detta sammanhang bör man också fortsätta att överväga i vad mån
            institutionerna själva kan bidra till särskilda insatser i de
            länder som har eller kan komma att få en alltför betungande multilateral
            skuldbörda.
          </note>
          <note xml:id="i-18c163e34da0054d-0">
            Eva Zetterberg hävdar avslutningsvis, med hänvisning till att
            upplysningar om det interna bankdokumentet kom via massmedier,
            att informationen till riksdagen i dessa frågor är bristfällig.
            På denna punkt föreligger en missuppfattning. Inte heller regeringskansliet
            har tillgång till internt arbetsmaterial från
          </note>
          <note xml:id="i-5c934d046093f26c-0">
            Världsbanken. Det får vi först när det har godkänts av bankens
            ledning och distribuerats till medlemsländerna. Också vi fick
            alltså läsa om det aktuella dokumentet i dagspressen.
          </note>
          <note xml:id="i-f9b2dd546341f4e0-0">
            Anf. 42 EVA ZETTERBERG (v)
          </note>
          <note xml:id="i-7cd13a8cdf91c4bb-0">
            Fru talman! Min interpellation handlar om skuldsituationen för
            världens fattigaste länder, hur Sverige har ställt sig till konkreta
            förslag som har tagits fram inom Världsbanken samt hur regeringen
            har informerat och diskuterat med riksdagen i dessa frågor.
          </note>
          <note xml:id="i-eee0ee60a5d2d332-0">
            Fru talman! Tillåt mig först bara att göra en liten utvikning.
            Jag är precis hemkommen från ett annat mycket fattigt land - Guatemala
            - där jag har varit som valobservatör. Jag har bilder av hur människor
            i fattigdom försöker resa sig och gå vidare med en process för
            demokrati och social utveckling. Guatemala hör inte till de allra
            fattigaste länderna i den bemärkelse som vi här talar om, men
            landet har nyligen tagit lån och vill gå vidare på en utveckling.
          </note>
          <note xml:id="i-5a178f0fc9153182-0">
            Man kan alltså även i ett sådant land väldigt konkret se hur
            viktigt det är att man hittar former för lån som ett land klarar
            av och att de leder till social utveckling och rättvisa.
          </note>
          <note xml:id="i-56b8f7b49b9619ec-0">
            Min interpellation gällde framför allt de allra fattigaste länderna.
            Jag vill tacka finansministern för svaret.
          </note>
          <note xml:id="i-c7904568a16d8fe2-0">
            Jag är glad att Göran Persson är överens med mig om att det är
            Sveriges uppgift att vara pådrivande i såväl Världsbanken och
            IMF som i andra forum för att hitta lösningar både på de multilaterala
            och på de bilaterala skulderna. Men jag vill hävda, Göran Persson,
            att det hittills framför allt har varit på det bilaterala området
            som Sverige har agerat, men inte särskilt på det multilaterala
            området.
          </note>
          <note xml:id="i-32b26612b66d0f20-0">
            Problemen för världens fattigaste länder, framför allt afrikanska
            länder som Somalia, Sudan och Guinea-Bissau, men också Nicaragua
            och Vietnam, är enorma. Göran Persson säger att de här länderna
            är få, men det är 36 länder som har skulder på mer än 200
          </note>
          <note xml:id="i-e6f0e664172be472-0">
            miljarder dollar och som överskrider 200 % av dessa länders exportinkomster.
            Utlåningen till de allra fattigaste länderna har ökat från 24,5
            % år 1980 till över
          </note>
          <note xml:id="i-f2e1b7a4503296b9-0">
            70 % åren 1993-1994. Det måste anses vara enorma problem.
          </note>
          <note xml:id="i-6490260d997d9846-0">
            Jag vill fråga Göran Persson om han verkligen vill stå fast vid
            att de här problemen gäller få länder.
          </note>
          <note xml:id="i-073639d270f79291-0">
            Även Världsbanken har i ett relativt sent dokument pekat på att
            det åtminstone rör sig om 24 länder.
          </note>
          <note xml:id="i-9fbe405dd78be200-0">
            Fru talman! Göran Persson lyfter fram att Världsbanken sedan
            länge arbetar med att få fram lösningar på skuldproblematiken.
            Vid ett besök i Washington den 2 november hade jag och den svenska
            parlamentariska FN-delegationen tillfälle att diskutera de här
            frågorna med delar av bankens ledning. Jag kan skriva under på
            att den skandinavisk-baltiska representation som vi har i banken
            arbetar på ett förträffligt sätt med de här frågorna. Jag har
            stort förtroende för vår representation där.
          </note>
          <note xml:id="i-3c6801ded8339f32-0">
            Man kan inte frånta Världsbanken och de här institutionerna historien
            och ansvaret, där de i ett tidigare skede själva har orsakat att
            vissa fattiga länder har tagit på sig en alltför stor skuldbörda
            och dessutom initierat projekt som har varit i väldigt stor skala
            och efter västerländska mallar, med industriprojekt som har varit
            totalt missanpassade. Det har ju lett till att
          </note>
          <note xml:id="i-281b81155715b81c-0">
            Världsbanken i allra högsta grad har ett eget ansvar för att
            nu försöka hitta lösningar och att de strukturanpassningsprogram
            som tidigare har lagts fram, som inte har varit så lyckade, blir
            anpassade till dessa länders verkliga situation.
          </note>
          <note xml:id="i-6e8eaff68feef8b7-0">
            Fru talman! Om det dokument som vi diskuterar och som är ett
            arbetsdokument säger Göran Persson att det inte är något konkret
            skuldinitiativ. Jag är klar över att inget beslut skall fattas
            nu, utan att det blir först 1996. Men det är ju så, Göran Persson,
            att regeringar visst tar ställning.
          </note>
          <note xml:id="i-944ada0996db3a0e-0">
            I ett uttalande i en DN-intervju den 30 september har Pierre
            Schori uttalat sig specifikt angående det här förslaget och uttalat
            sitt stöd. Likaså har SIDA skrivit till den skandinavisk-baltiska
            representationen i styrelsen.
          </note>
          <note xml:id="i-40ce88b10864cafc-0">
            Det intressanta för mig i det här sammanhanget är ju hur Göran
            Persson själv ställer sig, därför att det är finansministerns
            ord som väger tyngst i det här fallet - eller hur? - och det är
            också regeringens samlade bedömning som är av intresse, inte vad
            en enskild minister säger.
          </note>
          <note xml:id="i-33e37d63e2bbe999-0">
            Fru talman! Det här förslaget gäller en särskild fond för skuldavskrivningar.
            Det är inte banken själv som skall ha hand om det. Men det är
            klart att lösningarna är begränsade och att särskilt USA:s agerande
            oroar. Inför påfyllningen av IDA-medel 11 har kongressen beslutat
            att minska USA:s bidrag med nästan 1 miljard dollar. För att både
            klara skuldavskrivningar och ge möjlighet till nya lån för angelägna
            utvecklingsprojekt krävs det faktiskt både en hård prioritering
            och ytterligare medel.
          </note>
          <note xml:id="i-2eedcfbb88518bcc-0">
            Jag är väldigt intresserad av att höra vad Göran
          </note>
          <note xml:id="i-0fe8ecbb6f593b68-0">
            Persson själv har gjort i internationella sammanhang, exempelvis
            i samspråk med USA:s finansminister eller kongress och andra aktörer,
            för att åtminstone bibehålla men allra helst öka anslagen till
            Världsbanken, till IDA och till andra internationella organ. Här
            i
          </note>
          <note xml:id="i-da3fb133370e850e-0">
            Sverige har ju Göran Persson inte gjort sig känd som en påskyndare
            av att höja anslagen till biståndsverksamheten.
          </note>
          <note xml:id="i-a8b6944bf1a59532-0">
            Till slut, fru talman, gällde det en fråga om informationen till
            riksdagen är bristfällig. Göran Persson säger: "Inte heller regeringskansliet
            har tillgång till internt arbetsmaterial från Världsbanken." Men
            jag vill påminna om att det finns ett riksdagsbeslut från biståndsdebatten
            i våras där riksdagen ger regeringen i uppdrag att återkomma och
            finna former för samspråk med riksdagen i dessa frågor.
          </note>
          <note xml:id="i-afd73db525211957-0">
            Anf. 43 Finansminister GÖRAN
          </note>
          <note xml:id="i-868ca555f7f6f6a8-1">
            PERSSON (s)
          </note>
          <note xml:id="i-94b84346f5923a48-0">
            Fru talman! Först var det frågan om hur man hanterar skuldlättnader
            för de länder som är hårdast drabbade. Här handlar det om att
            man måste fundera på inte bara ländernas situation, utan också
            Världsbankens. Det handlar om situationen inte bara för de allra
            mest skuldtyngda länderna, utan också för andra länder som lånar
            av Världsbanken. Det handlar alltså om hela frågan. Hur man väljer
            att göra lättnaden för de mest skuldtyngda kan få dramatiska konsekvenser
            för de andra. Väljer man exempelvis att skriva ned kaptialbeloppen
            hamnar man ju i en situation då banken troligen får en dyrare
            belåning på marknaden och på så sätt kommer att få en besvärligare
            situation när man skall låna ut till andra länder.
          </note>
          <note xml:id="i-01c41662aa772e98-0">
            Den väg som har diskuterats i det här papperet och som jag tycker
            är sympatisk är ju att hitta ett sätt att hjälpa till med, enkelt
            uttryckt, räntebetalningarna för att på den vägen ge en lättnad.
            Det är nog den framkomliga vägen. Problemet är att också detta
            måste finansieras, och pengarna måste hämtas någonstans ifrån.
            Det blir ju inte lättare när vi, samtidigt som vi har den diskussionen,
            har en diskussion som handlar om att de här internationella organen
            stryps därför att framför allt USA har bestämt sig för att inte
            ge den typ av anslag man förut har givit och inte infriar sina
            förpliktelser.
          </note>
          <note xml:id="i-83382e06941f463d-0">
            Detta har jag mycket tydligt påpekat i samband med Världsbankens
            årsmöte i ett tal, som blev mycket uppmärksammat och som refererades
            ordentligt i
          </note>
          <note xml:id="i-45a0c97fdb63c4fe-0">
            Världsbankens egen interna publikation men också uppmärksammades
            i internationell press, exempelvis i
          </note>
          <note xml:id="i-589b965b45b3e086-0">
            The Economist. Den svenska regeringens hållning och den svenske
            finansministerns attityd till vad den amerikanska kongressen är
            i färd med att göra är alltså mycket tydligt tillkännagivna. Där
            råder det ingen tvekan.
          </note>
          <note xml:id="i-b8edb8efda429d2f-0">
            Sedan är det så att regeringen som kollektiv naturligtvis måste
            väga av diskussionen om hur man hanterar de skuldtyngda länderna.
            Jag har, precis som
          </note>
          <note xml:id="i-e2f56cbc90c3cf23-0">
            Pierre Schori, en i grunden positiv inställning till att vi måste
            stötta dessa länder. Metoden att göra det är ännu inte bestämd.
            Där gäller det som jag sade förut, nämligen att vi skall passa
            oss för linjen att välja nedsättning av lånebeloppet, eftersom
            det i så fall handlar om att hjälpa till med skuldtjänster.
          </note>
          <note xml:id="i-1071c00484f95a15-0">
            Nu kan man naturligtvis, om man har tillgång till resurser, hävda
            att det är fel att spara på biståndsanslagen. Dock har den här
            kammaren gjort det. Vi har gjort det därför att vi har haft en
            situation som har pressat Sverige in i ett läge där vi har riskerat
            att tappa kontrollen över våra offentliga finanser. Biståndet
            långsiktigt, liksom välfärdssamhället och andra angelägna saker,
            kan aldrig garanteras av att vi själva lånar till detta. Här måste
            vi ha en ekonomi som är i balans, en produktion i vårt eget land
            som förmår bära våra åtaganden. Jag menar att den som verkligen
            vill ha ett långsiktigt internationellt solidaritetsarbete också
            bör se till att vi har sunda offentliga finanser i
          </note>
          <note xml:id="i-d4aebd44e7b5ef15-0">
            Sverige. Annars blir all solidaritet på kredit från någon annan,
            som så småningom kan bestämma hur utformningen skall vara. Det
            tänker jag inte medverka till.
          </note>
          <note xml:id="i-cacd247c5637f4d7-0">
            Frågan om det är få länder eller inte kan diskuteras. Om Eva
            Zetterberg påstår att det är 24 länder kanske andra påstår att
            det är 12. Låt oss säga att det är tillräckligt många länder för
            att det skall vara ett bekymmer, som är angeläget att diskutera.
            Låt oss inte haka upp oss på om det är få eller många; det är
            inte intressant.
          </note>
          <note xml:id="i-faa86487e68308fe-0">
            Problemet är identifierat. Det är en angelägenhet för Sverige.
            Vi har givit klart uttryck för vad vi tycker. Metoden är naturligtvis,
            i ett läge då pengarna stryps i dessa internationella organ, någonting
            som måste avvägas mycket noga. Där är inte Världsbanken färdig.
            Dock ser vi att den nya ledningen i Världsbanken driver på i den
            riktningen. Vi är inte heller färdiga i Sveriges regering, men
            vår uppfattning är gemensam: det här bör vi försöka hjälpa till
            med att lösa.
          </note>
          <note xml:id="i-de248bbf681e47eb-0">
            (forts. 11 §)
          </note>
          <note xml:id="i-a14a9d96c4382a37-0">
            Ajournering
          </note>
          <note xml:id="i-4040826cb4036d95-0">
            Kammaren beslöt kl. 14.31 på förslag av talmannen att ajournera
            förhandlingarna under en minut då den muntliga frågestunden skulle
            börja.
          </note>
          <note xml:id="i-ebe0063414ea8842-0">
            Återupptagna förhandlingar
          </note>
          <note xml:id="i-e8a18ce355265144-0">
            Förhandlingarna återupptogs kl. 14.32.
          </note>
          <note xml:id="i-a23b9e65efe0d8d0-0">
            10 § Muntliga frågor till regeringen
          </note>
          <note xml:id="i-fe67b919c47bb95c-0">
            Anf. 44 TALMANNEN
          </note>
          <note xml:id="i-29ba608d5140374a-0">
            Jag hälsar företrädarna från regeringens sida välkomna, statsminister
            Ingvar Carlsson, försvarsminister Thage G Peterson, socialminister
            Ingela Thalén, finansminister Göran Persson och statsrådet Ylva
          </note>
          <note xml:id="i-cea3e32bd6f09311-0">
            Johansson.
          </note>
          <note xml:id="i-cd2a8aa81ebfa2d0-0">
            Statsministern besvarar allmänpolitiska frågor.
          </note>
          <note xml:id="i-1d246fbfdc116fbc-0">
            Frågor till de övriga statsråden förutsätts beröra deras respektive
            ansvarsområden inom regeringen.
          </note>
          <note xml:id="i-17617f374c7ff9d0-0">
            Statsrådens ekonomiska ställning
          </note>
          <note xml:id="i-40db3a4ac74cad63-0">
            Anf. 45 BIRGIT FRIGGEBO (fp)
          </note>
          <note xml:id="i-44f9c42781eb2644-0">
            Fru talman! Statsministern utser i Sverige själv sina statsråd.
            Statsministern har alltså en stark maktställning i det avseendet
            och det yttersta ansvaret för sina statsråd.
          </note>
          <note xml:id="i-a6b9bb5e9d8e26a4-0">
            Mina frågor är: Gjorde Ingvar Carlsson några förfrågningar till
            sina blivande statsråd om deras ekonomiska ställning? Om han inte
            gjorde det måste frågan bli: Varför?
          </note>
          <note xml:id="i-9d7321b6e92a214d-0">
            Om han gjorde förfrågningar, fick han då veta att
          </note>
          <note xml:id="i-a97142ee11753e6b-0">
            Mona Sahlin hade problem med sin personliga ekonomi? Om statsministern
            fick veta att Mona Sahlin hade problem, ansåg han då att det förhållandet
            var av ringa betydelse för att påverka hennes arbete som statsråd
            och hennes eventuella möjligheter att bli statsminister?
          </note>
          <note xml:id="i-82ae2630f00d3e31-0">
            Till sist: Anser statsministern att Mona Sahlins handhavande
            av sin ekonomi är klandervärt eller ej?
          </note>
          <note xml:id="i-6c59472c21b2f5b4-0">
            Anf. 46 Statsminister INGVAR
          </note>
          <note xml:id="i-2daf25fa808fc8c2-0">
            CARLSSON (s)
          </note>
          <note xml:id="i-37d6d2eee07643fe-0">
            Fru talman! Svaret på den första frågan är ja. De övriga frågorna
            var en påbörjan av en KU-utfrågning som rimligen bör äga rum i
            konstitutionsutskottet. Jag har noterat att konstitutionsutskottets
            ordförande också i en debattartikel har påbörjat en sådan diskussion.
          </note>
          <note xml:id="i-8be7049e7b27990a-0">
            Jag har förklarat att jag mycket gärna kommer till konstitutionsutskottet
            och svarar på de frågorna. Jag vill bekräfta detta besked här
            i kammaren i dag.
          </note>
          <note xml:id="i-970a815cd3ae6204-0">
            Anf. 47 BIRGIT FRIGGEBO (fp)
          </note>
          <note xml:id="i-c72202cfaedda4f4-0">
            Fru talman! I grundlagens kapitel om kontrollmakten finns det
            olika instrument för riksdagen att kontrollera regeringen med:
            dels genom riksdagens revisorer, dels genom konstitutionsutskottet,
            men också genom spörsmålsinstitutet, dvs. frågor och interpellationer
            i denna kammare. Jag utnyttjar nu den senare delen.
          </note>
          <note xml:id="i-3bef4d5a5d95299c-0">
            Statsministern har nu svarat ja på den första frågan: Han gjorde
            vissa förfrågningar om deras ekonomiska ställning. Då blir frågan:
            Vad framkom vid dessa förfrågningar?
          </note>
          <note xml:id="i-9b55def0050ca8dc-0">
            Sedan vägrar Ingvar Carlsson att svara på om det
          </note>
          <note xml:id="i-8899db097df81db2-0">
            Mona Sahlin har gjort när det gäller hennes oordnade ekonomi
            var klandervärt eller inte. Mona Sahlin har i dag avgått, och
            frågan är då om hon har avgått helt i onödan. Är det bara pressens
            delvis sensationshungriga granskning som har gjort att Mona Sahlin
            har avgått eller inte?
          </note>
          <note xml:id="i-491eaea0615c761f-0">
            Har Mona Sahlin begått några fel eller inte? Det här handlar
            om ledarskapet i Sverige och en signal till det svenska folket.
          </note>
          <note xml:id="i-6f7f0a8f81f198dd-0">
            Anf. 48 Statsminister INGVAR
          </note>
          <note xml:id="i-2daf25fa808fc8c2-1">
            CARLSSON (s)
          </note>
          <note xml:id="i-7fa5fd622d1aca64-0">
            Fru talman! Det pågår en juridisk undersökning och genomgång
            när det gäller Mona Sahlins handhavande av bl.a. kontokorten.
            Det vore direkt felaktigt av mig att göra en bedömning under den
            tid som denna utredning pågår.
          </note>
          <note xml:id="i-68f4d72398a0d5c4-0">
            Sedan vill jag säga att om jag skall svara på Birgit
          </note>
          <note xml:id="i-cd971f6aed5713ab-0">
            Friggebos andra frågor så kräver jag faktiskt att i samband med
            detta få den tid som det kan ta att ge en fullständig bild. Det
            är enligt min bestämda mening icke möjligt att inom ramen för
            detta frågeinstitut ge den bilden.
          </note>
          <note xml:id="i-89f004bedc747ab6-0">
            Jag har förklarat att jag är beredd att komma till konstitutionsutskottet.
            Jag trodde att konstitutionsutskottets ordförande ville att man
            skulle handlägga de här frågorna med oväld, omdöme och omsorg
            och inte ägna sig åt en politisering av lägre slag såsom Birgit
          </note>
          <note xml:id="i-aacbeb87eaef3a9f-0">
            Friggebo just nu gör.
          </note>
          <note xml:id="i-4ea30a090451e221-0">
            Anf. 49 BIRGIT FRIGGEBO (fp)
          </note>
          <note xml:id="i-7ec931f6938305e0-0">
            Fru talman! Jag har ställt en enkel fråga: huruvida det Mona
            Sahlin har gjort när det gäller handhavandet av sin personliga
            ekonomi var klandervärt eller inte.
          </note>
          <note xml:id="i-cc804a4cb7a51658-0">
            Detta är inte föremål för någon som helst juridisk granskning,
            och därför kan inte Ingvar Carlsson gömma sig bakom det.
          </note>
          <note xml:id="i-1084a5579497880a-0">
            Det här handlar om ledarskapet i Sverige, om det är klandervärt
            att under en lång tid inte betala sina räkningar när man har en
            hygglig lön, innehar höga förtroendeposter och också aspirerar
            på att få den allra högsta. Ingvar Carlsson vägrar även när han
            har lång tid, t.ex. vid presskonferenser, att svara på denna mycket
            enkla fråga.
          </note>
          <note xml:id="i-639fe3f81e14d1f3-0">
            Anf. 50 Statsminister INGVAR
          </note>
          <note xml:id="i-2daf25fa808fc8c2-2">
            CARLSSON (s)
          </note>
          <note xml:id="i-415a7d45c2945812-0">
            Fru talman! Birgit Friggebo kan inte ens denna korta stund hålla
            reda på att hon ställde tre frågor.
          </note>
          <note xml:id="i-ba35107f65c57ef9-0">
            Hon påstår nu att hon har ställt en fråga.
          </note>
          <note xml:id="i-7aecaceff184d567-0">
            Jag har svarat på två av frågorna. På den tredje kräver jag att
            få lämna en utförlig redovisning och i så fall inför konstitutionsutskottet.
            Jag är mycket förvånad över Birgit Friggebos agerande här.
          </note>
          <note xml:id="i-eed8f6b47c53d9a0-0">
            Jag vill dessutom påpeka att jag vid det förra tillfället då
            jag svarade på frågor också fick ta emot kritik gentemot vice
            statsministern från en annan företrädare i denna kammare. Det
            sades att vice statsministern överskridit en moralisk och etisk
            gräns som politiska förtroendemän har att upprätthålla för att
            ämbetet skall kunna utövas med respekt och auktoritet. Jag sade
            då att man kanske skall vara litet mer varsam med orden.
          </note>
          <note xml:id="i-b35eb3bcea9d1dfd-0">
            Jag kunde inte ana att jag skulle bli så sannspådd att det dagen
            efter visade sig att denne frågeställare hade oredovisade kvitton
            på över 43 000 kr. Det finns andra ledamöter av denna kammare
            som inte heller i alla delar har uppfyllt vad som i så fall kan
            anses vara etiskt och moraliskt.
          </note>
          <note xml:id="i-65811af637f835e9-0">
            Jag har dock aldrig, som socialdemokratisk partiledare eller
            som statsminister, utnyttjat vare sig dessa personer eller några
            andra personer i partipolitiska syften.
          </note>
          <note xml:id="i-d9cdec7b02691600-0">
            Jag tycker att Birgit Friggebo som KU:s ordförande kanske skall
            fundera litet på det ansvar som följer med den rollen innan hon
            fortsätter den här debatten.
          </note>
          <note xml:id="i-217df25c8b99b220-0">
            Sanktioner mot Nigeria
          </note>
          <note xml:id="i-8f69973ce971ab2f-0">
            Anf. 51 Andre vice talman GÖREL
          </note>
          <note xml:id="i-0c8abc222b218b6e-0">
            THURDIN (c)
          </note>
          <note xml:id="i-915c8fd9fa651bc5-0">
            Fru talman! Jag vill ställa en fråga med anledning av de verkställda
            dödsdomarna i Nigeria, bl.a. mot författaren och miljökämpen Ken
            Saro-Wiwa. Jag ställer frågan till statsministern i anledning
            av att han har varit ordförande för den grupp inom FN som har
            arbetat med frågan om ledarskapet i FN, och Nigeria sitter i säkerhetsrådet.
          </note>
          <note xml:id="i-57ddcd01e2372b18-0">
            Jag vill veta av statsministern: Vilka möjligheter har Sverige
            att få igenom aktioner från FN med Nigeria i säkerhetsrådet? Vilka
            möjligheter har FN att ta till för att få bort Nigeria ur säkerhetsrådet?
            Där förväntar vi oss att det är demokratier som är företrädda.
          </note>
          <note xml:id="i-4fdfdeb20942b49d-0">
            Anf. 52 EVA ZETTERBERG (v)
          </note>
          <note xml:id="i-048de342b07f0bed-0">
            Fru talman! Jag är inte förhandsanmäld, men jag har en fråga
            att ställa till statsministern. Hur kommer
          </note>
          <note xml:id="i-b548c8df0eb17772-0">
            Sverige att agera vad gäller en eventuell hemkallning av ambassadör?
            Det finns i vårt land många förespråkare för ett sådant agerande.
          </note>
          <note xml:id="i-61db4d17ed945781-0">
            Anf. 53 Statsminister INGVAR
          </note>
          <note xml:id="i-2daf25fa808fc8c2-3">
            CARLSSON (s)
          </note>
          <note xml:id="i-c796b4bf8e06875c-0">
            Fru talman! Jag vill först för Görel Thurdin bekräfta att i det
            kommissionsförslag som jag har varit med om att lägga fram föreslår
            vi att Förenta nationerna skall få ökade möjligheter att agera
            inom det som hittills har kallats den nationella suveräniteten.
          </note>
          <note xml:id="i-2e9ab6a7626d867c-0">
            FN skall kunna säga till ett land: Detta är inte er interna angelägenhet;
            om man på ett brutalt sätt bryter mot de mänskliga rättigheterna.
            Med det förslaget skulle i nuvarande situation FN ha större möjligheter
            än i dag att agera och lägga sig i det som landet gärna vill kalla
            interna angelägenheter.
          </note>
          <note xml:id="i-13e9172470bb3d32-0">
            Även men nuvarande stadga bör det vara möjligt att ta upp frågan
            i Förenta nationerna. Vi kommer från den svenska regeringens sida
            att undersöka möjligheterna att med nuvarande regler aktualisera
            frågan. Jag vill också understryka att även de politiska partierna
            har ett ansvar. Vi kan t.ex. genom våra företrädare i
          </note>
          <note xml:id="i-fc3038cf8720a52f-0">
            Europaparlamentet göra en insats.
          </note>
          <note xml:id="i-89ed62518045de64-0">
            Sedan vill jag till Eva Zetterberg säga att ett hemkallande av
            en ambassadör aldrig kan bli något annat än en symbolisk handling.
            Det har naturligtvis ingen direkt effekt på förhållandena i det
            land som ambassadören hemkallas ifrån.
          </note>
          <note xml:id="i-9e6ada9d14adddc8-0">
            Det är t.o.m. så att det kan vara bra att ha en ambassadör på
            plats, särskilt i kritiska lägen, för att kunna följa utvecklingen,
            men också för att direkt till regimen framföra kritiska synpunkter
            och ha kontakt med oppositionsledare. Den strategin och uppläggningen
            har vi i Sverige nu haft i över 20 år.
          </note>
          <note xml:id="i-0c98009035dbf318-0">
            Sverige vill gärna vidta åtgärder när det gäller fallet Nigeria
            som har verklig effekt och som kan bli verkningsfulla. Vi vill
            gärna göra det tillsammans med andra EU-länder. Vi har i själva
            verket en hel lista på sådana åtgärder: ett fullständigt vapenembargo,
            ett avbrytande av allt officiellt biståndssamarbete, skärpta viseringsbestämmelser,
            frysning av nigerianska regeringens tillgångar i EU-länderna och
            embargo mot import av nigeriansk olja.
          </note>
          <note xml:id="i-63331a078190ac45-0">
            Nu på måndag kommer EU:s utrikesministrar att träffas för att
            diskutera situationen i Nigeria och vad vi från EU:s sida skall
            göra och kan göra. Där kommer vår utrikesminister att driva de
            förslagen. I det sammanhanget får vi sedan slutligt bedöma frågan
            om hemkallande av den svenske ambassadören.
          </note>
          <note xml:id="i-3e6a94b8a486c2ff-0">
            Anf. 54 EVA ZETTERBERG (v)
          </note>
          <note xml:id="i-367fb5acc03663cc-0">
            Fru talman! Jag finner de förslag till åtgärder som statsministern
            har lagt fram utmärkta. Men jag menar att även ett tillfälligt
            hemkallande av vår ambassadör kan ha en viktig symbolisk effekt.
          </note>
          <note xml:id="i-a568f21e6b602585-0">
            Jag vill fråga Ingvar Carlsson: När EU:s utrikesministrar träffas
            på måndag - och om alla andra länder ämnar att fortsätta vägen
            att hemkalla sina ambassadörer tillfälligt för konsultationer
            och för vidare diskussioner - ämnar då Sverige ensamt stå kvar
            och inte vidta även denna åtgärd?
          </note>
          <note xml:id="i-a9d499623ba70cf6-0">
            Anf. 55 Statsminister INGVAR
          </note>
          <note xml:id="i-2daf25fa808fc8c2-4">
            CARLSSON (s)
          </note>
          <note xml:id="i-dd206eb14efbac50-0">
            Fru talman! Det är den enklaste åtgärd i världen att kalla hem
            en ambassadör. Det är den enklaste av alla åtgärder. Därför är
            jag också litet misstänksam.
          </note>
          <note xml:id="i-d61d7c7e08632801-0">
            Om man gör det kan det leda till att det blir en ursäkt för att
            inte göra andra saker.
          </note>
          <note xml:id="i-44b025d742717f3b-0">
            Sedan kommer nästa fråga. Det är svårare att bestämma och besluta
            om när ambassadören skall återvända. När Eva Zetterberg talar
            om att tillfälligt kalla hem ambassadören ber jag Eva Zetterberg
            och andra fundera över att regeringen så småningom skall ta beslutet
            att återsända ambassadören. Vilken risk löper vi då att detta
            blir en bekräftelse på att vi nu har glömt?
          </note>
          <note xml:id="i-7588ebbd1c44ddef-0">
            Innan ni binder upp er för att kalla hem en ambassadör, fundera
            också över om ni är beredda att inom en snar framtid stödja återsändandet
            av ambassadören till landet i fråga, och vilka konsekvenser det
            får.
          </note>
          <note xml:id="i-6b3af89fb8438c18-0">
            Friskolor
          </note>
          <note xml:id="i-6105d8747461d337-0">
            Anf. 56 ULF MELIN (m)
          </note>
          <note xml:id="i-b36c24bef820fe93-0">
            Fru talman! Jag vill ställa en fråga till skolminister
          </note>
          <note xml:id="i-ec85c6c5ce2fff00-0">
            Ylva Johansson med anledning av Friskolekommitténs betänkande
            som offentliggjordes nu i tisdags och det pressmeddelande som
            skolministern sände ut. Det gäller den garanterade ersättningsnivån
            till en fristånde skola, dvs. skolpengen.
          </note>
          <note xml:id="i-a2d1294c010abecf-0">
            I den uppgörelse som nu är träffad mellan Socialdemokraterna
            och Miljöpartiet tar man bort skolpengen. I det pressmeddelande
            som Ylva Johansson skickade ut välkomnar hon detta. I våras gjorde
            Socialdemokraterna och Centern i utbildningsutskottet upp om skolpengen.
            Man sänkte den från 85 % till 75 %.
          </note>
          <note xml:id="i-d723f0f39cee67bb-0">
            Även vid detta tillfälle välkomnade skolministern den uppgörelsen.
          </note>
          <note xml:id="i-8428cd2dc990252e-0">
            Min fråga till skolministern är: Varför har hon ändrat uppfattning
            i sakfrågan, och kommer hon att köra över sin utskottsordförande,
            socialdemokraten
          </note>
          <note xml:id="i-fa149e41332eecd3-0">
            Jan Björkman?
          </note>
          <note xml:id="i-b8e0150800a9d7ed-0">
            Anf. 57 Statsrådet YLVA JOHANSSON (s)
          </note>
          <note xml:id="i-c4955785a027b546-0">
            Fru talman! Den parlamentariska kommittén som haft till uppgift
            att komma med förslag när det gäller fristående skolors villkor
            i framtiden överlämnade sina förslag till mig i tisdags. Flera
            av de förslagen ser jag positivt på. Nu vidtar en remissbehandling
            och en diskussion, och först därefter kommer regeringen att ta
            slutlig ställning till förslagen.
          </note>
          <note xml:id="i-b03465ebe943b3bc-0">
            Regeringen aviserade redan i våras, när vi lade fram förslag
            om en sänkt garanterad nivå till fristående skolor, att det var
            en lösning i avvaktan på att utredningen om de fristående skolornas
            långsiktiga villkor skulle bli klar.
          </note>
          <note xml:id="i-c64a0d2bf8edee4c-0">
            Anf. 58 ULF MELIN (m)
          </note>
          <note xml:id="i-fcd236f3dd5cccbc-0">
            Fru talman! Vid det tillfället uttalade både Socialdemokraterna
            och Centern att man försökte skapa långsiktiga ekonomiska villkor
            för de fristående skolorna. Man ansåg också att man skulle ta
            hänsyn till detta i utredningen. Även Ylva Johansson välkomnade
            det vid detta tillfälle.
          </note>
          <note xml:id="i-5edd6dc752a75388-0">
            Ministern får nog bestämma sig för på vilket ben hon skall stå.
            Antingen det ena eller det andra.
          </note>
          <note xml:id="i-4568eab5cfdad700-0">
            Anf. 59 Statsrådet YLVA JOHANSSON (s)
          </note>
          <note xml:id="i-6199dfdef3c27d32-0">
            Fru talman! Som vi socialdemokrater och regeringen vid flera
            tillfällen har redogjort för, bl.a. här i kammaren, vill vi se
            ett system där det är likvärdiga villkor för fristående skolor
            och kommunala skolor och där man inte har en överkompensation
            eller en underkompensation.
          </note>
          <note xml:id="i-8faa3b8a6b1ebc4f-0">
            De förslag som den kommitté som utrett villkoren för de fristående
            skolorna har lagt fram är hyggliga förslag i den riktningen. De
            skall nu remissbehandlas och därefter vara underlag för regeringens
            ställningstagande.
          </note>
          <note xml:id="i-a34474a5996859ef-0">
            I avvaktan på kommitténs arbete lade regeringen i våras fram
            förslag som också hade inriktningen att skapa ett bidragssystem
            som tog större hänsyn än det tidigare till elevers och skolors
            skiftande behov.
          </note>
          <note xml:id="i-217e223ec98ea5ff-0">
            Statens finanser
          </note>
          <note xml:id="i-6cbdf457784d9af3-0">
            Anf. 60 ARNE KJÖRNSBERG (s)
          </note>
          <note xml:id="i-8849890c48300faf-0">
            Fru talman! Förra veckan kunde man läsa en intervju med förre
            vice riksbankschefen, numera riksgäldsdirektören, Thomas Franzén.
            Rubriken i tidningen är: Hotet mot statsfinanserna är borta. I
            denna artikel prognostiserade riksgäldsdirektören att obligationsräntorna
            kunde på ganska kort sikt gå ner med ända upp till två procentenheter.
          </note>
          <note xml:id="i-a966be644f16e155-0">
            I dag har finansutskottet haft en offentlig utfrågning av riksbankschefen,
            och då togs den här frågan upp. Riksbankschefen sade då - jag
            kan säga det, eftersom utfrågningen var offentlig - att det fanns
            skäl för den optimism som riksgäldsdirektören hade gjort sig till
            tal för.
          </note>
          <note xml:id="i-df8a24fe28bf5e58-0">
            Riksbankschefen pekade på att det politiska systemet har visat
            att man tar detta på allvar, att förtroendet ökar och att det
            finns skäl att tro att man kan nå sådana effekter.
          </note>
          <note xml:id="i-16864bce28fbe94d-0">
            Jag tyckte kanske att rubriken, Hotet mot statsfinanserna är
            borta, var att ta i. Just därför vill jag ställa en fråga till
            finansministern. Delar finansministern de optimistiska förhoppningar
            som riksgäldsdirektören och riksbankschefen har offentliggjort
            de senaste dagarna?
          </note>
          <note xml:id="i-a62adcb1dae9919b-0">
            Anf. 61 Finansminister GÖRAN
          </note>
          <note xml:id="i-868ca555f7f6f6a8-2">
            PERSSON (s)
          </note>
          <note xml:id="i-7a78aad4b19d4358-0">
            Fru talman! Buren av många uppmuntrande ord från mina kolleger
            i regeringen skall jag försöka att inte dra i väg.
          </note>
          <note xml:id="i-e721e5e52593e0a8-0">
            Det är klart att de har rätt i den meningen att vi har en väsentligt
            förbättrad situation i statsfinanserna.
          </note>
          <note xml:id="i-535bb2d609b082eb-0">
            Den är mycket bättre än vad vi trodde för ett år sedan.
          </note>
          <note xml:id="i-ef9c4c45bfd0c40d-0">
            Det går snabbt åt rätt håll. Tillväxten för innevarande år ser
            också bra ut. Räntorna har fallit, kronan har stärkts. Vi har
            sett allt detta i massmediernas rapportering. Det är ett uttryck
            för att det som den här riksdagen med så stor kraft, och faktiskt
            också med stor vånda, har genomfört nu börjar ge resultat och
            fungera.
          </note>
          <note xml:id="i-4c976a3ccb664c05-0">
            Jag skulle dock vilja säga att vi ändå måste vara beredda på
            att vi har svårigheter framför oss. Det akuta hotet är avvärjt,
            men ett land som har en statsskuld på 1 400 miljader kronor är
            sårbart. Vi har visserligen också stora tillgångar, men det handlar
            om en skuld av den omfattningen. Jag kan inte som finansminister
            bara lättvindigt säga att hotet nu definitivt är avvärjt. Vi måste
            ha beredskap för att det kan hända saker som ligger utanför vår
            kontroll som har direkt effekt på den svenska ekonomin.
          </note>
          <note xml:id="i-29d28c4ca44f0c72-0">
            Jag vill bara erinra om t.ex. Mexicokrisen och andra händelser.
            Det kan hända igen. Men visst känns det mycket lättare och starkare
            i dag än vad det gjorde bara för ett halvår sedan. I den meningen
            håller jag med.
          </note>
          <note xml:id="i-6ceef824db06485c-0">
            Anf. 62 ARNE KJÖRNSBERG (s)
          </note>
          <note xml:id="i-0626b2d29932585a-0">
            Fru talman! Det tycks vara så att den internationella oro som
            finns på de s.k. marknaderna inte smittar av så mycket på Sverige
            som den gjorde för bara ett halvår sedan. Man kan t.ex. peka på
            vad som hände i
          </note>
          <note xml:id="i-4ed6803a180f0a25-0">
            USA och på bankkrisen i Japan.
          </note>
          <note xml:id="i-86f50d1f8fbda147-0">
            Det är naturligtvis förmätet att jämföra sig med finansministern,
            men som ledamot av finansutskottet tycker man också att man har
            ett ansvar för den fortsatta utveckling. Då är det intressant
            att höra finansministerns bedömning av förhållandet mellan internationell
            oro och Sveriges ekonomiska politik och utvecklingen i Sverige.
          </note>
          <note xml:id="i-c688138e7376cc1e-0">
            Anf. 63 Finansminister GÖRAN PERSSON
          </note>
          <note xml:id="i-6a69b217785e4d35-0">
            (s)
          </note>
          <note xml:id="i-1692d6327ccf25f4-0">
            Fru talman! För varje månad som går blir vi alltmer säkra och
            allt mindre sårbara. Det handlar ju också ytterst om den här församlingens
            beslutskapacitet. För varje månad som går med det saneringsprogram
            som riksdagen har antagit flyttar vi ju hem beslut till riksdagen
            ifrån marknaden. Vi återskapar folkflertalets makt över den ekonomiska
            politiken genom att fatta dessa svåra beslut. Den som är satt
            i skuld är icke fri. Det är utgångspunkten.
          </note>
          <note xml:id="i-a34cf6c33934efe2-0">
            Nu ser vi att vi har en fortgående förbättrad styrka.
          </note>
          <note xml:id="i-f1a545cb482211eb-0">
            Jag är naturligtvis behärskad optimist, men jag vill ändå komma
            tillbaka till att vi inte tar ut någonting i förskott. Det kan
            fortfarande inträffa sådant som skadar oss. Då tänker åtminstone
            jag och regeringen i övrigt se till att vi har beredskap att handla
            om det behövs. När vi kommit så här långt med saneringen av statsfinanserna
            skall vi självfallet inte tappa greppet. Nu är vi på väg att lyckas.
          </note>
          <note xml:id="i-5e9de7e7c0e04313-0">
            Privata pensionsförsäkringar
          </note>
          <note xml:id="i-86b597304d49c7db-0">
            Anf. 64 ANDERS G HÖGMARK (m)
          </note>
          <note xml:id="i-bee64a4d26e6702b-0">
            Fru talman! Jag har en fråga till statsministern.
          </note>
          <note xml:id="i-7304f9dfb96226c5-0">
            Biträdande socialminister Anna Hedborg har under det senaste
            dygnet i olika medier förklarat att hon kan tänka sig att reducera
            värdet av enskilt ingångna pensionsförsäkringsavtal av s.k. budgetskäl.
            Det kan på goda grunder av gemene man uppfattas som konfiskering
            av enskild egendom och brist på respekt för ingångna avtal.
          </note>
          <note xml:id="i-fd151e9813ad3436-0">
            Det aktualiserar ett par frågeställningar till statsministern.
            De är av principiellt slag, och därför bör statsministern svara.
            Vad är det för signaler, budskap eller vägledning som landets
            regering med statsministern i spetsen vill ge de tiotusentals
            människor som varje månad sätter av pengar inom ramen för olika
            avtal för att trygga sin egen och sina anhörigas ålderdom? Är
            statsministern beredd att här i denna kammare i dag ta avstånd
            från detta och ge beskedet att han anser att den typen av handlande,
            att gå in i enskilda pensionsavtal, icke är förenligt med en av
            rättsordningarna i västerlandet, nämligen avtalsrätten, och att
            avtal skall hållas?
          </note>
          <note xml:id="i-7f1c6a4b0f97226b-0">
            Anf. 65 Finansminister GÖRAN
          </note>
          <note xml:id="i-868ca555f7f6f6a8-3">
            PERSSON (s)
          </note>
          <note xml:id="i-c718b4b27cad5428-0">
            Fru talman! Vad frågaren avser är ett diskussionsinlägg som Anna
            Hedborg har gjort med anledning av den pågående översynen av pensionssystemet.
          </note>
          <note xml:id="i-cac4c4a7de4f73a9-0">
            Det har varit en massiv opinion emot att räkna av avtalpensioner
            emot det framtida pensionssystemet. I
          </note>
          <note xml:id="i-e8d511e87c04b5fe-0">
            det sammanhanget har hon sagt att om man inte räknar av avtalspensioner
            utan lämnar dem åt sidan lämnar man ett hål i pensionssystemet
            som kostar ungefär
          </note>
          <note xml:id="i-19a5bc80582f6024-0">
            2 miljarder att finansiera. Som diskussionsinlägg har hon då
            pekat på möjligheten att exempelvis använda de privata pensionerna
            och i det sammanhanget reducera framtida pensioner mot dem i stället.
          </note>
          <note xml:id="i-a9b74849dcf7a720-0">
            Detta är inget ställningstagande från regeringen.
          </note>
          <note xml:id="i-63cd9329c07aabdb-0">
            Det är en diskussion. Jag har nu på morgonen i samtal med Anna
            Hedborg försäkrat mig om att vi ser likartat på frågan. Det är
            ingen diskussion om att de som har sparat i privata pensionsförsäkringar
            som ett komplement till det allmänna pensionssystemet skall behöva
            se dem kvittade mot framtida allmänna pensioner. Det är inte aktuellt.
          </note>
          <note xml:id="i-529d23cab451a4f5-0">
            Anf. 66 ANDERS G HÖGMARK (m)
          </note>
          <note xml:id="i-a31893ca726c3ed2-0">
            Fru talman! Om man skall tolka det välvilligt kan jag konstatera
            att den typen av konstruktioner och förslag till riksdagen inte
            kommer. Det innebär i realiteten att enskilda människor som har
            tecknat enskilda pensionsavtal kan känna att de inte kommer att
            drabbas av detta.
          </note>
          <note xml:id="i-9f8b1b4671c93d33-0">
            Jag tycker i och för sig att det hade varit bra om statsministern
            som chef för regeringen hade lyssnat på den som ställde frågan
            och tyckt att det var rimligt att gå upp och deklarera tilltron
            till respekten för de ingångna avtal som dessa människor har träffat
            med olika försäkringsbolag, oaktat det är enskilda eller kollektiva
            avtal. Jag efterlyser faktiskt att statsministern å regeringens
            vägnar uttrycker den uppfattning och respekten för ingångna avtal.
          </note>
          <note xml:id="i-71e54dc004904f91-0">
            Anf. 67 TALMANNEN
          </note>
          <note xml:id="i-29cc83f4fd47b1a5-0">
            I statsministerns uppdrag att leda regeringen ingår också att
            fördela ansvaret för att svara på frågorna här i kammaren.
          </note>
          <note xml:id="i-9ef832d60a3d8db9-0">
            Anf. 68 Finansminister GÖRAN
          </note>
          <note xml:id="i-868ca555f7f6f6a8-4">
            PERSSON (s)
          </note>
          <note xml:id="i-e8870749eff73c68-0">
            Fru talman! På slutet snubblade Anders G Högmark på ordet avtal.
            Tonen hade kanske varit mer passade i frågeställningen om han
            själv hade kommit ihåg att hans parti står bakom att reducera
            avtalspensionerna mot framtida utgående allmänna pensioner.
          </note>
          <note xml:id="i-300a2671d062bf7b-0">
            Vid det tillfället var det inte dags att föra samma typ av stor
            principiell debatt som tydligen är på tapeten nu.
          </note>
          <note xml:id="i-919c20d0f3e28dfb-0">
            Det jag har sagt behöver inte tolkas. Jag har klart och tydligt
            sagt att den som har sparat i en pensionsförsäkring som en komplettering
            till allmän pension naturligtvis har gjort det på ett regelverk
            och på grunder som har lagts fast av den här riksdagen. De kan
            inte ändras i efterhand.
          </note>
          <note xml:id="i-54ea6330d6cc63b6-0">
            Kärnkraftens avveckling
          </note>
          <note xml:id="i-31263af006f83d1b-0">
            Anf. 69 LENNART DALÉUS (c)
          </note>
          <note xml:id="i-48ff5a904de1362d-0">
            Fru talman! Energiministern har uttalat sig med innebörden att
            år 2010 inte gäller som slutår för kärnkraftens avveckling. Han
            har också uttalat sig med innebörden att den svenska vattenkraften
            skulle komma att exploateras ytterligare.
          </note>
          <note xml:id="i-1c8a624a30821b82-0">
            När det gäller kärnkraften har ledaren för det andra linje 2-partiet
            uttalat sig med en likartad innebörd.
          </note>
          <note xml:id="i-e58079be7829c445-0">
            Energiministerns uttalande skulle kunna tolkas som regeringens
            bedömning.
          </note>
          <note xml:id="i-f84780c6c44571d9-0">
            Jag vill fråga statsministern om det är statsministerns uppfattning
            att kärnkraftsavvecklingen skall vara slutförd år 2010 och att
            exploateringen av den svenska vattenkraften är ett avslutat kapitel.
          </note>
          <note xml:id="i-6932feb6c46da6c5-0">
            Anf. 70 Statsminister INGVAR
          </note>
          <note xml:id="i-2daf25fa808fc8c2-5">
            CARLSSON (s)
          </note>
          <note xml:id="i-976c83191d335f62-0">
            Fru talman! Jag anser att det är tid för diskussion.
          </note>
          <note xml:id="i-ad5f580842cf7125-0">
            Men det är faktiskt inte tid för beslut ännu. Energikommissionen
            presenterar sina förslag i mitten av december. Sedan skall frågorna
            ut på remiss, och vi skall ha partiöverläggningar. Därefter är
            det dags för beslut.
          </note>
          <note xml:id="i-3bdc9fd5761bc8c3-0">
            Jag vill säga att energiministern inte har sagt att vattenkraften
            skall byggas ut. Han har sagt att det inte kan vara uteslutet
            att diskutera frågan. Inte heller
          </note>
          <note xml:id="i-f6a50447f77c7b08-0">
            Lennart Daléus kan väl mena att det är uteslutet att frågan kan
            diskuteras.
          </note>
          <note xml:id="i-5070b94146b44584-0">
            Jag vill varna för onödiga låsningar i denna stora och svåra
            fråga. Vi måste undersöka möjligheterna att åstadkomma breda kompromisser.
          </note>
          <note xml:id="i-cbe3264ee0c4539d-0">
            Jag vet inte hur många gånger jag har redovisat min inställning
            till folkomröstning. Jag gjorde det senast i går inför massmedierna.
            Jag vill även i dag säga att Jag anser att man skall ha mycket
            stor respekt för folkomröstningar.
          </note>
          <note xml:id="i-448e0c80d11ffb83-0">
            Anf. 71 LENNART DALÉUS (c)
          </note>
          <note xml:id="i-3d8ad65c5e5ea6ae-0">
            Fru talman! Jag delar uppfattningen att man bör diskutera de
            här frågorna. Jag inser att energikommissionens material skall
            ligga till grund. Det som är problematiskt är att några regeringsföreträdare
            och andra aktörer från tid till annan deklarerar sin ståndpunkt
            och ändrar ståndpunkt. Det är därför viktigt att statsministern
            sätter ner fötterna för att markera vad regeringens nuvarande
            position i frågan är.
          </note>
          <note xml:id="i-d7ba963cd228af84-0">
            Anf. 72 Statsminister INGVAR
          </note>
          <note xml:id="i-2daf25fa808fc8c2-6">
            CARLSSON (s)
          </note>
          <note xml:id="i-aec0e6d364bc7db3-0">
            Fru talman! Jag kan försäkra både Lennart Daléus och kammarens
            övriga ledamöter att regeringen icke har fattat några beslut.
            Det vore helt orimligt att tillsätta en energikommission och innan
            den ens har lagt sitt förslag låsa sig för en viss uppfattning.
          </note>
          <note xml:id="i-fd7693b35e91ade8-0">
            Regeringen har inte påbörjat diskussionen. Vi har haft några
            första förberedande genomgångar av frågan. Först skall energikommissionens
            förslag läggas, därefter skall vi ha partiöverläggningar. Jag
            hoppas att vi då inte åstadkommer den ena majoriteten efter den
            andra för nej, utan att vi lyckas åstadkomma majoriteter för ja.
            Det här är en fråga som inte lämpar sig för att växla mellan olika
            valperioder. Det vore inte bra för landet, vår ekonomi och miljön.
            Vi borde komma fram till en energipolitik som ger oss säker tillgång
            på energi till rimliga priser med minsta möjliga miljöskadeverkan.
          </note>
          <note xml:id="i-b251b9a248c2279d-0">
            Anf. 73 LENNART DALÉUS (c)
          </note>
          <note xml:id="i-dc58e88de94fb64c-0">
            Fru talman! Jag är glad över svaret. Det kan ju inte tolkas på
            annat sätt än att det är statsministerns tidigare mycket tydliga
            besked i den här frågan som gäller.
          </note>
          <note xml:id="i-a5a6d9d5c9623522-0">
            Anf. 74 DAN ERICSSON (kds)
          </note>
          <note xml:id="i-d109c795765e7448-0">
            Fru talman! Jag delar statsministerns uppfattning att det gäller
            att samla sig till stabila spelregler på energipolitikens område.
            Eftersom jag sitter i energikommissionen kan jag säga att det
            faktiskt är vad vi försöker sträva efter; att finna en bra lösning.
          </note>
          <note xml:id="i-6b7a5a37e686049b-0">
            Samtidigt har jag den här veckan följt massmediernas rapportering
            av vad statsministern sagt i Finland. Eftersom budskapen var litet
            olika vore det bra med ett klargörande av om statsministern i
            det sammanhanget har gjort några utfästelser när det gäller en
            stor introduktion av naturgas i Sverige med åtföljande stora koldioxidutsläpp.
          </note>
          <note xml:id="i-cd816a7ee3c9e3cd-0">
            Anf. 75 Statsminister INGVAR
          </note>
          <note xml:id="i-2daf25fa808fc8c2-7">
            CARLSSON (s)
          </note>
          <note xml:id="i-df9b9c3d2f66f60b-0">
            Fru talman! Jag har för vana att säga detsamma utanför landets
            gränser som inom dem. När det gäller gasen har jag alltså sagt
            att det är ett realistiskt alternativ i den meningen att det finns
            gas inom Norden.
          </note>
          <note xml:id="i-a66e9ba92e8d3729-0">
            Det finns en känd teknik, om man vill använda den.
          </note>
          <note xml:id="i-78dc02d81af667a6-0">
            Om det med hänsyn till pris, miljöeffekter etc. skall ingå i
            det svenska energisystemet i större utsträckning än nu är en fråga
            vi inte har berett och inte kan ta ställning till innan energikommissionen
            har lagt sitt betänkande. Den som lyssnade på min presskonferens
            om detta kan inte hysa minsta tvivel om vad beskedet var.
          </note>
          <note xml:id="i-32615ed677ca8c1d-0">
            Försvarsindustrin
          </note>
          <note xml:id="i-a447d16ad66766ba-0">
            Anf. 76 STEN TOLGFORS (m)
          </note>
          <note xml:id="i-8eb9da72c2bb522a-0">
            Fru talman! Den 18 september besökte försvarsministern Karlskoga.
            Människorna där var mycket bekymrade över Försvarsberedningens
            förslag som dramatiskt skulle försämra Bofors förutsättningar.
          </note>
          <note xml:id="i-1935645771d75336-0">
            Han sade följande, enligt Närkes Allehanda: Thage G
          </note>
          <note xml:id="i-e463692f0376e4bc-0">
            Peterson konstaterar att han inte delar försvarsutredningens
            prioriteringar vad gäller försvarsindustrin.
          </note>
          <note xml:id="i-1f60e292ab9dc318-0">
            Karlskoga Tidning skrev: Konkret gav Thage G Peterson besked
            om att den kommande propositionen inte kommer att skrivas på Försvarsberedningens
            förslag. Likväl återfinns i det närmaste identiska prioriteringar
            i propositionen angående försvarsindustrins kompetens och struktur.
          </note>
          <note xml:id="i-8004bcfdc1d69408-0">
            Det leder till frågan: Driver regeringen en försvarspolitik i
            Karlskoga och andra berörda orter för att lugna ortsbefolkningen
            och en annan i Rosenbad?
          </note>
          <note xml:id="i-ac2a4cd37d5f2628-0">
            Anf. 77 Försvarsminister THAGE G
          </note>
          <note xml:id="i-63820f409ed6e0b9-0">
            PETERSON (s)
          </note>
          <note xml:id="i-0259e286d556521a-0">
            Fru talman! Det som påstås i frågan är inte korrekt. Propositionen
            har återgett Försvarsberedningens tankar, men regeringen har inte
            ställt sig bakom förslagen från försvarsberedningen. Hela frågan
            om försvarsmaterielet skjuts upp till försvarsbeslutet 1996
          </note>
          <note xml:id="i-1d773d9809076415-0">
            för att vi skall få tid att ordentligt gå igenom de olika delfrågorna.
            Däremot har Försvarsberedningen på ett förtjänstfullt sätt gått
            igenom vilken kompetens vi borde ha på olika områden. Jag hävdade
            att genomgången möjligen inte är riktigt tillräcklig, utan att
            vi under de kommande månaderna skall få chans att göra detta.
            De försvarsindustriella frågorna får försvarsutskottet diskutera
            till hösten. Om ett år kan vi besluta i dessa frågor. Detta är
            samma uttalande som jag gjorde vid mitt besök i Karlskoga.
          </note>
          <note xml:id="i-85e241721326f0a4-0">
            Anf. 78 STEN TOLGFORS (m)
          </note>
          <note xml:id="i-1f3fda0657a8e153-0">
            Fru talman! Inget skulle glädja mig mer än om det verkligen var
            så. Jag erinrar dock om en att-sats i propositionen: Regeringen
            föreslår att riksdagen godkänner vad regeringen förordar om grunderna
            för försvarets materielförsörjning.
          </note>
          <note xml:id="i-62942c997837de20-0">
            I propositionen återges och diskuteras samtliga de prioriteringar
            som förekommer i Försvarsberedningens förslag. Det gäller t.ex.
            en som handlar om export och som återges även här. Den innebär
            att regeringen skall stödja export av det som egentligen inte
            tidigare exporterats. Det som har haft den övervägande delen av
            svenskt exportvärde inom krigsmateriel kommer regeringen alltså
            inte att stödja. Står försvarsministern fast vid detta?
          </note>
          <note xml:id="i-d4cd9efb9dc07475-0">
            Anf. 79 Försvarsminister THAGE G
          </note>
          <note xml:id="i-63820f409ed6e0b9-1">
            PETERSON (s)
          </note>
          <note xml:id="i-01373da08a3e687e-0">
            Fru talman! Om frågeställaren läser en bit till i propositionen
            finner han att försvarsmakten och överbefälhavaren kommer att
            få i uppdrag - de har förresten redan fått i uppdrag - att se
            över försvarsmaterielindustrin och vilket behov försvaret, inte
            minst vid en återtagning, en s.k. anpassning, har av en materielförsörjning
            av en egen svensk industri.
          </note>
          <note xml:id="i-9935a23da7df8f52-0">
            Det är det arbete som nu pågår. Det skall så småningom redovisas
            till riksdagen. Jag fann det vara riktigt att ändå för riksdagen
            och försvarsutskottet redovisa Försvarsberedningens tankegångar
            och vad man har föreslagit. Det föreligger möjligen en förväxling
            mellan Försvarsberedningens förslag och propositionens förslag.
          </note>
          <note xml:id="i-531b2caf592c2b8f-0">
            Rättsmedvetandet
          </note>
          <note xml:id="i-632b72f99db81fbd-0">
            Anf. 80 ARNE ANDERSSON (m)
          </note>
          <note xml:id="i-8df7cd1c11ca1988-0">
            Fru talman! Jag vill ställa en fråga till statsministern. Frågan
            har viss juridiciell anknytning. Jag vädjar till statsministern
            om svar eftersom jag menar att det handlar om rättsväsendets folkliga
            förankring och folkets förståelse för rättsskipning.
          </note>
          <note xml:id="i-bad78be48e08bfc8-0">
            Jag vill anknyta till två inte särskilt märkvärdiga frågor. Den
            ena handlar om en tämligen simpel väskryckare som inte skötte
            sig bättre än att han blev ertappad, och kanske fick någon snyting
            mer än han förtjänade. Likväl framgår det av massmedierna att
            den som ertappade väskryckaren fick ett strängare straff än väskryckaren.
            Det har inte riktigt folklig förankring, om jag får tolka det
            så.
          </note>
          <note xml:id="i-df404e59c324b3f1-0">
            Jag vill erinra om en som begick ett väpnat rån mot en juvelerarbutik
            och var så klantig att han förlorade sitt vapen och t.o.m. fick
            en kula efter sig. Den som ertappade rånaren fick ett strängare
            straff än rånaren, om jag är rätt underrättad.
          </note>
          <note xml:id="i-0609ea29066daebc-0">
            Skulle statsministern kunna medverka till att vi funderar på
            denna typ av rättsmedvetandets förankring? Det var det det ytterst
            handlade om, och inte om juridik.
          </note>
          <note xml:id="i-5ff9a374c514dc5e-0">
            Anf. 81 Statsminister INGVAR
          </note>
          <note xml:id="i-2daf25fa808fc8c2-8">
            CARLSSON (s)
          </note>
          <note xml:id="i-81327f7ef5d5c5ba-0">
            Fru talman! Det här är en fråga som bör ställas till justitieministern
            och inte till statsministern. Justitieministern hade då tvingats
            säga att när det gäller domarna får en regering inte kvälja dom.
            I den delen kan vi alltså inte svara på om detta är rimligt eller
            inte. Däremot kan naturligtvis regeringen komma med förslag till
            en ändring av lagstiftningen, så att domsluten på sikt och i fortsättningen
            kan stämma väl överens med ett rättsmedvetande. I den delen delar
            jag Arne Anderssons uppfattning att det är viktigt att det finns
            en någorlunda god samstämmighet mellan medborgarnas rättsmedvetande
            och bedömningen av vad som är någorlunda rimligt i domsluten och
            det våra domstolar, med hänsyn till stiftade lagar, försöker bedöma.
            Det är det svar jag kan ge i dag.
          </note>
          <note xml:id="i-0ee3f07fed33ecfa-0">
            Beskattning av bilförmån
          </note>
          <note xml:id="i-80f76d72d76ee980-0">
            Anf. 82 PER ROSENGREN (v)
          </note>
          <note xml:id="i-5dd7a03f8ce311a4-0">
            Fru talman! I gårdagens Rapport uttalade sig finansminister Göran
            Persson om beskattningen av bilförmåner. Han sade att han välkomnade
            att riksdagen och skatteutskottet tar tag i frågan. Om jag inte
            är helt fel underrättad ligger ärendet för närvarande på regeringens
            bord. Är finansministern medveten om den saken? Och när kommer
            den utredning som Finansdepartementet för närvarande handlägger?
          </note>
          <note xml:id="i-c973a1da727053f1-0">
            Anf. 83 Finansminister GÖRAN
          </note>
          <note xml:id="i-868ca555f7f6f6a8-5">
            PERSSON (s)
          </note>
          <note xml:id="i-10e8348f6b5311f3-0">
            Fru talman! Jag är mycket väl medveten om den saken. Min kommentar
            fälldes mot bakgrund av att skatteutskottets ordförande sade att
            man i riksdagen tänker titta på frågan, och det har jag självfallet
            inget emot.
          </note>
          <note xml:id="i-f21242a7a5614287-0">
            Anf. 84 PER ROSENGREN (v)
          </note>
          <note xml:id="i-20fdbbcee0964eac-0">
            Fru talman! Vi har blivit lovade att utredningen skall komma
            under det sista halvåret i år. Det hade därför varit klädsamt
            om finansministern i detta nyhetsinslag hade sagt att förslaget
            skall presenteras i stället för att hänvisa till riksdagen. Det
            är ju de facto regeringen som handlägger frågan för närvarande.
            Är det inte dags att finansministern nu säger när utredningen
            skall komma?
          </note>
          <note xml:id="i-71e2530deec81684-0">
            När frågan var uppe i skatteutskottet den 11 maj
          </note>
          <note xml:id="i-4c59f1321d01cd15-0">
            1995 blev vi lovade att ett utredningsförslag skyndsamt skulle
            läggas fram och att det skulle redovisas för riksdagen under den
            senare delen av året.
          </note>
          <note xml:id="i-92218e1f22ed1aaf-0">
            Jag undrar nu: När kommer utredningen? Kan vi förvänta oss att
            den kommer enligt den utlovade planen?
          </note>
          <note xml:id="i-cfc1b1a7801171e0-0">
            Anf. 85 Finansminister GÖRAN
          </note>
          <note xml:id="i-868ca555f7f6f6a8-6">
            PERSSON (s)
          </note>
          <note xml:id="i-b8c8e8324613a6d9-0">
            Fru talman! Jag svarade på den första frågan såsom den ställdes,
            mot bakgrund av ett refererat nyhetsinslag.
          </note>
          <note xml:id="i-58b48036a780f2be-0">
            Per Rosengren frågade också vilket arbete som pågår inom Finansdepartementet.
            Vad gäller beskattningen av vägtrafik i allmänhet görs nu en samlad
            översyn. Frågan om bilförmånerna och beskattningen av dessa är
            utbruten ur det sammanhanget, och den frågan tittas på i särskild
            ordning. Jag kan i dag inte meddela någon tidpunkt för när en
            sådan studie redovisas för riksdagen.
          </note>
          <note xml:id="i-016bfe9933d8ff11-0">
            Anf. 86 PER ROSENGREN (v)
          </note>
          <note xml:id="i-d7db69363b01a86e-0">
            Fru talman! Redan 1993 sades det att frågan skulle utredas skyndsamt.
            När den socialdemokratiska majoriteten i skatteutskottet tillsammans
            med moderaterna i våras avstyrkte vår motion blev vi lovade detta.
          </note>
          <note xml:id="i-dd7a110256f619ed-0">
            Motionen avstyrktes just med hänvisning till den utredning som
            skulle bli aktuell under hösten. Hur fungerar egentligen kommunikationen
            mellan företrädare i riksdagen och regeringen?
          </note>
          <note xml:id="i-90e225dea691c119-0">
            Anf. 87 Finansminister GÖRAN
          </note>
          <note xml:id="i-868ca555f7f6f6a8-7">
            PERSSON (s)
          </note>
          <note xml:id="i-9920142161e324d6-0">
            Fru talman! Jag har som sagt redan svarat på frågan. Jag kan
            inte ange något definitivt datum för när utredningen redovisas
            för riksdagen. Med detta får
          </note>
          <note xml:id="i-9a1455434e3d96b7-0">
            Per Rosengren ge sig till tåls.
          </note>
          <note xml:id="i-5974210363bfdd59-0">
            Anf. 88 KARIN PILSÄTER (fp)
          </note>
          <note xml:id="i-851f40e0d25ad3ca-0">
            Fru talman! Jag har en följdfråga till Per Rosengrens fråga.
            I tillväxtpropositionen meddelas att en samlad översyn skall göras
            av beskattningen av vägtrafiken men att förmånsbilarna inte då
            skall blandas in. Mot bakgrund av att förmånsbilarna utgör en
            så pass stor andel av den samlade rullande vägtrafiken, framför
            allt i storstadsområdena, och mot bakgrund av storstadsöverenskommelsen,
            Dennispaketet, biltullar, osv., undrar jag hur det egentligen
            är möjligt att separat bryta ut frågan om förmånsbeskattning av
            bilar samtidigt som man gör en samlad översyn. Borde inte den
            här frågan så att säga finnas med i samma paket, och - framför
            allt - borde inte frågan egentligen ha varit färdigutredd för
            länge sedan?
          </note>
          <note xml:id="i-656f3414b3aa9528-0">
            Anf. 89 Finansminister GÖRAN
          </note>
          <note xml:id="i-868ca555f7f6f6a8-8">
            PERSSON (s)
          </note>
          <note xml:id="i-986ab9df437e6e29-0">
            Fru talman! Vill man fördröja behandlingen av förmånsbeskattningen
            skall man självfallet lägga in utredningen i ett större sammanhang.
            Vad diskussionen har gällt har varit hur många privata mil som
            skall ligga till grund för förmånsbeskattning. Skall det vara
          </note>
          <note xml:id="i-badfa65b9117b1a6-0">
            1 500 mil, som i dag, eller skall det vara mer? Det är en relativt
            enkel fråga att avgöra, och den bör kunna hanteras utan att man
            för den skull lägger in den i en större utredning.
          </note>
          <note xml:id="i-c07b82823c070548-0">
            Anf. 90 KARIN PILSÄTER (fp)
          </note>
          <note xml:id="i-3167a56a4c7f9c96-0">
            Fru talman! Då förutsätter jag att det betyder att regeringen
            väldigt snart kommer att lägga fram ett sådant enkelt förslag,
            att det inte skall behöva ligga och vänta på den samlade översynen
            utan att förslaget väldigt snart kommer att läggas fram på riksdagens
            bord.
          </note>
          <note xml:id="i-393beedf541edca6-0">
            Anf. 91 Finansminister GÖRAN
          </note>
          <note xml:id="i-868ca555f7f6f6a8-9">
            PERSSON (s)
          </note>
          <note xml:id="i-2469176d9d978412-0">
            Fru talman! Utgångspunkten för svaret på min fråga är att det
            här utredningsarbetet har annorlunda karaktär. När vi justerar
            milgränserna skall vi också vara på det klara med vad som händer
            för dem som kör ett mycket begränsat antal mil, vilka konsekvenserna
            blir för den gruppen. Det är den avvägningen som måste ske, så
            att vi inte skapar ett nytt problem i och med att vi ändrar i
            befintlig lagstiftning.
          </note>
          <note xml:id="i-924652500dbb53ec-0">
            Generaldirektör för Banverket
          </note>
          <note xml:id="i-0a78938c31b63786-0">
            Anf. 92 ELVING ANDERSSON (c)
          </note>
          <note xml:id="i-9924fa1c7419073a-0">
            Fru talman! Vi genomför nu i Sverige den kraftigaste satsningen
            på nybyggnad och utbyggnad av järnvägssystemet som skett på över
            hundra år. Samtidigt har den myndighet som är ansvarig för detta,
            nämligen Banverket, nu varit utan generaldirektör sedan den 21
            juni, alltså i nästan fem månader, till men, påstår jag, för verkets
            verksamhet.
          </note>
          <note xml:id="i-284cee6fb6cf4608-0">
            Jag vill fråga statsministern för det första om han anser att
            det här är ett tillfredsställande förhållande och för det andra
            när vi kan räkna med att det kommer ett beslut från regeringen.
          </note>
          <note xml:id="i-3107e85dc802342c-0">
            Anf. 93 TALMANNEN
          </note>
          <note xml:id="i-0c0f0c304dac1354-0">
            Statsministern anser inte att detta är en statsministerfråga.
            Jag ger då ordet till Elving Andersson för en kort kommentar.
            Det går bra att senare ställa frågan till ansvarig minister och
            få svar.
          </note>
          <note xml:id="i-6121e998856d170a-0">
            Anf. 94 ELVING ANDERSSON (c)
          </note>
          <note xml:id="i-b774811724532da8-0">
            Fru talman! Jag är medveten om att det egentligen är kommunikationsministern
            som har det direkta handläggningsansvaret, men jag tycker ändå
            att frågan är av principiellt intresse. Den rör ett av våra stora
            statliga verk, som befinner sig i ett mycket expansivt och intensivt
            arbetsskede och som har varit utan chef så lång tid. Jag skulle
            vilja att statsministern uttalade sig principiellt om detta.
          </note>
          <note xml:id="i-70b67b9e89ee3001-0">
            Anf. 95 Statsminister INGVAR
          </note>
          <note xml:id="i-2daf25fa808fc8c2-9">
            CARLSSON (s)
          </note>
          <note xml:id="i-9eb1df754f9b230c-0">
            Fru talman! Det är angeläget att statliga chefer tillsätts så
            snabbt som möjligt men att ärendena också bereds på ett bra sätt,
            så att det blir bästa tänkbara person som utses. Jag trodde frågan
            gällde varför utnämningen har dröjt i det här speciella fallet.
            Den frågan måste kommunikationsministern svara på.
          </note>
          <note xml:id="i-5e9de7e7c0e04313-1">
            Privata pensionsförsäkringar
          </note>
          <note xml:id="i-9dfae8ddd0602236-0">
            Anf. 96 LARS LEIJONBORG (fp)
          </note>
          <note xml:id="i-dc7967d914e5e925-0">
            Fru talman! Min fråga knyter an till den som Anders G Högmark
            ställde tidigare om pensionsförsäkringar. Han fick då ett mycket
            bra svar från finansminister Göran Persson. Göran Persson sågade
            nämligen
          </note>
          <note xml:id="i-5034a10b33e37fbf-0">
            Anna Hedborgs funderingar i TV i går.
          </note>
          <note xml:id="i-95eb51f28e3e740b-0">
            Anna Hedborg var i det sammanhanget väldigt tydlig. Hon sade
            att det här problemet bara kan lösas på två sätt. Antingen får
            man försämra de privata pensionsförsäkringarna, eller så får man
            slopa reduktionerna för avtalsförsäkringar. Finansministern sade
            att det hittills har funnits en massiv opinion för det.
          </note>
          <note xml:id="i-9d55fcd7005f6eb9-0">
            Jag vet inte riktigt om det stämmer, men det politiska systemet
            har hittills gjort bedömningen att vi inte har råd att gå på den
            andra linjen som Anna Hedborg pekade på.
          </note>
          <note xml:id="i-25abbea78344e831-0">
            När nu finansministern har sågat det ena alternativet vill jag
            fråga honom om hans bedömning av det andra. Delar regeringen uppfattningen
            att det bara finns dessa två alternativ? Har vi i så fall råd
            att lösa den andra frågan?
          </note>
          <note xml:id="i-c41a6b3e7edab450-0">
            Anf. 97 Finansminister GÖRAN
          </note>
          <note xml:id="i-868ca555f7f6f6a8-10">
            PERSSON (s)
          </note>
          <note xml:id="i-ef437bccb1b936d3-0">
            Fru talman! Det finns ingen anledning för mig att gå in på den
            typen av frågeställning. Det finns en parlamentarisk pensionsarbetsgrupp
            tillsatt, och denna har den mycket grannlaga uppgiften att försöka
            skapa ett pensionssystem som är hållbart ekonomiskt sett.
          </note>
          <note xml:id="i-f1fc7591817fbacc-0">
            Varje förmån vi kostar på oss i det pensionssystemet måste finansieras.
          </note>
          <note xml:id="i-c89a14ca6658b95e-0">
            I det sammanhanget har den ansvariga ministern den otacksamma
            uppgiften att av och till få vädra ett eller annat finansieringsförslag
            som inte är populärt men som det faktiskt kan vara nödvändigt
            att diskutera därför att vi trots allt har en ram att hålla oss
            inom.
          </note>
          <note xml:id="i-d51a07e0c9272f73-0">
            Vad gäller frågan hur det skall vägas av inom ramen vill jag
            säga: Låt den sittande arbetsgruppen, där flera partier är representerade,
            i lugn och ro få hantera den saken.
          </note>
          <note xml:id="i-ba9ec99acb9bef13-0">
            Anf. 98 LARS LEIJONBORG (fp)
          </note>
          <note xml:id="i-d02ba002191eb008-0">
            Fru talman! Det är för sparviljan i landet oerhört betydelsefullt
            att människor har klart för sig att statsmakterna respekterar
            kontraktet mellan individen och staten om att staten inte tänker
            lägga beslag på det som man har sparat ihop för sin ålderdom.
            Jag tyckte att finansministern i sitt första svar var mycket tydlig
          </note>
          <note xml:id="i-3b6010fbb6627de9-0">
            - det kan inte bli tal om att använda privat pensionssparande
            som finansiering av någonting annat. Det är väldigt viktigt att
            finansministern håller fast vid att det i varje fall inte kan
            bli aktuellt att använda privat pensionssparande för att lösa
            det här problemet.
          </note>
          <note xml:id="i-081f5700bca5909d-0">
            Anf. 99 Finansminister GÖRAN
          </note>
          <note xml:id="i-868ca555f7f6f6a8-11">
            PERSSON (s)
          </note>
          <note xml:id="i-13157e9a5195c1e2-0">
            Fru talman! Jag vill göra samma reflexion som till
          </note>
          <note xml:id="i-0a584adfcb4fc51d-0">
            Anders G Högmark. Människor har slutit sig samman och via sina
            fackliga organisationer förhandlat sig till pensioner avtalsvägen
            och trott att det är något som skall utgå ograverat i framtiden.
            Folkpartiet har aldrig direkt i debatten bekymrat sig om den aspekten.
          </note>
          <note xml:id="i-9f25ac4508b3f852-0">
            Brösttonerna nu med anledning av Anna Hedborgs inlägg i går är
            mot den bakgrunden inte särskilt imponerande.
          </note>
          <note xml:id="i-a767d7e9b81865f7-0">
            Anf. 100 LARS LEIJONBORG (fp)
          </note>
          <note xml:id="i-61f5019de4fa12a9-0">
            Fru talman! Jag kan å Folkpartiets vägnar säga att vi är fullt
            beredda att lösa den frågan, om vi gemensamt kan hitta en finansiering.
            Jag vill till sist ställa frågan om finansministern anser att
            det är angeläget att lösa frågan om avtalspensioner, om vi kan
            hitta någon finansiering. Jag har tolkat honom så att det är uteslutet
            att dra in de privata pensionerna i den bilden.
          </note>
          <note xml:id="i-74770107956f93e3-0">
            Anf. 101 Finansminister GÖRAN
          </note>
          <note xml:id="i-868ca555f7f6f6a8-12">
            PERSSON (s)
          </note>
          <note xml:id="i-677b5993cff79d35-0">
            Fru talman! Nu kommer Lars Leijonborg tillbaka till den fråga
            som det egentligen handlar om. Vi skall hitta en finansiering.
            Det finns ett kompakt motstånd mot att behandla avtalspensioner
            på det sätt som har presenterats i debatten, dvs. att de skall
            räknas av mot framtida allmänna pensioner, och vi måste hitta
            en finansiering. För det har vi partierna emellan en arbetsgrupp
            som diskuterar det framtida pensionssystemet. Låt den i lugn och
            ro få föra den diskussionen. Jag har fullt förtroende för de ledamöter
            som ingår där.
          </note>
          <note xml:id="i-8a94cc5cfe8d519a-0">
            Rättegångarna mot krigsförbrytare i Bosnien
          </note>
          <note xml:id="i-78e03e257171890e-0">
            Anf. 102 LENA KLEVENÅS (s)
          </note>
          <note xml:id="i-2d9d45ba4b791e20-0">
            Fru talman! Min fråga handlar också om finansiering, nämligen
            finansieringen av rättegångarna mot krigsförbrytarna i Bosnien,
            och jag vill rikta min fråga till statsministern.
          </note>
          <note xml:id="i-a094c0d360eae61f-0">
            Enligt vad jag har hört har den första rättegången skjutits upp
            på grund av bristande resurser för försvaret. Det är mycket olyckligt
            att dessa rättegångar inte kommer i gång. Om inte individuell
            skuld döms ut, kommer kollektiv skuld att tas ut, vilket skulle
            kunna få katastrofala följder och eventuellt föra konflikten vidare.
          </note>
          <note xml:id="i-cd45ed36f75f99f8-0">
            Sverige har redan gjort stora insatser, men vad kan vi ytterligare
            göra för att säkra den internationella finansieringen av rättegången
            mot krigsförbrytarna?
          </note>
          <note xml:id="i-9cc1de599718b1df-0">
            Anf. 103 Statsminister INGVAR
          </note>
          <note xml:id="i-2daf25fa808fc8c2-10">
            CARLSSON (s)
          </note>
          <note xml:id="i-dd0c7e142c880880-0">
            Fru talman! Det är sant att krigsförbrytartribunalen har ont
            om pengar. Det hänger samman med att vissa medlemsstater inte
            betalar sina obligatoriska avgifter till FN. Vad den svenska regeringen
            tycker om detta är välkänt. Det sade jag själv i FN:s talarstol
            nyligen.
          </note>
          <note xml:id="i-94f53f27ffdfe2ef-0">
            Skälet till att den första rättegången skjutits upp är emellertid
            inte ekonomiskt utan är nog i första hand på att målet utökats
            på åklagarens initiativ.
          </note>
          <note xml:id="i-49ae09c59dd4230d-0">
            Anf. 104 LENA KLEVENÅS (s)
          </note>
          <note xml:id="i-3d64ae8a4a8c9523-0">
            Fru talman! Hur kan Sverige politiskt och ekonomiskt stödja fredsprocessen
            i fortsättningen, så att inte mänskliga rättigheter och folkrättsliga
            begrepp kommer i bakgrunden?
          </note>
          <note xml:id="i-b915a9f8169f9f25-0">
            Anf. 105 Statsminister INGVAR
          </note>
          <note xml:id="i-2daf25fa808fc8c2-11">
            CARLSSON (s)
          </note>
          <note xml:id="i-48c30cf93b4557e4-0">
            Fru talman! Jag tror att vi kan göra det på många olika sätt,
            dels genom att mycket starkt understryka att vi stödjer principen
            om krigsförbrytartribunaler och att ansvariga ställs till ansvar,
            dels genom att vi för egen del verkligen också ställer upp med
            de ekonomiska medel som kommer att behövas. Det handlar vidare
            om bidrag med personal, insamling av vittnesmål och stöd till
            insamling av information från regionen i fråga.
          </note>
          <note xml:id="i-c91fdbaee4b12db1-0">
            Vi kan alltså göra insatser på en lång olika områden, och det
            försöker vi också göra. Men förseningen tror jag faktiskt beror
            på att målet har utökats.
          </note>
          <note xml:id="i-a4965e11cb44bfa8-0">
            Socialtjänstlagens biståndsparagraf
          </note>
          <note xml:id="i-0dfb5e34e3291923-0">
            Anf. 106 MARIANNE ANDERSSON (c)
          </note>
          <note xml:id="i-70033e2a724eb35c-0">
            Fru talman! Jag har en fråga till finansministern. I
          </note>
          <note xml:id="i-148eaec6dc687944-0">
            tillväxtpropositionen finns det uppgifter om att regeringen tänker
            redovisa en lagrådsremiss om socialtjänstlagen, som innebär att
            kommunerna skall få ökat inflytande över ersättningsnivåerna för
            ekonomiskt bistånd. Detta har betydelse för den kommunala ekonomin,
            och det är därför som jag ställer frågan till finansministern.
          </note>
          <note xml:id="i-d3eda999cea1055d-0">
            Det har naturligtvis också betydelse för den kommunala självstyrelsen,
            och det är dessutom viktigt att man beaktar olika levnadsförhållanden
            i olika delar av landet. Jag vill fråga: När kommer detta förslag?
          </note>
          <note xml:id="i-2162badafb99e6f5-0">
            Anf. 107 Socialminister INGELA
          </note>
          <note xml:id="i-5d94d6b5368e8c99-7">
            THALÉN (s)
          </note>
          <note xml:id="i-e0a98b8a4c52ed8f-0">
            Fru talman! Jag hade i detta sammanhang gärna önskat att jag
            hade varit finansminister.
          </note>
          <note xml:id="i-eb6d6d173e23a366-0">
            När det gäller biståndsparagrafen i socialtjänstlagen kommer
            en lagrådsremiss före årsskiftet i syfte att möjliggöra en proposition
            omedelbart efter årsskiftet.
          </note>
          <note xml:id="i-d38a1543efdd38f4-0">
            Den lagrådsremissen grundar sig på att man får ett större kommunalt
            ansvar för socialt och ekonomiskt bistånd utan att individernas
            rättssäkerhet åsidosätts.
          </note>
          <note xml:id="i-4f21c0b549f03d0e-0">
            Sammanslagning av Tipstjänst och Penninglotteriet
          </note>
          <note xml:id="i-b0789b80f7946942-0">
            Anf. 108 AGNE HANSSON (c)
          </note>
          <note xml:id="i-202b5ad88a11d9a2-0">
            Fru talman! I en departementspromemoria från Finansdepartementet
            förs det fram ett förslag om att slå samman Tipstjänst och Penninglotteriet.
            Detta kan få inte bara konsekvenser för den spelande allmänheten
            och för folkrörelserna utan också regionalpolitiska konsekvenser
            för Gotland.
          </note>
          <note xml:id="i-80d4fe56e402722e-0">
            Jag vill fråga: Avser regeringen att lägga fram förslag i promemorians
            riktning, och på vilket sätt avser regeringen att stärka arbetsmarknaden
            på Gotland med det förslaget?
          </note>
          <note xml:id="i-0901ba2a9a709f4d-0">
            Anf. 109 Finansminister GÖRAN
          </note>
          <note xml:id="i-868ca555f7f6f6a8-13">
            PERSSON (s)
          </note>
          <note xml:id="i-c3887a41cf67a1fa-0">
            Fru talman! Frågan är inte beredd så långt att jag kan svara
            på vad en eventuell framtida proposition kan komma att rymma.
            Några reflexioner dock som svar på de frågor som Agne Hansson
            reser.
          </note>
          <note xml:id="i-41bae5be3a662ea7-0">
            Hela förändringen sker mot bakgrund av spelmarknadens våldsamma
            omvandling och internationalisering, och den syftar till att låta
            de statliga spelen behålla sin konkurrenskraft utan att vi för
            den skull höjer trycket och ökar kommersialiseringsgraden på denna
            marknad, framför allt mot bakgrund av sociala resonemang och hänsyn
            till ungdomar.
          </note>
          <note xml:id="i-228d4aeaf2ba8831-0">
            Det är också angeläget att vi i det sammanhanget klargör de långsiktiga
            spelreglerna för fördelningen mellan folkrörelser och staten.
            Det finns principiella riktningsvisare för det i propositionen.
            I frågan om vi skulle stanna för att lägga samman Tipstjänst och
          </note>
          <note xml:id="i-f17ad18103204982-0">
            Penninglotteriet på så sätt att det blir en koncentration till
            Sundbyberg och så att Gotland drabbas, gör jag den bedömningen
            att regeringen inte tänker medverka till en sådan regionalpolitisk
            ordning.
          </note>
          <note xml:id="i-92e1a23e2a860ca1-0">
            Samlat ledningsansvar i hälso- och sjukvården
          </note>
          <note xml:id="i-2229eecdd2771468-0">
            Anf. 110 MARGITTA EDGREN (fp)
          </note>
          <note xml:id="i-f173b4e01a576475-0">
            Fru talman! För några år sedan tog riksdagen ett beslut om ett
            samlat ledningsansvar för hälso- och sjukvård, som innebar att
            man skulle öka säkerheten för patienterna genom att läkare alltid
            skulle vara både medicinskt och administrativt ansvariga. Socialutskottet
            har ett par gånger begärt utvärderingar, och en sådan har nu kommit.
            Den visar att det här beslutet kanske inte var så bra.
          </note>
          <note xml:id="i-9b08acd0949320ad-0">
            Jag skulle vilja fråga Ingela Thalén när hon planerar att lägga
            fram förslag för riksdagen till lagförändringar vad gäller samlat
            ledningsansvar.
          </note>
          <note xml:id="i-330624999ce6599d-0">
            Anf. 111 Socialminister INGELA
          </note>
          <note xml:id="i-5d94d6b5368e8c99-8">
            THALÉN (s)
          </note>
          <note xml:id="i-6a5f3119d972b081-0">
            Fru talman! Jag har för avsikt att komma till riksdagen under
            våren med förslag angående chefsöverläkarreformen och en översyn
            av det samlade ledningsansvaret.
          </note>
          <note xml:id="i-89c50095a4abae7f-0">
            Etik
          </note>
          <note xml:id="i-953bc54974bd4008-0">
            Anf. 112 HENRIK S JÄRREL (m)
          </note>
          <note xml:id="i-fd724d01294a0533-0">
            Fru talman! Jag har en övergripande testfråga i ämnet etik till
            den socialdemokratiske statsministern.
          </note>
          <note xml:id="i-bec8e608768631a6-0">
            Jag tror att han faktiskt också har ett svar.
          </note>
          <note xml:id="i-b8f6fc06220655c1-0">
            Anser statsministern att det för en medborgares allmänna aktning,
            trovärdighet och solidaritet med andra medborgare i ett demokratiskt
            samhälle är viktigt att man som huvudregel betalar sina skulder
            i form av räkningar och avgifter samt alla mer eller mindre häftiga
            skatter i tid automatiskt, utan mera regelmässiga påminnelser
            eller efterkrav?
          </note>
          <note xml:id="i-1ad9ebc9ff0b59b5-0">
            Anf. 113 Statsminister INGVAR
          </note>
          <note xml:id="i-2daf25fa808fc8c2-12">
            CARLSSON (s)
          </note>
          <note xml:id="i-72ae28977d987079-0">
            Fru talman! Svaret är ja. Till yttermera visso anser jag att
            ett statsråd som har ådragit statsverket och skattebetalarna utgifter
            på över 43 000 kr bör redovisa underlaget för detta, och kanske
            vara litet försiktig med att, som ledamot av denna kammare, anklaga
            andra kolleger för att inte sköta sådana affärer. Dubbelmoral
            är inte bättre än dålig moral i största allmänhet.
          </note>
          <note xml:id="i-6ad2674f294b2a91-0">
            Lokalradiotillstånd
          </note>
          <note xml:id="i-86d05b3290d9a468-0">
            Anf. 114 CHARLOTTA L
          </note>
          <note xml:id="i-e82939921a9ffbc3-0">
            BJÄLKEBRING (v)
          </note>
          <note xml:id="i-eca9e7e3080dab6f-0">
            Fru talman! Jag önskar ställa en fråga till statsministern.
          </note>
          <note xml:id="i-93ea751fef36348c-0">
            För närapå ett år sedan var frågan angående stoppande av lokalradiostationernas
            utauktionering uppe här i kammaren. Folkpartiet och Moderaterna
            fördröjde beslutets ikraftträdande med ett år.
          </note>
          <note xml:id="i-e35c1a2f85ec91ae-0">
            Nu planerar Radio- och TV-verket en ny auktion, enbart tre dagar
            innan riksdagen återigen får möjlighet att införa en stopplag.
          </note>
          <note xml:id="i-473951ae6ab14736-0">
            Jag undrar om regeringen har påtalat för Radiooch TV-verket olämpligheten
            i att auktionera ut ytterligare lokalradiostationer, med hänvisning
            till riksdagens tidigare beslut om att faktiskt stoppa auktionerna
            och det faktum att man har tillsatt en utredning som skall se
            över lokalradiostationernas framtid.
          </note>
          <note xml:id="i-292311e71bf0810b-0">
            Ämnar regeringen vidta några åtgärder för ett nytt beslut i frågan?
          </note>
          <note xml:id="i-033d347fcfab5286-0">
            Anf. 115 Statsminister INGVAR
          </note>
          <note xml:id="i-2daf25fa808fc8c2-13">
            CARLSSON (s)
          </note>
          <note xml:id="i-5c8ee24c7810dd0c-0">
            Fru talman! Som statsminister kommer jag att hålla på den princip
            vi har varit överens om, dvs. att frågor till fackstatsråd skall
            ställas till fackstatsråden.
          </note>
          <note xml:id="i-253d3c775799e7dc-0">
            Denna fråga får ställas när statsrådet Margot Wallström är närvarande.
          </note>
          <note xml:id="i-d4459e77f5079f30-0">
            Den muntliga frågestunden var härmed avslutad.
          </note>
          <note xml:id="i-a14a9d96c4382a37-1">
            Ajournering
          </note>
          <note xml:id="i-dd0348b183e11c01-0">
            Kammaren beslöt kl. 15.34 på förslag av talmannen att ajournera
            förhandlingarna under en minut då interpellationsdebatten skulle
            återupptas.
          </note>
          <note xml:id="i-ebe0063414ea8842-1">
            Återupptagna förhandlingar
          </note>
          <note xml:id="i-5ed52c0ea75e3a3f-0">
            Förhandlingarna återupptogs kl. 15.35.
          </note>
          <note xml:id="i-f1fe73a36c14d186-0">
            11 § (forts. från 9 §) Svar på interpellation
          </note>
          <note xml:id="i-7777ffd08cfd9b84-0">
            1995/96:1 om tredje världens skuldproblem
          </note>
          <note xml:id="i-dd9e053116d9ad4d-0">
            Anf. 116 EVA ZETTERBERG (v)
          </note>
          <note xml:id="i-678c077e3335d9ef-0">
            Fru talman! Då skall Göran Persson och jag försöka övergå till
            de globala finanserna, som jag anser är av lika stor vikt som
            de svenska finanserna.
          </note>
          <note xml:id="i-7b3d53d649b9c59f-0">
            Det finns inte tid att gå in på en ny biståndsdebatt om möjligheten
            att höja biståndsbudgeten. Jag är helt överens med Göran Persson
            om att vi måste ha en sund svensk ekonomi för att finansiera ett
            högre bistånd.
          </note>
          <note xml:id="i-7b4b65cd1a6ce5ca-0">
            Det jag är förvånad över är att talet om sunda finanser och om
            att man inte skall leva över sina tillgångar bara kommer fram
            när det gäller biståndet och välfärden. Däremot tas just de aspekterna
            upp väldigt sällan när man diskuterar anslagen till det militära
            försvaret.
          </note>
          <note xml:id="i-d67c2940e3104220-0">
            Jag vill gå vidare med att säga att jag är glad över att kunna
            konstatera att Göran Persson och jag är väldigt överens om hur
            viktigt det är att Sverige aktivt driver frågorna om skuldavskrivningar
            för de fattigaste länderna, och över att det är regeringens gemensamma
            ståndpunkt.
          </note>
          <note xml:id="i-3126a89c19f6501b-0">
            Jag vill också, fru talman, lägga till att jag självfallet förstår
            aspekterna vad gäller nödvändigheten av att banken inte bara hjälper
            de mest skuldtyngda länderna utan också fungerar väl som bank
            och finansieringsinstitut. Det är angeläget.
          </note>
          <note xml:id="i-bcaeb6649f69a323-0">
            Jag vill också säga, fru talman, att jag gläder mig åt att Göran
            Persson aktivt har drivit dessa frågor inför berörda instanser
            i USA och förhoppningsvis även i andra länder där oviljan att
            stå upp för sina betalningar finns.
          </note>
          <note xml:id="i-c256014a205ea04a-0">
            Jag vill till slut återkomma till den fråga som jag över huvud
            taget inte fått något svar på. Det gäller dialogen mellan riksdag
            och regeringen i dessa frågor.
          </note>
          <note xml:id="i-95e0b064274e0ed4-0">
            Jag vill uttrycka min förundran över att man från
          </note>
          <note xml:id="i-9c47e094eea1b436-0">
            Finansdepartementet, där man sköter dessa frågor, inte själv
            är aktivt intresserad och tar in de arbetsdokument från Världsbanken
            som finns ute för allmän diskussion. Vid vårt besök, som jag nämnde
            tidigare, var det ingen som helst konst att få en kopia på detta
            dokument. För oss som är intresserade av dessa frågor är det naturligt
            att skaffa detta underlag.
          </note>
          <note xml:id="i-a19136071b50149d-0">
            Min fråga gällde inte bara det konkreta dokumentet. Jag avser
            det uppdrag som riksdagen gav regeringen i våras i biståndsdebatten.
            Det fattades beslut i riksdagen om att ge regeringen i uppdrag
            att återkomma till riksdagen med information om hur dialogen skall
            se ut. Det överlät vi till regeringen. Jag har inte sett något
            som helst konkret exempel på att regeringen tar initiativ till
            denna dialog. Jag utgår från att regeringen skall verkställa beslutet.
          </note>
          <note xml:id="i-d34c1c617ebb0a0d-0">
            Hur och när tänker regeringen återkomma till det parlamentariska
            samarbetet i dessa frågor?
          </note>
          <note xml:id="i-f649202cbe35119f-0">
            Anf. 117 Finansminister GÖRAN
          </note>
          <note xml:id="i-868ca555f7f6f6a8-14">
            PERSSON (s)
          </note>
          <note xml:id="i-08cfd57f9941dd3e-0">
            Fru talman! Jag är glad att Eva Zetterberg är så glad över att
            vi båda tycks ha gemensamma uppfattningar i en lång rad av de
            frågor som diskuteras.
          </note>
          <note xml:id="i-5e5726d6f976595b-0">
            Det kan naturligtvis diskuteras hur informationen skall utformas.
            Vi redovisar årligen till riksdagen i samband med budgetpropositionen
            vår synpunkt på detta. Vi har delgivit riksdagen årsrapporter
            från institutionerna. Riksbanken redovisar till riksdagen.
          </note>
          <note xml:id="i-bc46cc3e6b79e851-0">
            Riksdagens betydande utskott har överläggningar direkt med institutioner,
            men också med regeringskansliet. Vi har inte sett det som vår
            uppgift att formalisera detta informationsutbyte. Det växer, det
            vidgas och det söker sina former. Jag tror att det är den bästa
            vägen att gå.
          </note>
          <note xml:id="i-81a4f98a6b042a90-0">
            Eva Zetterberg gjorde en något konstig avrundning av sina synpunkter
            på mitt försynta påpekande att den som verkligen vill slå vakt
            om biståndet långsiktigt faktiskt också måste se till att de offentliga
            finanserna bär biståndet utan att vi lånefinansierar våra utgifter.
            Eva Zetterberg konstaterade att den typen av restriktioner bara
            gäller bistånd - kanske också välfärdssystemen. Det är i grunden
            fel. Den som lyssnade på föregående timmes frågestund hörde den
            kritik som riktades mot försvarsministern för att han lägger fram
            en proposition som föreslår för stora besparingar i försvaret.
          </note>
          <note xml:id="i-3c9804fdbf03445d-0">
            Vi har lagt stora pålagor på hushåll som har det bättre ställt
            och på kapitalägare. Vi hade föregående vecka en diskussion om
            fastighetsskatten, som alla tycker är för hög.
          </note>
          <note xml:id="i-12303619dcfc9181-0">
            Vid varje sådant tillfälle - kanske med försvaret som undantag
            än så länge - dyker det alltid upp en vänsterpartist som antingen
            tycker att skatten är för hög eller att besparingarna är för stora.
            Det gäller inte bara bistånd utan också andra sammanhang.
          </note>
          <note xml:id="i-e0b7f2ed7580852e-0">
            Det går naturligtvis att ta varje debatt för sig. Men sammantaget
            blir det en förfärande bild som ytterst visar ett parti som i
            ord säger sig vara för en internationell solidaritet och ett bistånd.
            Men i handling agerar faktiskt Vänsterpartiet på ett sådant sätt
            att våra förutsättningar att långsiktigt klara våra åtaganden
            blir allt mindre. Det är detta jag vänder mig mot.
          </note>
          <note xml:id="i-5dbf40e81d3adebf-0">
            Vi socialdemokrater kommer att stå för biståndspolitiken. Vi
            skall se till att vi inom en begränsad budget tar fram de resurser
            som vi mäktar att ta fram.
          </note>
          <note xml:id="i-b6cb6de948034df1-0">
            Trots Sveriges enormt utsatta statsfinansiella läge, är
          </note>
          <note xml:id="i-31213fe43da462c9-0">
            Sverige dock ett av de länder i världen som här drar ett av de
            tyngsta lassen. Det är jag stolt över, och det gör att jag, när
            jag är ute i internationella sammanhang, med kraft kan företräda
            svensk ståndpunkt, nämligen att också andra länder skall vara
            med och bära sin del av bördan, precis som kritiken mot den amerikanska
            kongressen kom att utformas för någon månad sedan.
          </note>
          <note xml:id="i-23c449cbfeb942fb-0">
            Anf. 118 EVA ZETTERBERG (v)
          </note>
          <note xml:id="i-a6f851290b1e8fc0-0">
            Fru talman! Det är ett i grunden mycket märkligt påstående av
            Göran Persson, nämligen att Vänsterpartiet inte har en ekonomisk
            helhetssyn. Vi har vid varje budgettillfälle i riksdagen lagt
            fram en helhetslösning, där vi har funnit utrymme för ett högt
            bistånd men också hittat möjliga besparingar. Vi kanske inte skall
            utveckla den diskussionen vidare nu. Tiden tillåter inte det.
            Men det är alltså ett i grunden felaktigt påstående av Göran Persson.
            Vi har en sund ekonomi även inom Vänsterpartiet.
          </note>
          <note xml:id="i-caaacdafada67ed0-0">
            Men jag vill återgå till frågan om information och dialog mellan
            riksdag och regering. Jag tycker att jag fick ett mycket otillfredsställande
            svar av Göran Persson. Regeringen har naturligtvis alltid skickat
            ut viss information, och det har skett ett utbyte på personnivå.
            Personer har informerat utskott och intresserade personer. Men
            jag uppfattade nog att riksdagen gav regeringen ett betydligt
            mer långtgående uppdrag. Jag citerar: "Utskottet utgår från att
            regeringen på lämpligt sätt ger riksdagen regelbunden information."
          </note>
          <note xml:id="i-445a2d8db0179ff8-0">
            Detta med hänvisning till att en del av oss tyckte att en parlamentarisk
            nämnd för dessa frågor kunde vara en lämplig form. Nu blev vårt
            krav avslaget, men jag uppfattar nog att kravet på information
            och dialog var betydligt större än det som Göran Persson nu gör
            gällande.
          </note>
          <note xml:id="i-9fbad4caec0d17b5-0">
            Jag vill understryka vikten av en dialog och att regeringen inte
            bara skall lämna ut information utan faktiskt också skall efterfråga
            riksdagens synpunkter i ämnet. Det kan ju finnas synpunkter som
            är värda att ta till vara.
          </note>
          <note xml:id="i-f4847ba4e422606a-0">
            Slutligen, fru talman, vill jag skicka med Göran
          </note>
          <note xml:id="i-f94f9666b9dbd1db-0">
            Persson att det, när vi nu diskuterar Världsbanken och övriga
            Bretton Woods-institutioner, har stor betydelse att Göran Persson
            som finansminister vid diskussioner om reformering av FN-systemet
            också får in dessa synpunkter. Problemet har ju varit att finansiella
            institutioner har diskuterats på ett ställe och hela FN-
          </note>
          <note xml:id="i-c717b23994f9f7b3-0">
            systemet på ett annat, medan däremot samordningen och FN:s samordnade
            roll helt har undervärderats förutom när det gäller FN:s egna
            dåliga finanser. Det är oerhört viktigt att man också från finanssidan
            kommer med i diskussionerna om hur man stärker
          </note>
          <note xml:id="i-132a02c33b8049cf-0">
            FN-systemet och att också de finansiella institutionerna deltar.
          </note>
          <note xml:id="i-eecb1a379f7502e7-5">
            Överläggningen var härmed avslutad.
          </note>
          <note xml:id="i-63aebc20d3174b52-0">
            12 § Svar på interpellation 1995/96:3 om
          </note>
          <note xml:id="i-d31dfcd2c0a83cfb-0">
            EMU
          </note>
          <note xml:id="i-c51a09583283d456-0">
            Anf. 119 Finansminister GÖRAN
          </note>
          <note xml:id="i-868ca555f7f6f6a8-15">
            PERSSON (s)
          </note>
          <note xml:id="i-78abbfa70fb70754-0">
            Fru talman! Johan Lönnroth har ställt fyra frågor till mig om
            regeringens avsikter när det gäller vad han kallar EMU-processen.
            Frågorna handlar om övergången till den tredje fasen i EMU med
            tillskapandet av en gemensam valuta.
          </note>
          <note xml:id="i-cf026eb53c979e24-0">
            Johan Lönnroth har till att börja med frågat om regeringen avser
            att ta några initiativ för att vi skall få en bred offentlig debatt
            om ERM och EMU-processen i övrigt inför kommande beslut. Den debatten
            pågår redan. Regeringens insatser inriktas på att det sakliga
            underlaget för den fortsatta debatten och de kommande övervägandena
            skall vara fullgoda.
          </note>
          <note xml:id="i-3facbeca6f5de963-0">
            Regeringen tillsatte i maj 1995 en parlamentarisk kommitté med
            uppdrag att dels genomföra kvalificerade utredningar kring de
            frågor som väntas komma upp i regeringenskonferensen, dels att
            anordna aktiviteter avsedda att stimulera den offentliga debatten
            kring dessa frågor. Samtliga riksdagspartier är representerade
            i utredningen.
          </note>
          <note xml:id="i-1ad3571c4aee07e9-0">
            Regeringen tillsatte vidare i oktober 1995 en kommitté med uppdrag
            att analysera konsekvenserna av ett eventuellt svenskt deltagande
            i EMU:s tredje etapp. Kommittén skall framför allt analysera de
            allmänna konsekvenserna av en monetär union, effekterna av ett
            deltagande jämfört med att inte delta, vilka åtgärder som skulle
            kunna vidtas för att uppnå en god ekonomisk utveckling om Sverige
            väljer att delta respektive att inte delta samt vilken typ av
            växelkursarrangemang som vore lämpligt mellan de länder som deltar
            i den monetära unionen och de som inte deltar. Kommitténs arbete
            skall vara färdigt senast i oktober 1996. Något beslut om ett
            svenskt deltagande i den tredje etappen - dvs. om övergången till
            en gemensam valuta - behöver inte fattas förrän under våren 1997.
          </note>
          <note xml:id="i-02551f58c772e8a2-0">
            När det gäller frågan om ett svenskt deltagande i det befintliga
            europeiska växelkurssamarbetet ERM
          </note>
          <note xml:id="i-881c224b9fd8290d-0">
            är detta ett valutapolitiskt ställningstagande, som naturligtvis
            måste övervägas noga. Jag vill erinra om att regeringen i den
            s.k. tillväxtpropositionen sagt att det inte är aktuellt att knyta
            kronan till ERM.
          </note>
          <note xml:id="i-f15a01cde6b12530-0">
            Lönnroth har vidare frågat om regeringen avser att ta några initiativ
            för att EMU-processen kommer upp på dagordningen vid 1996 års
            regeringskonferens.
          </note>
          <note xml:id="i-04c906a9d69e38c9-0">
            Regeringskonferensen förbereds för närvarande i den s.k. reflektionsgruppen.
            EU-nämnden har fortlöpande informerats om arbetet i reflektionsgruppen
            och om de initiativ som den svenske representanten tagit.
          </note>
          <note xml:id="i-c3bca9b5e1f65a55-0">
            Sverige eftersträvar inte någon revidering av regelverket för
            EMU. Fördragsreglerna om kriterier, tidplaner och tillvägagångssätt
            ligger fast.
          </note>
          <note xml:id="i-95bc932888ae2721-0">
            Lönnroth har också frågat vilka initiativ inför toppmötet i Madrid
            och inför regeringskonferensen som regeringen avser att ta för
            att hävda kampen mot arbetslösheten i samband med EMU-processen.
            Som framgår av redovisningarna i EU-nämnden har den svenske representanten
            i reflektionsgruppen lagt fram förslag som avser att stärka den
            fördragsmässiga grunden för arbetet med sysselsättningsfrågorna
            inom
          </note>
          <note xml:id="i-de1595bc04635d1d-0">
            EU.
          </note>
          <note xml:id="i-cac7174db8bae712-0">
            Kampen mot den höga arbetslösheten och för en ökad sysselsättning
            är redan ett centralt mål för unionen som sådan och för EU-samarbetet.
            Enligt min mening är det möjligt att genom väl avvägda insatser
            av ekonomisk politik och aktiv arbetsmarknadspolitik skapa förutsättningar
            för hög tillväxt och sysselsättning och låg arbetslöshet. Ett
            nytt avsnitt om sysselsättningspolitik i grundfördraget skulle
            ge denna en större tyngd. I ett sådant avsnitt kan t.ex. de gemensamma
            målen läggas fast, liksom gemensamma procedurer och ett gemensamt
            åtagande att följa vissa principer för sysselsättningspolitiken.
            Sverige kommer att fortsätta att aktivt driva denna fråga både
            i
          </note>
          <note xml:id="i-7c615b74d07a27cb-0">
            Ekofinrådet och vid Madridmötet.
          </note>
          <note xml:id="i-83ae5902ef465a0a-0">
            Lönnroth har slutligen frågat vilka ekonomiskpolitiska initiativ
            regeringen avser att ta här i Sverige för att motverka negativa
            effekter av EMU-processen.
          </note>
          <note xml:id="i-6577c08ad71b02e8-0">
            Enligt min bedömning kommer effekterna att i huvudsak vara positiva.
            Genom den ökade stabilitet som uppnås och genom bortfallet av
            den osäkerhet och de kostnader som är förenade med valutagränserna
            inom den gemensamma marknaden, så skapas bättre förutsättningar
            för en stark och dynamisk utveckling av det svenska näringslivet.
            Samtidigt ökar naturligtvis kraven på den inhemska ekonomin när
            det gäller förmågan att behålla kontrollen över de offentliga
            finanserna, när det gäller förmågan att klara en lönebildning
            som håller sig inom de samhällsekonomiska ramarna och när det
            gäller förmågan att hantera skillnader i utvecklingstakt mellan
            olika områden. Detta skulle emellertid i samtliga fall vara förbättringar
            som skulle bidra till att stärka utsikterna för en hög tillväxt
            och sysselsättning.
          </note>
          <note xml:id="i-79bd9c8d6743fbac-0">
            Den kommitté som erhållit uppdraget att utreda konsekvenserna
            av en eventuell svensk anslutning till den tredje etappen i den
            ekonomiska och monetära unionen skall utreda dessa frågor närmare.
            Men den skall inte bara överväga behovet av åtgärder för att uppnå
            en god ekonomisk utveckling, om Sverige väljer att delta i den
            monetära unionen, utan också behovet av åtgärder om Sverige inte
            deltar. Man bör vara medveten om att även detta perspektiv innehåller
            risker för negativa effekter.
          </note>
          <note xml:id="i-40f8c39cae95bda1-0">
            Anf. 120 JOHAN LÖNNROTH (v)
          </note>
          <note xml:id="i-d02fc671286ffd6f-0">
            Fru talman! Jag får tacka finansministern så mycket för svaret.
            Först och främst vill jag bara uttrycka förhoppningen att vi skall
            få en nyanserad debatt, att man skall kunna ifrågasätta konvergensprogrammets
            utformning utan att för den skull bli beskylld för att t.ex. vara
            anhängare av hög inflation eller av att statsfinanserna inte behöver
            saneras.
          </note>
          <note xml:id="i-c012936cb22a8457-0">
            Jag deltog i en debatt i förmiddags med riksbankschefen, ett
            mycket kort meningsutbyte. Jag har upptäckt att riksbankschefen
            ibland formulerar sig på ett sådant sätt att man skulle kunna
            få uppfattningen att alla som inte till sista bokstaven är anhängare
            av exakt de penningpolitiska riktlinjer som gäller i konvergensprogrammet
            och Maastrichtfördraget omedelbart är anhängare av att hög inflation
            är sunt och bra.
          </note>
          <note xml:id="i-a2902a479a6e95ba-0">
            När det gäller ERM tycker jag att det som står i den nya propositionen
            är bra, att en koppling inte är aktuell. Men det är litet oklart
            vilka villkor som egentligen gäller för ERM om vi skall vara med
            i
          </note>
          <note xml:id="i-9a67c758a6ac3db0-0">
            EMU. Jonas Sjöstedt, vår EU-parlamentariker, ställde en fråga
            till kommissionären de Silguy i går eller förrgår. Det svar han
            fick var såvitt jag förstår mycket tydligt. Kommissionären uppfattade
            det så att vi måste vara med i ERM för att kunna vara med i EMU.
          </note>
          <note xml:id="i-413d8ad9ef333692-0">
            Däremot uttryckte riksbankschefen i dag det mer som att det viktiga
            var valutastabiliteten, inte det formella medlemskapet i ERM.
            Det vore bra om finansministern kunde klargöra vad det egentligen
            är som gäller.
          </note>
          <note xml:id="i-8bf0b45c012ca702-0">
            Sedan efterfrågade jag vilka konkreta åtgärder regeringen vidtar
            när det gäller att komplettera EMU-
          </note>
          <note xml:id="i-c4d9f91dea5cee93-0">
            processen med åtgärder mot arbetslösheten. Finansministern hänvisar
            i svaret till att "Sverige kommer att fortsätta att aktivt driva
            denna fråga både i Ekofinrådet och vid Madridmötet." Det gäller
            alltså de initiativ som har tagits till ytterligare kapitel i
            grundfördraget.
          </note>
          <note xml:id="i-e6bb1b7d245f756f-0">
            Det här är som jag ser det positiva initiativ. Men jag skulle
            gärna vilja höra litet mer konkret vilka förslag som Sveriges
            företrädare har lagt fram på t.ex.
          </note>
          <note xml:id="i-4b1c41fc7812ddd3-0">
            de senaste Ekofinmötena och hur de har bemötts av de andra. Madridmötet
            är ju ganska nära förestående.
          </note>
          <note xml:id="i-e9f8a4f64c1f396d-0">
            Jag antar att det nu måste planeras vad Sverige skall säga där.
            Jag skulle gärna vilja höra litet mer konkret vad det är som är
            på gång.
          </note>
          <note xml:id="i-5705aca42a63c620-0">
            Sedan säger finansministern att effekterna av
          </note>
          <note xml:id="i-33490b61675d7086-0">
            EMU-processen i huvudsak är positiva, och det kan jag inte riktigt
            hålla med om. Det finns utredningar från EU-parlamentets kommitté
            som pekar på mycket negativa effekter på sysselsättningen av EMU-
          </note>
          <note xml:id="i-16ecf6978ea1b768-0">
            processen, eller rättare sagt, om de flesta länderna skulle försöka
            nå konvergenskraven redan 1999 skulle man få dramatiskt negativa
            effekter.
          </note>
          <note xml:id="i-021b1dd49cb3fa3a-0">
            Finansministern säger också att man inte driver frågan om någon
            revidering av regelverket inför 1996
          </note>
          <note xml:id="i-597d62edfc2975b5-0">
            års regeringskonferens. Det står också i den nya propositionen.
            Där får jag nog säga att jag känner en stark besvikelse. Varje
            läsare som jämför t.ex. 1994
          </note>
          <note xml:id="i-431eec2df571d337-0">
            års socialdemokratiska alternativa EU-program och förslaget till
            sysselsättningsunion får intrycket att det handlar om en ganska
            rejäl omarbetning av hela
          </note>
          <note xml:id="i-5b6702891fde5bdf-0">
            EMU-konceptet.
          </note>
          <note xml:id="i-839c688e64f4d154-0">
            Jag vill ställa frågan så här: En sak är om man anser att det
            är små förändringar som skall till, men varför ändå inte ta upp
            frågan om EMU på regeringskonferensens bord? Det kan väl inte
            vara till skada att vi får en rejäl politisk debatt i alla fall,
            om det är rimligt att t.ex. växla in i inflationsbekämpningens
            överhöghet, att vi lägger in ett kriterium om att arbetslöshetsbekämpningen
            åtminstone är lika viktig. Varför kan vi åtminstone inte få till
            stånd en debatt på 1996
          </note>
          <note xml:id="i-df238566c5a477e2-0">
            års regeringskonferens kring de här frågorna, som faktiskt debatteras
            över hela Europa och kanske till och med utanför Europa.
          </note>
          <note xml:id="i-653ec8ca5852a7e4-0">
            Anf. 121 ANNE WIBBLE (fp)
          </note>
          <note xml:id="i-9a99a40fb37adc07-0">
            Fru talman! Finansministerns svar till Johan Lönnroth om övergången
            till den tredje fasen i EMU tycker jag reser några frågor. Det
            var därför som jag anmälde mig till den här debatten.
          </note>
          <note xml:id="i-c6ecdd44bb5ffa75-0">
            I svaret sägs till att börja med: "Sverige eftersträvar inte
            någon revidering av regelverket för EMU."
          </note>
          <note xml:id="i-e77bef9d49ea8758-0">
            Johan Lönnroth tyckte tydligen att detta var dåligt.
          </note>
          <note xml:id="i-fa145727e1860d91-0">
            Jag tycker att det är väldigt bra. Men jag tror att det i
          </note>
          <note xml:id="i-8854e4dcce57e5e4-0">
            Sverige åtminstone föreligger en viss förvirring om huruvida
            de förslag som den svenska regeringen har framfört om sysselsättningsunion
            och fördragsändring gäller Maastrichtfördraget eller något annat
            fördrag.
          </note>
          <note xml:id="i-bbb670716c40eae4-0">
            Jag tror att det skulle vara bra om Göran Persson kunde tydliggöra
            att det inte är förändringar i Maastrichtfördraget som regeringen
            avser.
          </note>
          <note xml:id="i-98320a7cc9fc8fc8-0">
            Jag tror för min del - det är också ett önskemål att
          </note>
          <note xml:id="i-e6cc77d0e0c56264-0">
            Göran Persson tydligt skall deklarera hur han ser på denna fråga
            - att det för hela EU-arbetets framtid är mycket viktigt att övergången
            till tredje fasen i EMU
          </note>
          <note xml:id="i-9b76cb56ed2d2ee5-0">
            fungerar såsom avsett enligt fördraget. Jag tror annars att det
            kan vara en betydande risk att hela entusiasmen i det europeiska
            samarbetet försvagas kraftigt. Det leder i förlängningen till
            att den mycket viktiga Östeuropautvidgningen riskerar att bli
            helt sidsteppad och kraftigt försenad.
          </note>
          <note xml:id="i-72130c4643b638b3-0">
            Jag skulle gärna vilja att Göran Persson klart deklarerade, inte
            bara att Sveriges ekonomiska politik måste utgå från att EMU blir
            av, utan att han och övriga i den svenska regeringen aktivt arbetar
            för att
          </note>
          <note xml:id="i-711d15458fffd9b5-0">
            EMU blir av enligt fastlagt schema.
          </note>
          <note xml:id="i-1c77a77e8be4ef17-0">
            En andra fråga, som jag tyckte saknades litet grand i svaret
            om övergången till tredje fasen av
          </note>
          <note xml:id="i-795fd2e1274e0072-0">
            EMU, gäller de förändringar som vi måste genomföra i Sverige
            redan under andra fasen, nämligen en del förändringar vad gäller
            riksbanken.
          </note>
          <note xml:id="i-9c54be5aacf99c66-0">
            Riksbanken har avgett en skrivelse till riksdagens finansutskott
            med önskemål om ny lagstiftning för att kunna uppfylla de krav
            som gäller för att kunna vara med rent formellt i EMU:s tredje
            fas. Riksbankschefen förklarade i dag i den offentliga utfrågning
            som utskottet anordnade att det hade förevarit samråd och liknande
            inför skrivelsen. Göran Persson är alltså väl medveten om vad
            där står.
          </note>
          <note xml:id="i-2229e2482b7fd755-0">
            Jag tänkte inte lägga så mycket krut på det politiska lappkastet
            från olika socialdemokratiska ledamöter i riksbanksfullmäktige,
            utan mer fråga finansministern i sak om han är beredd att lägga
            fram förslag om prisstabilitetsmål i riksbankslagen. Det har nämligen
            med anledning av den diskussion som förs och bristen på ställningstagande
            i den s.k. tilläggspropositionen gjorts diverse olika tolkningar.
            En del regeringen närstående organisationer har tolkat den diskussion
            som förs som att man skulle sidsteppa prisstabiliseringsmålet
            och i stället bredda målformuleringen. Jag tror inte att detta
            är Göran Perssons uppfattning, men jag skulle vilja veta, och
            jag tror att finansministern skulle göra svensk ekonomi en tjänst
            om han direkt förklarade att han är beredd att föreslå ett prisstabilitetsmål
            i riksbankslagen.
          </note>
          <note xml:id="i-747fd5ef9789cff5-0">
            Min tredje fråga gäller hur vi skapar den stabilitet i den svenska
            ekonomin som krävs för att vi skall kunna dra fördel av deltagandet
            i valutaunionen. Även där vill jag ta fasta på ett påstående i
            interpellationssvaret om att kraven på den ekonomiska politiken
            för att få bra effekter av detta naturligtvis blir litet hårdare.
            Bl.a. säger Göran Persson att kraven ökar på att klara "en lönebildning
            som håller sig inom de samhällsekonomiska ramarna".
          </note>
          <note xml:id="i-07a08b237da31c56-0">
            Jag delar den uppfattningen. Jag tror att det utöver de konvergensregler
            som måste uppfyllas på siffermässigt sätt är väldigt viktigt att
            den svenska ekonomin har en betydligt bättre fungerande arbetsmarknad
            än i dag.
          </note>
          <note xml:id="i-df86d22407b32ca1-0">
            Jag noterar att finansministern i tillväxtpropositionen beklagar
            sig litet över den bristande funktionsdugligheten på arbetsmarknaden.
          </note>
          <note xml:id="i-a5b5968dcc0ea402-0">
            Eftersom Göran Persson i flera olika avseenden tidigare har sagt
            att det är väldigt viktigt att Sveriges ekonomi görs redo för
            att vi skall kunna gå med, vill jag fråga på vilket sätt han avser
            att driva frågan om en bättre fungerande arbetsmarknad. I propositionen
            står det nämligen bara att man skall lämna över detta till parterna.
            Såvitt jag vet har alla tidigare finansministrar sagt det - från
            Kjell-Olof Feldt och kanske också dessförinnan. Ändå har ingenting
            hänt. Detta är faktiskt centralt just från utgångspunkten att
            det gäller att kunna dra nytta av medlemskapet i en valutaunion.
          </note>
          <note xml:id="i-76b7b3ac9380f3cd-0">
            Anf. 122 Finansminister GÖRAN
          </note>
          <note xml:id="i-868ca555f7f6f6a8-16">
            PERSSON (s)
          </note>
          <note xml:id="i-4f3baeca2f56a1d3-0">
            Fru talman! Jag tror att vi har haft en finansminister efter
            Kjell-Olof Feldt, Anne Wibble, som kanske inte heller bidragit
            till att lösa bekymren!
          </note>
          <note xml:id="i-c7336ad3025a79aa-0">
            Vi är nu på väg att avsluta en lönerörelse som troligen ger ett
            utfall som visar att vi i Sverige nätt och jämt klarar en lönebildning
            vid 12 % arbetslöshet eller 8 % öppen arbetslöshet. Det är inte
            tillfredsställande. Vi måste ha en lönebildning som klarar av
            att hantera 5 % eller 3 % öppen arbetslöshet. Hur ser en sådan
            process ut?
          </note>
          <note xml:id="i-55005fcf7ef22b1f-0">
            Tror jag på statens styrning av den processen?
          </note>
          <note xml:id="i-d6ccb968f76e4a53-0">
            Nej, det gör jag inte. I det avseendet är jag Feldtsk, liksom
            många andra naturligtvis. Det är parternas ansvar och det är fria
            förhandlingar - på en marknad.
          </note>
          <note xml:id="i-417b65d609e9b2bb-0">
            De vet fuller väl vad som händer om de kommer snett.
          </note>
          <note xml:id="i-28ed10e38212d031-0">
            Det är ganska enkla ekonomiska samband.
          </note>
          <note xml:id="i-ee84612f37528cdc-0">
            Vi i regeringen har sagt att vi begär av dem att de skall komma
            tillbaka och redovisa, det är ju god tid fram till nästa lönerörelse,
            hur de tänker lägga upp nästa lönerörelse. Vi vill också att de
            skall redovisa detta gemensamt.
          </note>
          <note xml:id="i-75f085659989ac76-0">
            Skulle svaret vara av sådant slag att hoppet släcks, får vi naturligtvis
            ta oss en rejäl funderare över vad som behöver göras. Men jag
            lever fortfarande i tron att det här är något som man med förtroende
            bör kunna lämna till dem som bär den del av den svenska modellen
            som arbetsmarknadens fria förhandlingar representerar.
          </note>
          <note xml:id="i-cd0934df141a005a-0">
            Anne Wibble tar också upp oklarheten i vad vi vill ändra eller
            lägga till. Det är ganska lätt att svara. Här handlar det om de
            olika dokumentens karaktär. Maastrichtfördraget är ju till sin
            karaktär en ändring i grundfördraget. När vi pratar om att föra
            in sysselsättningsunionens tankar - övervakningsinstitut osv.
            -
          </note>
          <note xml:id="i-677e3aa11f680e0b-0">
            är det fråga om ett tillägg till grundfördraget. Det är där det
            skall platsa.
          </note>
          <note xml:id="i-cce614c4e28277c6-0">
            Vi i Sverige har inte någon som helst ambition att agera på ett
            sådant sätt att vi stoppar EMU-processen.
          </note>
          <note xml:id="i-0835685af49fab0b-0">
            Den finns på plats och den går med en inneboende kraft - ja,
            med en imponerande kraft. Jag vill varna alla som tror att det
            här är ett projekt som kommer att haverera av egen tyngd. Man
            kan naturligtvis inte utesluta att det blir så, men hittills har
            EU:s historia lärt oss att också stora projekt av det här slaget
            med så oerhört mycket av politiskt inslag går mot ett fullföljande.
          </note>
          <note xml:id="i-20a5353689761524-0">
            Någon annan möjlig planeringshorisont för Sveriges del än den
            1 januari 1999 är därför inte ansvarsfullt. Sedan skall vi ha
            - däri ligger naturligtvis regeringens stora bidrag till EMU-processen
            - svensk ekonomi i sådan ordning, Anne Wibble och Johan
          </note>
          <note xml:id="i-220ba0d983053054-0">
            Lönnroth, att riksdagen har möjlighet att ta beslut om inträde
            eller inte inträde.
          </note>
          <note xml:id="i-26333ff98edfdca6-0">
            Det är väl klart att regeringen har drivit upp takten i EMU-processen.
            Om ni för ett år sedan, med dåvarande situation och mot bakgrund
            av 1992, 1993 och
          </note>
          <note xml:id="i-4208c2888b78da25-0">
            1994 års nedgång i de offentliga finanserna, hade frågat om finansministern
            tror att det är möjligt för
          </note>
          <note xml:id="i-432f25c6d37b8fe3-0">
            Sverige att uppfylla konvergenskriterierna redan till utgången
            av 1997, alltså till början av 1998, skulle väl ingen ha trott
            att svaret på den frågan skulle bli ja.
          </note>
          <note xml:id="i-b720de911f600eba-0">
            Trovärdigheten när det gäller ansträngningen att vara med och
            driva på EMU-processen avgörs således ytterst av om man i sitt
            eget land har kraft att föra en ekonomisk politik som är stark
            nog att nå konvergenskriterierna. Det har vi visat att vi varit.
            Därmed råder väl ingen osäkerhet om ambitionen att hålla tidtabellen
            och att driva på.
          </note>
          <note xml:id="i-1360614fd2d4cc56-0">
            Sedan till Anne Wibble. Det talas om prisstabilitet och Riksbankens
            ställning. Jag ber om ursäkt, fru talman! Jag ser att tiden rinner
            i väg. Det är ju Johan
          </note>
          <note xml:id="i-d05a3086e9af4236-0">
            Lönnroth som är interpellant, men jag tar inläggen bakifrån så
            att säga. Jag ber också Johan Lönnroth om ursäkt. Jag skall i
            nästa inlägg ta upp det som Johan
          </note>
          <note xml:id="i-a9b507ce161a646c-0">
            Lönnroth har frågat om.
          </note>
          <note xml:id="i-547254106e17ed8a-0">
            Det som alltså sägs om prisstabilitet och Riksbanken uttrycks
            också från regeringens sida. Därvidlag har jag varit tydlig. Nu
            ligger frågan i riksdagen. Jag förutsätter att riksdagen remitterar
            den till regeringen.
          </note>
          <note xml:id="i-453d50ef7d78be35-0">
            Fru talman! Jag ber, som sagt, att få komma tillbaka till Johan
            Lönnroth i nästa replik.
          </note>
          <note xml:id="i-39b1378a62bdff0f-0">
            Anf. 123 JOHAN LÖNNROTH (v)
          </note>
          <note xml:id="i-51ecab55d2ca71e9-0">
            Fru talman! Jag har absolut inget emot att Anne
          </note>
          <note xml:id="i-b506ccac8ec00a9a-0">
            Wibble är med i den här debatten. Också hon ställde intressanta
            frågor.
          </note>
          <note xml:id="i-1e25a88b8f4e2acd-0">
            Jag börjar med att något kommentera det här med en förbättrad
            arbetsmarknadspolitik. Problemet med formuleringarna är att man
            över hela den politiska skalan ställer upp här. Såväl Helmut Kohl
            som Göran
          </note>
          <note xml:id="i-ae3ced48991c3a49-0">
            Persson ansluter sig därför att de - förmodar jag -
          </note>
          <note xml:id="i-b5864a18b43e011e-0">
            lägger in saker som är ganska så annorlunda. Därför är min konkreta
            fråga: På vilket sätt har den svenska regeringen i Ekofinrådet
            drivit detta och hur tänker man driva detta på Madridmötet, så
            att det blir mera konkret och man verkligen får åtgärder mot arbetslösheten?
            Det gäller då inte de åtgärder som högern i
          </note>
          <note xml:id="i-bc63967570c80caa-0">
            Europa avser när det talas om en förstärkt arbetsmarknad o.d.
            - alltså försämrad och svagare arbetsrätt, ökade löneklyftor osv.
          </note>
          <note xml:id="i-feee7dc05b271a96-0">
            Sedan några ord om det här med att saneringspolitiken möjliggjort
            för Sverige att välja mellan ja och nej till EMU. Vi i Vänsterpartiet
            kan litet grand ta åt oss äran för det. Vi vill ju inte vara med
            i EMU, men det är faktiskt vi som har hjälpt finansministern med
            merparten av den här budgetsaneringen, så att vi nu kanske rent
            av kan säga ja.
          </note>
          <note xml:id="i-0359ae12d8ad61dd-0">
            Men vi gör också bedömningen att skulle alla konvergenskriterier
            uppfyllas, t.ex. när det gäller bruttoskulden, krävs det massiva
            utförsäljningar av offentlig egendom, exempelvis de delar av AP-
          </note>
          <note xml:id="i-495e0a02e9306dba-0">
            fonderna som inte består av statspapper. Det är alltså inte saneringen
            av de offentliga finanserna, utan det är den ideologiskt inriktade
            ekonomiska politiken, som vi i Vänsterpartiet är mycket negativa
            till.
          </note>
          <note xml:id="i-1644fd5cf096cab6-0">
            Till slut vill jag upprepa vad som sagts om debattens karaktär.
            Jag hoppas att den debatt som vi skall få blir mera livaktig.
            Det gäller då inte bara debatten om EMU i sig utan också hela
            processen och konvergenskriterierna. Jag hoppas att den debatten
            kan föras bättre än som var fallet t.ex. på hösten 1991. Jag minns
            att det fanns de som ifrågasatte den dåvarande knytningen av kronan
            till ecun. Jag tror att den LO-
          </note>
          <note xml:id="i-83185a452e3ccab5-0">
            ekonom som vågade ifrågasätta det här kallades för ekonomisk
            terrorist. Ibland kan sådana inslag upplevas också i debatten
            om konvergenskriterierna och
          </note>
          <note xml:id="i-7886afa48b1eed7b-0">
            EMU. Jag hoppas alltså att vi i fortsättningen får en bättre
            debatt om de här frågorna.
          </note>
          <note xml:id="i-e5a36c65535cd1ee-0">
            Anf. 124 ANNE WIBBLE (fp)
          </note>
          <note xml:id="i-900621d793ae022e-0">
            Fru talman! Jag tackar finansministern för svaren på frågorna.
            Jag delar också uppfattningen att det inte skall vara någon statlig
            styrning av lönebildningen.
          </note>
          <note xml:id="i-c997ae57384c0881-0">
            Men det är litet väl passivt, tycker jag, att bara säga att man
            litar på parterna. Efter förra avtalet,
          </note>
          <note xml:id="i-0fb4a5fb7c91c956-0">
            Rehnbergsavtalet, hade man också god tid på sig till nästa avtalsomgång.
            Man hade då kommit överens om att man skulle åtgärda de problem
            som man hade noterat i lönebildningsprocessen. Man hade dessutom
            förbundit sig att komma med förslag. Men ändå blev det ingenting.
            Jag tycker att det är litet väl passivt att säga att man litar
            på att parterna skall komma fram med förslag.
          </note>
          <note xml:id="i-6c3675d952915b22-0">
            Om finansministern verkligen menar allvar med att vi skall göra
            den svenska ekonomin stabilt uthållig med en sund struktur, skulle
            jag önska att han nu gjorde någonting mer när det gäller just
            regelsystem och annat för att skapa goda förutsättningar för parternas
            fria lönebildning. Men vi får väl återkomma till den frågan i
            andra sammanhang. Det är synd att Göran Persson inte hade några
            flera förslag.
          </note>
          <note xml:id="i-eb7c7b732e88717a-0">
            Det är bra att Göran Persson nu säger sig inte vilja stoppa EMU-processen.
            Det vore utomordentligt skadligt och säkert föga framgångsrikt.
            Men jag noterade att Göran Persson sade just "inte stoppa" EMU-
          </note>
          <note xml:id="i-5849ff091f7d766f-0">
            processen. Han sade inte att han arbetar aktivt för
          </note>
          <note xml:id="i-7cf76f3a9ab03960-0">
            EMU. Det menar jag att han borde göra om han verkligen vill försäkra
            sig om att det stora projektet inom det europeiska samarbetet,
            nämligen Östeuropautvidgningen, får de bästa förutsättningar som
            det är möjligt att få.
          </note>
          <note xml:id="i-638759efdc7b0d02-0">
            I fråga om Riksbanksmålet tyckte jag inte att Göran Persson hade
            något riktigt bra svar. Han sade att han hade varit tydlig. Min
            fråga gällde inte det, utan den gällde om Göran Persson var beredd
            att på ett demokratiskt tilltalande sätt medverka till att i riksbankslagen
            införa en ändamålsparagraf för Riksbankens penningpolitik. Det
            handlar inte om huruvida
          </note>
          <note xml:id="i-f43dc1561ebcbd5b-0">
            Göran Persson tycker att det är bra med prisstabilitet, för det
            tror jag visst att han tycker. Men för närvarande finns det ganska
            många tolkningar ute på stan av de olika formuleringarna och önskemålen
            i fråga om penningpolitiken. Det vore klargörande om Göran
          </note>
          <note xml:id="i-3712e66559e30bdc-0">
            Persson kunde säga att han delar den uppfattning som finns i
            Riksbankens skrivelse och att han är beredd att lägga fram ett
            förslag om ett prisstabilitetsmål i riksbankslagen. Detta krävs
            ju också av Sverige under den nu pågående andra fasen av EMU.
            Eftersom det inte är någonting som man kan vänta med särskilt
            länge är det väl bättre att tala om det redan från början.
          </note>
          <note xml:id="i-92bef1a3724dd3fa-0">
            Anf. 125 Finansminister GÖRAN
          </note>
          <note xml:id="i-868ca555f7f6f6a8-17">
            PERSSON (s)
          </note>
          <note xml:id="i-6d2b4a5e27139a03-0">
            Fru talman! Jag vill börja med att till Johan Lönnroth säga att
            det finns någonting som heter Coatesrapporten. Den speglar vad
            som skulle kunna hända om man strävade efter att uppfylla konvergenskriterierna
            till 1999. Det är klart att man kan ägna sig åt den typen av banditkalkyler.
            Men då missar man något av dynamiken i hela EMU-processen. Jag
            kan inte tänka mig en situation då alla de länder som går in i
            EMU:s tredje fas - om den nu kommer till den 1 januari 1999
          </note>
          <note xml:id="i-ba0d50a03d2e9bb6-0">
            - har nått upp till 60 % när det gäller skuldkriteriet.
          </note>
          <note xml:id="i-6193a90b780eeec1-0">
            Jag tror att belgarna räknar med att de kan vara med i tredje
            fasen, och de lär inte nå några 60 %.
          </note>
          <note xml:id="i-85888c03d649ecd0-0">
            Men det är klart att om man skulle tvingas att driva en samfälld
            politik i Europa där man snabbt tog ner skuldsättningen skulle
            detta få dramatiska konsekvenser i ekonomin. Naturligtvis är det
            så. Det är ingen som eftersträvar en sådan situation. Tvärtom
            är det på viset att när man skall ta ställning till vilka som
            skall gå in i den tredje fasen blir det fråga om ett politiskt
            ställningstagande. Kommissionärerna, oavsett vad de nu heter,
            kommer att gå på bokstaven, de bokstäver som nu är oomkullrunkeliga
            i dessa dokument i Maastrichtfördraget.
          </note>
          <note xml:id="i-8634730e6d55f330-0">
            När det gäller skuldkriteriet står det mycket tydligt inskrivet
            att det också skall tas hänsyn till andra relevanta faktorer.
            Dessutom skall man ta hänsyn till hur skulden utvecklas. Om Johan
            Lönnroth vid något tillfälle skulle träffa en belgare tycker jag
            att han skall fråga honom hur belgarna ser på detta. Belgaren
            kommer då att hävda att man möter skuldkriteriet.
          </note>
          <note xml:id="i-8243e347e5eaec80-0">
            Tyskarna hävdar att det skall uppgå till 60 % av BNP, punkt och
            slut. Här finns alltså utrymme för tolkningar. De Silguy kommer
            att ha sin tolkning, och jag har respekt för honom. Det är en
            framstående företrädare för unionen. Men de Silguy fattar inga
            beslut. Det gör en politisk församling så småningom, och då väger
            man samman och ser till helheten.
          </note>
          <note xml:id="i-36523e26833e2096-0">
            Det kommer att komma många bestämda besked under den närmaste
            tiden. Men glöm inte att detta i slutändan är en politisk process
            och ett politiskt beslut. Med så mycket investerat av politisk
            prestige från stora länder i Europa tror jag att man kommer att
            driva projektet vidare.
          </note>
          <note xml:id="i-2295e94d9fb5688a-0">
            Att uppnå skuldkriteriet 60 % av BNP genom massiva utförsäljningar
            av statlig egendom är för min del uteslutet att medverka till.
            Jag menar att uttrycket
          </note>
          <note xml:id="i-e7d1caf3d11e59e5-0">
            "andra relevanta omständigheter" som finns i fördraget mycket
            väl för vår del kan uppfattas som att det inte bara finns en bruttoskuld,
            utan det finns ju också tillgångar i den svenska offentliga ekonomin,
            tillgångar som andra länder saknar. Därigenom är vi när det gäller
            skuldsidan i en mycket starkare position än andra. Skulden som
            kriterium är ju rimligen tillkommet för att spegla ett lands räntekänslighet.
            Om vi har en bruttoskuld på 80-85 % av BNP men en nettoskuld som
            ligger på ca 30 %, är det dessa 30 % som speglar vår räntekänslighet.
            Därvidlag har vi naturligtvis en mycket starkare position. Att
            från en sådan position ge sig in i en utförsäljning av statlig
            egendom för att bokföringsmässigt nå upp till konvergenskriteriet
            60 % vore huvudlöst. Vi tänker inte sälja statlig egendom annat
            än av det skäl som vi tidigare angett, nämligen när det är till
            fördel för verksamheten som sådan och om det skapar jobb och bättre
            framtidsutsikter. Man skall inte använda sig av försäljning för
            att sanera en formell balansräkning för den offentliga ekonomin.
          </note>
          <note xml:id="i-1a18f58486d88d61-0">
            När det sedan gäller sysselsättningsunionen har vi ju tidigt
            formulerat våra principiella utgångspunkter och konkreta förslag.
            Det gjordes redan av Allan
          </note>
          <note xml:id="i-d245b99b544feb85-0">
            Larsson och beskrevs i en liten bok som hette Put
          </note>
          <note xml:id="i-5fb075ad4b62e26a-0">
            Europe to Work och som också förankrades bland
          </note>
          <note xml:id="i-7ee85f3a5ecc87ca-0">
            Europas socialdemokratiska partier. Vi återupprepar nu dessa
            förslag. Vi betonar framför allt utbildningens betydelse när det
            gäller att bekämpa arbetslösheten vid Ecofinrådets sammanträden,
            kanske inte alltid formellt vid den öppna sessionen utan i dialog
            med andra ministrar under luncher och sådant. Då avser vi utbildningens
            betydelse sett ur perspektivet av arbetskraftens flexibilitet.
            Flexibilitet har ju blivit ett uttryck i det här sammanhanget
            som har blivit något förfuskat och förbrukat. Det har ofta använts
            som någonting som skulle känneteckna en situation där arbetskraften
            pressas till rörlighet därför att man försämrar dess villkor.
            Vi har en rakt motsatt utgångspunkt. Flexibilitet bland arbetskraften
            åstadkommer man genom att göra den säker och bättre skickad att
            ta sig an nya arbetsuppgifter. Då är utbildning av såväl ungdomar
            som vuxna - och framför allt av dem som finns i arbete - en nyckelfaktor.
          </note>
          <note xml:id="i-929a0747a70d79f8-0">
            Om Johan Lönnroth är djupare intresserad av våra ståndpunkter
            och deklarationer finns de att tillgå i boken som Allan Larsson
            författade, Put Europe to
          </note>
          <note xml:id="i-f048d4acc72ed0b5-0">
            Work.
          </note>
          <note xml:id="i-4cd339b2fe4a4ef3-0">
            Anf. 126 JOHAN LÖNNROTH (v)
          </note>
          <note xml:id="i-41b7393e3b895367-0">
            Fru talman! Finansministern sade många kloka saker i det senaste
            inlägget. Jag har läst Allan Larssons bok
          </note>
          <note xml:id="i-297962549086807f-0">
            Put Europe to Work. Men det som fortfarande förundrar mig litet
            grand är att jag lägger också in en tanke om en radikal och annorlunda
            konstruktion i grunden av hela den monetära unionen. Den innefattar
            också samarbete kring finanspolitiken, en gemensam europeisk politik
            för att minska arbetslösheten. Det kan jag inte finna i de olika
            dokument och förslag som jag har tyckt mig förstå att den svenska
            regeringen lägger fram i Ecofinmöten. Vi får se vad som händer
            i Madrid.
          </note>
          <note xml:id="i-c749cdbef1d9e504-0">
            Jag vill gärna veta vad det är för konkreta förslag som minskar
            arbetslösheten som lagts fram i Ecofinrådet, hur de har bemötts
            och vad man tänker lägga fram för förslag på Madridmötet.
          </note>
          <note xml:id="i-01e46845a7c18ace-0">
            Jag förstår inte riktigt varför inte EMU kan tas upp på dagordningen
            1996, med Allan Larssons bok
          </note>
          <note xml:id="i-afdb9fd0815221d8-0">
            Put Europe to Work gärna som grund. Varför driver inte den socialdemokratiska
            regeringen frågan om hela EMU-processen?
          </note>
          <note xml:id="i-80bae21ec7a77920-0">
            Finansministern ville varna dem som talade om att hela projektet
            skulle kunna haverera. Det är möjligt att riskerna har minskat
            de allra senaste dagarna, men fortfarande finns det en sådan risk.
            Då tycker jag att det är ansvarslöst att vi inte också diskuterar
            beredskapen inför den situationen att hela projektet havererar.
            Vi vänsterpartister är definitivt inte anhängare av något slags
            desintegrationsprocess, något slags sammanbrott för det europeiska
            samarbetet, en ny 30-
          </note>
          <note xml:id="i-badef2dffe1912f4-0">
            talsutveckling. Däremot är det ett gemensamt ansvar, anser vi,
            att formulera tankar kring vad vi skall göra om hela det doktrinärt
            monetaristiska EMU-projektet havererar.
          </note>
          <note xml:id="i-a58bb7ef49583a99-0">
            Banditkalkyler till sist. Jag tror inte så mycket på de modellerna.
            Det är precis samma typ av modeller som fanns inför EU-omröstningen
            i rapporter som
          </note>
          <note xml:id="i-681071528f7e3444-0">
            Ingvar Carlsson och andra jonglerade i talarstolen med och talade
            om hur mycket varje svensk skulle tjäna på medlemskapet. Låt oss
            enas om att det är banditkalkyler. Men det ligger ändå någonting
            i det.
          </note>
          <note xml:id="i-dcdfba7b3aef87bb-0">
            Är det så att man skulle följa dessa doktrinära nyliberala principerna
            i alla länder i Europa, skulle det bli en ännu värre katastrof
            när det gäller arbetslösheten.
          </note>
          <note xml:id="i-71e3df887adb1f63-0">
            Anf. 127 ANNE WIBBLE (fp)
          </note>
          <note xml:id="i-d26a91c243caa1a2-0">
            Fru talman! Göran Persson sade att det är bra att utgå från att
            man kommer att driva projektet vidare -
          </note>
          <note xml:id="i-2a44edc94350741d-0">
            alltså projektet med EMU-arbetet. Det tror jag också, men jag
            efterlyser fortfarande någon sorts åsikt från
          </note>
          <note xml:id="i-48c3812879633a49-0">
            Göran Persson och den svenska regeringen. Den här frågan drivs
            ju framför allt i finansministersamarbetet i Ecofinrådet. Min
            fråga gäller om Göran Persson bara sitter och låter andra driva
            projektet vidare. Jag tycker att det är litet tamt. Jag skulle
            hellre önska att
          </note>
          <note xml:id="i-ac3b639685ae4895-0">
            Sverige företräddes av en minister som aktivt arbetar för att
            projektet kommer att drivas vidare enligt de fördragstexter som
            finns. Jag tror att det skulle ha positiva effekter i sig ekonomisk,
            men jag tror också att det har stor betydelse för hela det europeiska
            samarbetet. Där ser jag Östeuropautvidgningen som den mest centrala
            punkten.
          </note>
          <note xml:id="i-753cc00fd5b62c2a-0">
            Jag har läst Put Europe to Work, och jag kan konstatera att om
            det med arbetsmarknadens flexibilitet avses det som står där,
            hjälper det oss väldigt litet i
          </note>
          <note xml:id="i-0e151a7840335e8e-0">
            Sverige. Det som Allan Larsson föreslog i boken existerar redan
            i sinnevärlden och mer därtill i Sverige. De förslagen är säkert
            utmärkta för en del andra länder, men de hjälper inte oss ett
            enda dugg om vi vill ha en arbetsmarknad som fungerar väl och
            som gör att människor kan försörja sig på arbete i stället för
            annat. Att utbilda t.ex. tekniker, som vi har en viss brist på
            i dag, tar ganska lång tid. Utbildning är något väldigt modernt
            när det gäller att lösa problem.
          </note>
          <note xml:id="i-b2397f3e12662325-0">
            Min uppfattning är den att vi i Sverige måste se till att vi
            uppfyller de formella konvergenskraven, men vi måste också lägga
            ganska mycket ansträngningar på att få en väl fungerande arbetsmarknad.
            Där tycker jag att Göran Persson har brustit i både ambition och
            insikt om vad som behövs. Det saknas någonting. Då tror jag att
            det finns stora risker med att i förtid gå in i detta samarbete.
          </note>
          <note xml:id="i-59a41be2a6b2af17-0">
            Slutligen, fru talman, har min fråga om Riksbanken och prisstabilitetsmålet
            ännu icke besvarats. Jag upprepar därför den: Är Göran Persson
            beredd att föreslå ett prisstabilitetsmål i riksbankslagen?
          </note>
          <note xml:id="i-26029de0575b8f71-0">
            Anf. 128 Finansminister GÖRAN
          </note>
          <note xml:id="i-868ca555f7f6f6a8-18">
            PERSSON (s)
          </note>
          <note xml:id="i-d12e907210a43a53-0">
            Fru talman! Svaret på den sistställda frågan är ja, det framgår
            av propositionen. Jag förstår inte varför
          </note>
          <note xml:id="i-648325222579655e-0">
            Anne Wibble gör en stor sak av det.
          </note>
          <note xml:id="i-7601565f7736613e-0">
            Däremot blir jag litet ledsen, bedrövad, nedstämd när jag hör
            Anne Wibble. Hon recenserar mina insatser i det här avseendet.
            Det finns naturligtvis mycket övrigt att önska, men en sak är
            säker: Med det ekonomiska handlag som demonstrerades av min företrädare
            hade vi - om det hade fått fortsätta - över huvud taget inte i
            dag haft en situation där vi hade kunnat diskutera ett svenskt
            medlemskap i EMU. Det grundläggande, Anne Wibble, är inte vad
            som sker vid olika seminarieövningar eller sammanträden här hemma
            eller i Bryssel utan vilka beslut man förmår samla majoriteter
            för som vänder den ekonomiska utvecklingen, vilket är grunden
            för den monetära unionen. Där brast Anne Wibble.
          </note>
          <note xml:id="i-6c546dba50ffd8ee-0">
            Det är egentligen intressant att se hur snabbt man förskjuter
            sina egna insatser. Låt oss ta t.ex.
          </note>
          <note xml:id="i-e3782013c153714f-0">
            Rehnbergsdiskussionen, som var en diskussion som parterna senare
            skulle redovisa. Det skedde ingenting, klagade Anne Wibble. Men
            det var faktiskt under hennes tid som finansminister. Om det inte
            sker någonting får man ta initiativ. Det som har gått snett i
            årets avtalsrörelse har möjligen grundlagts i brist på initiativ
            under den period då Rehnbergsuppgörelsen skulle följas upp i en
            dialog mellan parterna och regeringen. Där vet både Anne Wibble
            och jag vem som bär ansvaret för försummelsen.
          </note>
          <note xml:id="i-69c0ba8807e5799f-0">
            Johan Lönnroth talar om att unionen kanske havererar. Det tror
            jag inte, utan jag tror att det här går vidare med kraft. Vi har
            all anledning att ställa in oss på att så sker. Sedan kan det
            naturligtvis mot förmodan inträffa någonting annat. Det är en
            utomordentligt bekymmersam situation som vi naturligtvis måste
            ha beredskap för.
          </note>
          <note xml:id="i-4fdc3b4635d01a85-0">
            Jag vill varna, Johan Lönnroth, för att driva linjen att vara
            fruktansvärt konkret kring arbetsmarknadspolitik och ekonomisk
            politik när man för diskussionerna i Ecofinrådet eller vid toppmöten.
            Det kan lätt resultera i att man glider mot överstatligheten,
            att man börjar låsa fast politikens detaljer. Jag tror att vi
            svenskar i det här sammanhanget skall hävda riktlinjer, grundläggande
            förhållningssätt och vara på det klara med att vi kommer att mötas
            av konservativa politiker från andra länder som tolkar in helt
            andra saker i det än vad vi själva menar. Sådan är politiken här
            hemma och utomlands.
          </note>
          <note xml:id="i-ed34d99185ba92e8-0">
            Det är med full tillförsikt och mot bakgrund av vad vi har åstadkommit
            i Sverige som jag går in i den här dialogen. Sverige tillhör dem
            som skall sitta vid bordet. Vi har mycket att bidra med.
          </note>
          <note xml:id="i-eecb1a379f7502e7-6">
            Överläggningen var härmed avslutad.
          </note>
          <note xml:id="i-5df12f7c7c83ab63-0">
            13 § Svar på interpellation 1995/96:9 om Gullholmen i Bohuslän
          </note>
          <note xml:id="i-88e44b51e9eb95e3-0">
            Anf. 129 Finansminister GÖRAN
          </note>
          <note xml:id="i-868ca555f7f6f6a8-19">
            PERSSON (s)
          </note>
          <note xml:id="i-98767c3215f82659-0">
            Fru talman! Lennart Nilsson har frågat kulturministern om regeringen
            är beredd att medverka till att klarlägga den historik och de
            speciella omständigheter som gäller för husägandet på Gullholmen.
          </note>
          <note xml:id="i-f05f6214df87c285-0">
            Arbetet inom regeringen är så fördelat att det är jag som skall
            svara på interpellationen.
          </note>
          <note xml:id="i-a51ac439cbba9958-0">
            Med stöd av regeringens bemyndigande den 28
          </note>
          <note xml:id="i-e6ade3ef7617a63f-0">
            december 1978 tillkallade chefen för dåvarande Budgetdepartementet
            en särskild utredare med uppdrag att utreda frågan om kronoholmarnas
            framtida disposition. Uppdraget var att se hur bebyggd mark lämpligen
            kunde överlåtas till kommuner och enskilda.
          </note>
          <note xml:id="i-6d4b1d4fade46686-0">
            Härvid skulle beaktas naturvårdens och yrkesfiskets intressen
            samt belysas konsekvenserna i en rad olika hänseenden av sådana
            överlåtelser. I uppdraget ingick även att pröva hur den statliga
            förvaltningen av kronoholmarna borde organiseras i framtiden,
            liksom de allmänna principerna för denna förvaltning. Kronoholmsutredningen
            avlämnade sitt betänkande i maj
          </note>
          <note xml:id="i-a54e3df635a467a0-0">
            1983 (Kronoholmarnas framtida disposition).
          </note>
          <note xml:id="i-29f331cfaa7a256b-0">
            Riksdagen antog vad regeringen föreslagit i proposition 1985/86:110
            om kronoholmarnas framtida disposition.
          </note>
          <note xml:id="i-f1fb83fc314c31f6-0">
            Statens fastighetsverk förvaltar för statens räkning de s.k.
            kronoholmarna. Fastighetsverkets hantering av kronoholmar grundas
            på beslut tagna av riksdagen.
          </note>
          <note xml:id="i-dd1a45a98e056d2f-0">
            Genom Kronoholmsutredningens betänkande och efterföljande proposition
            har grundläggande riktlinjer för förvaltningen fastställts. I
            samband med Domänverkets bolagisering har dessa frågeställningar
            åter varit föremål för behandling men utan ändring av grundläggande
            riktlinjer.
          </note>
          <note xml:id="i-af89ead2ab053ad3-0">
            Riktlinjerna kan sammanfattas enligt följande.
          </note>
          <note xml:id="i-5592d00134991031-0">
            Den vanligaste upplåtelseformen bör vara arrende, och endast
            när särskilda skäl föreligger kan tomträttsinstitut komma ifråga.
            Upprättade avtal skall ha skriftlig form, och där så saknas bör
            initiativ tas till reglering av förhållandena. Avgifterna bör
            vara marknadsmässigt anpassade och ge full kostnadstäckning.
          </note>
          <note xml:id="i-d6bd8f9e2b8870bc-0">
            Särskild hänsyn skall tas till yrkesfisket.
          </note>
          <note xml:id="i-242784f735967d27-0">
            Boende på kronoholmar bör ges möjlighet att friköpa mark om inte
            starka bevarandeintressen föreligger. Fastighetsbildning skall
            kunna ske och utöver lämplighet för ändamålet skall hänsyn tas
            till bevarandeintressen. Riksdagen har enhälligt beslutat att
            köpeskilling och övriga försäljningsvillkor vid försäljning av
            kronoholmsmark skall bestämmas på marknadsmässiga grunder.
          </note>
          <note xml:id="i-f20f33f1bb88ea69-0">
            Med utgångspunkt från dessa riktlinjer skall Statens fastighetsverk
            reglera förhållandena på de kronoholmar som saknar avtal. Det
            finns inga avtal skrivna med husägarna på Gullholmen, dvs. husägarna
            nyttjar tomtplatserna vederlagsfritt av staten.
          </note>
          <note xml:id="i-4c2aeaddced2c1e2-0">
            Statens fastighetsverk samråder alltid med Riksantikvarieämbetet
            och respektive länsstyrelse i dessa frågor.
          </note>
          <note xml:id="i-05cc6bcaecaa99b6-0">
            Som framgår av redovisade riktlinjer gäller marknadsmässiga villkor
            för såväl upplåtelser som försäljning av mark på kronoholmar.
            Som ett alternativ till arrendeupplåtelse lämnas erbjudanden om
            förvärv där boende på helt frivilliga grunder själv väljer att
            anta eller förkasta erbjudandet.
          </note>
          <note xml:id="i-4d662375a059fc93-0">
            Jag har inhämtat att 140 personer bor på Gullholmen, varav 10
            personer är permanentboende. Husägarna har förvärvat byggnaderna
            på mycket skilda historiska betingelser, allt ifrån arv till enskilda
            förvärv under senare tid.
          </note>
          <note xml:id="i-3d7112dbe036095f-0">
            Kronoholmsutredningen har i sitt betänkande redogjort för det
            historiska perspektiv som avser kronoholmarna. Utredningen redogör
            för ett antal äganderättsutredningar som företagits.
          </note>
          <note xml:id="i-c1355d45fd9d722a-0">
            Vid Sveriges långa kuster, framför allt i Göteborgs och Bohus
            län och i Norrbottens län, finns en mängd holmar och skär som
            tillhör staten. Sammantaget rör det sig om flera hundra s.k. kronoholmar.
            I fråga om äganderätten till kronoholmarna följer av riktlinjerna
            att staten i vissa fall bör behålla äganderätten. Sådana fall
            kan vara om den behövs för statligt ändamål eller om den är av
            riksintresse för naturvården, kulturminnesvården eller friluftslivet
            enligt den s.k. naturresurslagen. I det fall kommunen inte har
            något intresse av ett förvärv finns utrymme för enskilda att förvärva
            egendomen.
          </note>
          <note xml:id="i-58bcd707f1f58452-0">
            Vad jag kan förstå ifrågasätts inte statens ägande till marken
            vare sig av husägareförening eller av Lennart Nilsson. Samma sak
            gäller för Käringön, där pågående process handlar om rätten att
            nyttja tomtplatser vederlagsfritt. Därmed skulle inte föreligga
            några hinder för staten att överlåta äganderätten. Friköpsdiskussionen
            handlar således egentligen om prisnivå och andra villkor. Lennart
            Nilsson hänvisar till att det för Gullholmens del finns alldeles
            speciella omständigheter som måste beaktas vid en överlåtelse
            till husägarna.
          </note>
          <note xml:id="i-fe5595905a45566c-0">
            Gullholmens historik och dess betydelse för rättsförhållandet
            vad avser nyttjandet av marken i dag är i allt väsentligt parallellt
            med förhållandena på Käringön. Husägare som åberopar vederlagsfri
            nyttjanderätt på bas av speciella historiska förhållanden får
            föra talan i domstol på det sätt som i dag sker när det gäller
            Käringön.
          </note>
          <note xml:id="i-c1c747330348e901-0">
            Tingsrätten har i dom den 22 oktober 1993 funnit att någon vederlagsfri
            nyttjanderätt inte föreligger för de husägare som väckt talan
            mot staten. Domen har överklagats till hovrätten.
          </note>
          <note xml:id="i-4099b983475a22dc-0">
            Mot bakgrund av ovanstående avser jag inte att vidta några ytterligare
            åtgärder eller utredningar för att klarlägga historiken och speciella
            omständigheter vad avser husägandet på Gullholmen.
          </note>
          <note xml:id="i-a1ee40be349d0f51-0">
            Anf. 130 LENNART NILSSON (s)
          </note>
          <note xml:id="i-947cc5e4f4419f1a-0">
            Fru talman! Jag ber att få tacka finansministern för svaret på
            min interpellation.
          </note>
          <note xml:id="i-91bc4446b06dbc91-0">
            Bakgrunden till interpellationen är naturligtvis den oro som
            många människor känner i en tid när den s.k.
          </note>
          <note xml:id="i-a6a926a53a865460-0">
            marknaden trissar upp priserna och ger mindre utrymme för exempelvis
            de få bofasta som finns kvar i den här typen av samhällen att
            kunna klara av att leva på de här orterna.
          </note>
          <note xml:id="i-40c256963e568fb6-0">
            Jag utgår från att det är litet skillnad på olika områden, exempelvis
            Käringön och Gullholmen. På
          </note>
          <note xml:id="i-7b4da7408f3a9f64-0">
            Gullholmen ifrågasätter man inte kronoholmarna. Jag tror också
            att man är beredd att betala en skälig kostnad för den tomt man
            bor på. Ett av problemen är naturligtvis att man som enskild i
            de här sammanhangen känner sig utlämnad. I det här fallet är det
            staten som vill sälja via Fastighetsverket, och man sätter ett
            pris.
          </note>
          <note xml:id="i-7b700f28889555a2-0">
            De enda personer som man rimligtvis egentligen kan sälja till
            är de som har byggt husen. De ursprungliga byggarna har förvisso
            dött ut för länge sedan, eftersom de här husen på Gullholmen byggdes
            för mellan 100 och 200 år sedan.
          </note>
          <note xml:id="i-58b768ee201a0f30-0">
            Då kan man naturligtvis fundera över marknadsvärdet och om man
            skall ta ut kostnadstäckning och i så fall för vad. Staten har
            genom åren - utifrån de här historiska perspektiven - inte haft
            några kostnader för detta. Staten uppmuntrade av olika skäl människor
            att bosätta sig på kronoholmarna. Värdet har skapats av dem som
            har byggt husen. Staten har inte byggt vägar, dragit in VA och
            el eller gjort några investeringar.
          </note>
          <note xml:id="i-01345e2ae98e19a2-0">
            Befolkningen har naturligtvis varit med om att skapa dessa värden.
          </note>
          <note xml:id="i-c25d0ae8e3ce1f83-0">
            Man kan jämföra med andra kronoholmar där det inte finns några
            hus. Där kan man med all rätt inte bygga något, och då skall man
            inte få lov till det. Men de kronoholmarna saknar värde, åtminstone
            på marknadsmässiga grunder.
          </note>
          <note xml:id="i-362b8eadefe36fb6-0">
            Finansministern säger att Statens fastighetsverk alltid samråder
            med Riksantikvarieämbetet och respektive länsstyrelser kring dessa
            frågor. Kan det tolkas så att det jag frågade om - att man skall
            klarlägga och se över de här speciella omständigheterna -
          </note>
          <note xml:id="i-0c5193976157bb15-0">
            inryms i det uppdrag som Fastighetsverket har när det gäller
            samråd med länsstyrelse och Riksantikvarieämbetet om man eventuellt
            skall sälja de här tomterna till befolkningen? Det finns de som
            tvistar om det. Som finansministern här har berört finns det olika
            intressen
          </note>
          <note xml:id="i-3bd7faae04dcfefb-0">
            - det kan gälla kulturhistoriska värden, naturvärden m.m. - som
            kanske innebär att arrendet skall vara avgörande för upplåtelseformerna
            framöver.
          </note>
          <note xml:id="i-4cd72c858e2f6688-0">
            Även om det var så att riksdagen var enig när man diskuterade
            de här frågorna, hade den socialdemokratiska gruppen en del synpunkter
            när det gällde kronoholmarna som handlade om att det bl.a. är
            viktigt att permanentboende skulle kunna bo kvar på sina öar och
            att en köpare skall kunna påvisa att det är angeläget att köpa
            och att inte andra intressen kommer i kläm.
          </note>
          <note xml:id="i-1f4df301ccd7bf89-0">
            Såvitt jag kan förstå, finns det olika intressen i det här, bl.a.
            från Riksantikvarieämbetet. Man pekar på det som hänger ihop med
            det gemensamma, t.ex.
          </note>
          <note xml:id="i-94443e5d946645a8-0">
            husens karaktär, möjligheter att göra avstyckningar och annat,
            där man har bedömt det som angeläget att samhället äger det. Jag
            tror att det är rimligt, om jag kan tolka finansministern på det
            sättet, att man belyser de olika historiska aspekterna, eftersom
            husen är som de är och har ett riksintresse utifrån historiska
            utgångspunkter. Då kanske man också bör väga in det, om man eventuellt
            skall fastställa avgifter som bygger på något slags marknadsvärde.
          </note>
          <note xml:id="i-b6178ba4e9cc2a69-0">
            Det är bara att konstatera att det här med marknaden är litet
            märkligt ibland. Jag har inhämtat uppgifter om att staten via
            länsstyrelsen någon gång på 60-talet erbjöd sig att sälja den
            här marken på Gullholmen till befolkningen för 4 000 kr. Om det
            är utifrån det vi skall betrakta marknadsvärdet med någon rimlig
            uppräkning, kanske det hamnar på helt andra nivåer än det som
            de har fått erbjudande om, nämligen 19,5
          </note>
          <note xml:id="i-83c469e37977531f-0">
            miljoner kronor. Det innebär en rad problem, som den socialdemokratiska
            gruppen pekade på, för bl.a. de bofasta.
          </note>
          <note xml:id="i-dd4d66ed06e9fa32-0">
            Jag vill nämna att ett av de problem som finns i de här skärgårdssamhällena
            är att de håller på att dö ut.
          </note>
          <note xml:id="i-54520569693ae95c-0">
            Av de ca 140 husen är det ungefär 90 som ägs av ättlingar till
            skutskepparna och fiskarna, som byggde husen en gång i tiden.
            Man kan naturligtvis önska att det blir fler bofasta på en ö som
            Gullholmen, men människor känner oro.
          </note>
          <note xml:id="i-80e3d9019a854963-0">
            Jag undrar om finansministern kan täcka in min fråga, som handlar
            om detta samråd, och om man kan belysa de här olika aspekterna
            när man eventuellt förhandlar om priser.
          </note>
          <note xml:id="i-650a1294e3cdeb51-0">
            Anf. 131 STIG GRAUERS (m)
          </note>
          <note xml:id="i-6cd35ac5152e51e5-0">
            Fru talman! Det var med stort intresse som jag såg fram mot det
            svar som Lennart Nilsson skulle få på sin interpellation om Gullholmen.
            Man kanske kan säga att Gullholmen är en rasande liten ö i ett
            väldigt stort land. Så är det förvisso. Men det är en alldeles
            speciell ö. När finansministern i sitt svar hänvisar till särskilda
            skäl, tycker jag att det finns anledning att uppehålla sig just
            vid det som jag menar med särskilda skäl.
          </note>
          <note xml:id="i-099e54b684a8b0b8-0">
            Bohusläns kustsamhällen uppvisar ofta mycket tät bebyggelse.
            Det är smala vägar mellan husen, där bara enstaka transportfordon
            kan framföras. På Gullholmen kan över huvud taget inga transportfordon
            framföras, inte ens cyklar. Befolkningen är helt och hållet hänvisad
            till att bära allt det som de behöver på smala vägar, stigar och
            passager mellan husen. Över vikar och sund leder broar, och till
            de högst belägna husen branta och smala trappor. Det är klart
            att detta är särskilda skäl.
          </note>
          <note xml:id="i-b63fae82525afe21-0">
            Man kan fråga: Vad är det då som är unikt? Varför gör man inget
            åt detta, när de där ute har valt denna boendemiljö, med de kulturintressen
            som det finns anledning att behålla? De har t.o.m. i en förening
            köpt ett gammalt hus, och i det finns en genuin gammal boende-
            och livsmiljö, med fiske- och hushållsredskap, med möbler och
            inredningstextilier, med en speciell bohuslänsk arkitektur. Det
            står nu som ett riktmärke för hur de vill att ön utvecklas och
            hur de vill att den speciella kulturmiljön bevaras där ute.
          </note>
          <note xml:id="i-a0b8d5d2f0a9388d-0">
            Det finns ingen affär och inget postkontor på
          </note>
          <note xml:id="i-caa459745b290325-0">
            Gullholmen, utan det finns på en närliggande ö.
          </note>
          <note xml:id="i-5f1e2557dbc15db6-0">
            Det är helt uppenbart att det kulturhistoriska intresse som de
            har burit i generationer, som Lennart
          </note>
          <note xml:id="i-65015cec14d2429e-0">
            Nilsson påpekade, har inneburit praktiska och ekonomiska uppoffringar,
            vilket gör att man skulle kunna framhålla särskilda skäl, i all
            synnerhet som detta har ett allmänt intresse för länet och för
            landskapet.
          </note>
          <note xml:id="i-5ffb8255ef467f31-0">
            Fru talman! Det framgår säkert av det jag har sagt att inte minst
            genom ekonomiska uppoffringar har dessa människor i generationer
            värnat om den allmänt unika miljö som finns där ute. Då frågar
            man sig: Kan det vara rimligt att Statens fastighetsverk kräver
            dessa boende på 200 000-300 000 kr per kvadratmeter mark, dvs.
            bara den mark som huset står på, inte tomtmarken?
          </note>
          <note xml:id="i-d075460033e549a2-0">
            Jag gjorde en jämförelse med Manhattan, och det visade sig att
            kostnaden per bostadsyta skulle bli högre här än i New York.
          </note>
          <note xml:id="i-8a34ad7976520089-0">
            Nu kan det naturligtvis sägas att den här kronoholmsutredningen
            ger sådana direktiv att de bud som nu är lämnade inte blir ianspråktagna
            eller att man inte träffar avtal på den nivån. Men jag tror att
            finansministern förstår mig när jag säger att människorna där
            ute är oroliga, när ett statligt verk kommer och ger dem ett erbjudande
            som de inte ser någon möjlighet att klara. De tio åretruntboende
            där ute är samtliga pensionärer. Lennart Nilsson hade tagit fram
            uppgiften att 90 av de 140 som bor där har bott där i flera generationer.
          </note>
          <note xml:id="i-75ccfb390c3e38a4-0">
            Jag vill alltså understryka det krav som ställs i interpellationen
            från Lennart Nilsson, att det krävs en mycket ingående utredning
            och analys innan man vidtar några åtgärder åt det håll som skisseras
            i Fastighetsverkets propå.
          </note>
          <note xml:id="i-36f1a425006050ac-0">
            Anf. 132 ERLING BAGER (fp)
          </note>
          <note xml:id="i-d0abeba5d92702e4-0">
            Fru talman! Jag hade i likhet med Lennart Nilsson hoppats att
            finansministern i sitt svar skulle ge ett klartecken till att
            klarlägga ytterligare de alldeles speciella omständigheter som
            gäller för husägarna på
          </note>
          <note xml:id="i-8170ff6abdd0010f-0">
            Gullholmen och Käringön. Hur skall hävdvunnen rätt beaktas?
          </note>
          <note xml:id="i-2bd1cd0f6c0005ad-0">
            På en punkt är jag överens med finansministern, och det är att
            Gullholmens historik och rättsförhållanden i allt väsentligt är
            parallella med förhållandena på
          </note>
          <note xml:id="i-1562821150383431-0">
            Käringön. Men den pågående processen där pekar på att man inte
            i grunden utrett vad hävdvunnen rätt innebär.
          </note>
          <note xml:id="i-0794b832cc7dc7ba-0">
            De nuvarande riktlinjerna anger dels att avgifter och försäljning
            skall vara marknadsanpassade och ge full kostnadstäckning, dels
            att särskild hänsyn skall tas till yrkesfisket. Hur gör man detta?
            Vilken hjälp kan exempelvis ges till personer som drar sig fram
            ekonomiskt på kustnära fiske och nu bebor dessa öar, när marken
            de bor på skall marknadsanpassas?
          </note>
          <note xml:id="i-b02ef8f02b8f46c5-0">
            Statens fastighetsverk förvaltar i dag och skall reglera förhållandena
            på kronoholmarna, som saknar avtal, med sikte på att ta bort den
            hävdvunna rätten att nyttja marken vederlagsfritt. Borde inte
            detta specialutredas ytterligare för både Gullholmen och Käringön?
            Det finns nu 10 personer fastboende på Gullholmen och 50 på Käringön.
            Skall dessa kunna bo kvar?
          </note>
          <note xml:id="i-49224d4a9679ac81-0">
            Utöver fastighetsskattehöjningen, som blir en tung börda på dessa
            öar, skall arrende, i vissa fall tomträttskostnader och markförsäljning
            ha marknadspriser. Risken är överhängande att de åretruntboende
            drivs bort när deras hävdvunna rätt försvinner. Då sker en utarmning
            av den kulturella miljön.
          </note>
          <note xml:id="i-69be20d9e7180d7e-0">
            Husen kommer att vara kvar, men traditionsbärarna kan försvinna.
            Därför vill jag fråga finansministern: Är det ändå inte möjligt
            att staten gör en ny översyn för att klarlägga de speciella omständigheter
            som gäller husägandet på Gullholmen och Käringön?
          </note>
          <note xml:id="i-c98ba7ee6208bda6-0">
            Är inte detta värt att pröva i stället för att ge svaret till
          </note>
          <note xml:id="i-157e29409268fc34-0">
            Gullholmsborna att de får föra sin talan vidare i domstol?
          </note>
          <note xml:id="i-4db2abc97d3be640-0">
            Anf. 133 PER LAGER (mp)
          </note>
          <note xml:id="i-3405cb3f3e118cf9-0">
            Fru talman! Finansministern! Jag skall nu inte upprepa alla de
            argument som redan har framförts här. Jag skall se om det kanske
            finns något som jag kan tillägga.
          </note>
          <note xml:id="i-c5ec0531c327776a-0">
            För oss som bor ute i skärgården är rent allmänt permanentboende
            en garant för den levande skärgården. Utan de människor som bor
            där året runt får vi de ödsliga "timer"-samhällen som vi inte
            vill ha och som är oerhört sårbara.
          </note>
          <note xml:id="i-83428d1b094df370-0">
            Jag skulle vilja fråga finansministern om vad den särskilda hänsyn
            som skall tas till yrkesfisket skulle kunna innebära. Det talas
            om försäljningsvillkor på marknadsmässiga grunder. Vi vet att
            det är just det som ger eländet för kustsamhällena med allt detta
            fritidsboende runtomkring som skapar orimliga nivåer på priserna.
          </note>
          <note xml:id="i-5edbd1b8f7cfda63-0">
            När vi talar om taxeringsvärden var finansministern i ett annat
            sammanhang inne på att man måste titta över dem där det finns
            särskilda omständigheter.
          </note>
          <note xml:id="i-1492fa4ca00d263a-0">
            Det kanske just här är fråga om särskilda omständigheter som
            gör att man måste ta till undantag.
          </note>
          <note xml:id="i-4ea6df18f003bcf0-0">
            Vi skall veta att de husägare som bor året runt ofta inte är
            vad man brukar benämna resursstarka människor. De har inte någon
            större ork att föra talan i domstol. Därför menar jag att vi av
            solidariska skäl måste se om det inte går att göra undantag på
            holmar och skär.
          </note>
          <note xml:id="i-95d4a5043d61a33a-0">
            Anf. 134 Finansminister GÖRAN
          </note>
          <note xml:id="i-868ca555f7f6f6a8-20">
            PERSSON (s)
          </note>
          <note xml:id="i-d869303af2084432-0">
            Fru talman! Vad gäller nyttjanderättsfrågan är den föremål för
            avgörande i hovrätten. Jag har därför inga möjligheter att kommentera
            den saken så länge målet pågår. Det ligger utanför min konstitutionella
            ram.
          </note>
          <note xml:id="i-cf15c760f798b56f-0">
            I själva sakfrågan i övrigt har jag lyssnat på alla fyra interpellanterna.
            Ni har i stort sett likartad uppfattning. Ni är bekymrade. När
            det gäller de tio fastboende kan jag mycket väl förstå att vi
            bland dem har pensionärer och kanske också människor i ganska
            små ekonomiska omständigheter. De lever ett rikt liv, men har
            inte särskilt mycket pengar. Det är ungefär så det ser ut.
          </note>
          <note xml:id="i-bf2bc5e90741a128-0">
            Sedan finns de 140 andra, som är sommargäster och som av och
            till har ganska mycket pengar. De kanske också lever ett rikt
            liv, vad vet jag. När staten skall avhända sig egendom på detta
            sätt är det väldigt svårt att gå in och göra individuella prövningar.
            Det blir kantigt, det vi företar oss.
          </note>
          <note xml:id="i-e99b6e950da208ef-0">
            Jag har inte särskilt mycket tröst att ge till interpellanterna.
            Vad jag har att rätta mig efter, och vad Fastighetsverket har
            att rätta sig efter, är självfallet riktlinjer som är uppdragna
            av denna riksdag. Den har talat om att när staten avhänder sig
            denna egendom skall det ske på marknadsmässiga villkor.
          </note>
          <note xml:id="i-e13d090afb307b73-0">
            Det är inte alltid som marknaden har rätt. Det är också bra att
            vi alla fyra är överens om den saken. Det finns lägen då marknaden
            drar snett. Eller rättare sagt:
          </note>
          <note xml:id="i-08f6ec01d4a58019-0">
            detta är ett uttryck för att marknaden kanske inte är den allra
            bästa fördelaren av tomter. Marknaden styr utifrån den som har
            kraft att efterfråga, inte utifrån den som har behov av att bo
            kvar. Vi får väl gemensamt förena oss mot marknadskrafterna.
          </note>
          <note xml:id="i-5fef65099fe800b2-0">
            När jag lyssnar till er får jag ett intryck av ni alla fyra helst
            skulle se att staten inte sålde, utan att det är arrende som skall
            gälla, om jag har uppfattat er rätt.
          </note>
          <note xml:id="i-dbc492fe4fefecc9-0">
            Ingen av er kan väl rimligen mena att staten skall ge bort eller
            till mycket lågt pris försälja sådant som sedan ganska snart kan
            omsättas igen vid försäljning med betydande vinster? Det är heller
            inte tanken, hoppas jag.
          </note>
          <note xml:id="i-a6a27627560d4644-0">
            Här har vi ett dilemma. Jag kan direkt deklarera när jag har
            lyssnat på er att jag inte vet hur vi skall lösa detta för att
            tillmötesgå det ni uttrycker. Ni har troligen också gemensamt
            varit med om att fatta beslut om den grundläggande principen för
            hanteringen av den här typen av ärenden.
          </note>
          <note xml:id="i-e76bc5e3e575e5e7-0">
            Jag misstänker också att det är en något missvisande beskrivning
            som Stig Grauers ger av de priser som har satts i sammanhanget.
            Min uppgift är att dessa 19,5 miljoner för de tomter som finns
            tillgängliga skulle ge ett snittpris i storleksordningen 130 000
          </note>
          <note xml:id="i-71948cb41e37f2f0-0">
            kr per tomt. Det finns ett taxeringsvärde åsatt tomterna som
            ligger på 430 000 kr per tomt. Om det är rätt satt, vilket vi
            som alltid när det gäller taxeringsvärden kan diskutera, motsvarar
            det i så fall ett försäljningspris per tomt i storleksordningen
            550 000 kr.
          </note>
          <note xml:id="i-11d87b2dd8b484b9-0">
            Där har ni förmögenhetsproblemet i ett nötskal.
          </note>
          <note xml:id="i-82cb4e74af47f601-0">
            Men det är ingen tröst för en ensamstående pensionär med 5 000
            kr i månaden i folkpension. Det finns då arrendemöjligheten. Arrendet
            är i sammanhanget satt till någonstans mellan 3 000 kr och 4 000
            kr per tomt och år. Det är naturligtvis någonting som framstår
            som rimligare ur ekonomiskt hänseende.
          </note>
          <note xml:id="i-cb2d78d97c32fbcc-0">
            Jag förutsätter, Lennart Nilsson, att Fastighetsverket har nära
            kontakter med riksantikvarien och länsstyrelsen, särskilt i fall
            som Gullholmen, som ju har sin speciella karaktär. Jag förutsätter
            det. Det har riksdagen sagt att det skall ha. Allt annat vore
            naturligtvis för dess del att gå förbi var riksdagen har uttalat,
            och det skall det inte göra.
          </note>
          <note xml:id="i-921864a357f44573-0">
            Med den reflexionen har jag uttryckt vad jag känner inför frågan.
            Det är naturligtvis samma som ni, att man på något sätt hamnar
            mittemellan. Jag vill bara varna för att det kan leda ganska långt
            att inleda försäljningar när man vid prissättning börjar att undanta
            vissa från övriga. Det kan leda fram till en mycket grannlaga
            process. Det kanske Gullholmen inte heller är betjänt av.
          </note>
          <note xml:id="i-bc23829956ae7630-0">
            Fru talman! Detta är återigen ett uttryck för att det finns anledning
            att noga tänka efter före innan man fastställer de stora riktlinjerna.
            Nu har vi fastställt de stora riktlinjerna och står inför tillämpningen
            av dem.
          </note>
          <note xml:id="i-3482cddf0d25fa55-0">
            Det är klart att också den processen kräver sitt omdöme. Jag
            förutsätter att Fastighetsverket har det omdömet i dialogen med
            de boende, och då inte minst med de fastboende.
          </note>
          <note xml:id="i-498c6ded0cf1fbb8-0">
            Anf. 135 LENNART NILSSON (s)
          </note>
          <note xml:id="i-db9965f8d9aaa28b-0">
            Fru talman! Jag är glad över att finansministern i debatten säger
            att han förutsätter att Fastighetsverket tar dessa kontakter med
            Riksantikvarieämbetet och länsstyrelsen. Jag tycker att det är
            viktigt, eftersom många människor upplever att myndigheter är
            besvärliga att ha att göra med.
          </note>
          <note xml:id="i-177f494db3302c9e-0">
            I det här fallet handlar det om att man är beroende av att man
            äger fastigheten, och det är Fastighetsverket som ger ett bud.
          </note>
          <note xml:id="i-4f63b3a3c64b0b55-0">
            Det finns liksom ingen annan som kan gå in, utan man är hänvisad
            till detta. Då är det som riksdagen har sagt naturligtvis angeläget.
            Ibland är det kanske så att det behövs en del förtydliganden.
            Jag är glad för att finansministern har sagt att han förutsätter
            att Fastighetsverket har kontakter med Riksantikvarieämbetet och
            länsstyrelsen för att belysa problemen när man diskuterar frågan
            om priset på den här marken.
          </note>
          <note xml:id="i-c94614518edfd0b9-0">
            Skillnaden mellan Gullholmen och Käringön är att detta inte ligger
            i tingsrätten. Det är naturligtvis angeläget att man kan undvika
            att gå till tingsrätten för att processa. Om man kan klara detta
            via samrådet mellan Fastighetsverket, länsstyrelsen och Riksantikvarien
            är jag av samma uppfattning som finansministern.
          </note>
          <note xml:id="i-df5d45b8b9572125-0">
            Det finns ingen anledning att ge bort mark som sedan omsätts
            i andra led. Det finns säkert sommargäster och andra som har råd
            att betala ett pris på marknadsmässiga grunder.
          </note>
          <note xml:id="i-ee6a52e5f9af2d1a-0">
            Men bakgrunden till min fråga var att många upplever Fastighetsverket
            som mycket kategoriskt.
          </note>
          <note xml:id="i-48e49041c53dba1e-0">
            Man lyssnar inte till de olika synpunkter som kommer in. Jag
            är nöjd med det klarläggande som finansministern har gjort att
            han förutsätter att man för den här diskussionen. Då får man väl
            föra den vidare utan att det kanske behövs någon djupare utredning
            kring dessa frågorna. Man kanske kan klara dem via samrådsförfarandet
            mellan länsstyrelsen, Riksantikvarien och Fastighetsverket.
          </note>
          <note xml:id="i-04ce679020177382-0">
            Anf. 136 STIG GRAUERS (m)
          </note>
          <note xml:id="i-aa4eabb15425f3ed-0">
            Fru talman! Jag uttryckte mig tydligen oklart förut när jag angav
            ett pris. Priset är 200 000-300 000 kr för den mark som huset
            ligger på, har jag fått uppgift om. Det är inte tal om tomter
            här, utan man har byggt på den mark som man fått anvisad. Det
            beskrivs att det gick till så att man hade några slanor som man
            lade över berghällarna. Sedan fick de andra komma och titta på
            vilket markområde dessa slanor inramade.
          </note>
          <note xml:id="i-c02ed07eff3686ef-0">
            Sedan nickade man att man var införstådd med att där kunde en
            fastighet byggas. Det är den prisnivån som nu Statens fastighetsverk
            är ute efter.
          </note>
          <note xml:id="i-4d23d5f4f4dd68c7-0">
            Jag tycker självfallet att det skall vara ett rimligt pris, finansministern.
            Ingen skall ha något gratis. Det ligger ju ändå ett värde i detta.
            Men jag menar att man delvis har betalt av genom sitt arbete för
            att bevara denna kulturmiljö. Jag tycker att de skall gottskrivas
            det. De har dessutom inga vägar eller transportmöjligheter utan
            de får bära allting. Eftersom staten är ägare och har godtagit
            detta förhållande är det rimligt att priset sätts med hänsyn till
            detta.
          </note>
          <note xml:id="i-6af9f78405d951b9-0">
            Det som bekymrar dem nu är att bara Statens fastighetsverk finns
            som spekulant eller som säljare - det beror på hur man ser det
            hela. Nu säger de att intill dess att den här tvisten är avgjord
            finns det ingen marknad. Det finns ingen som går in i något som
            helst ekonomiskt engagemang i det här läget. Staten blir den enda
            genom sitt fastighetsverk. Därmed känner dessa människor sig pantade
            i förväg. Skulle de ändå göra upp på dessa villkor finns det inget
            som säger att de klarar av det när marknaden i ett senare skede
            träder in.
          </note>
          <note xml:id="i-a02cca063d07913b-0">
            Jag är ute efter en överenskommelse med dessa människor på rimliga
            villkor.
          </note>
          <note xml:id="i-4cf481c9c593ffb2-0">
            Anf. 137 ERLING BAGER (fp)
          </note>
          <note xml:id="i-521dc1d0e4c76407-0">
            Fru talman! Jag tyckte att jag i finansministerns svar kunde
            skönja att han också var bekymrad över förhållandena. Det är inte
            bara vi fyra som deltar i debatten som är det. Det är krångligt,
            det finns svårigheter hur man skall tolka detta och man borde
            kanske tänkt efter innan man fattade dessa vägledande riksdagsbeslut
            tidigare.
          </note>
          <note xml:id="i-581f1790a9dc5ca4-0">
            Det är riktigt att de besluten ligger fast. Om man möjligen skulle
            kunna göra en förändring borde man på nytt se över detta, och
            med det som grund få en proposition och ett nytt riksdagsbeslut.
            Då skulle man kanske kunna rädda kvar de kulturvärden och traditionsintressen
            som finns på dessa öar. Det kustnära fisket skulle kunna vara
            utgångspunkten för försörjningen. Det skulle innebära att det
            inte bara är på
          </note>
          <note xml:id="i-bc74ccee96a239f0-0">
            Skansen vi har dessa värden.
          </note>
          <note xml:id="i-92fec45fc9d34012-0">
            Jag tycker att vi vet så mycket om situationen på dessa kronoholmar
            att man ytterligare bör pröva vad hävdvunnen rätt, som har inneburit
            vederlagsfritt nyttjande av marken, innebär. Jag tycker att det
            är rimligt att man ser över detta på nytt.
          </note>
          <note xml:id="i-45fa375fc607b88a-0">
            Anf. 138 PER LAGER (mp)
          </note>
          <note xml:id="i-a33b70bf20184969-0">
            Fru talman! Det finns en bevarandeplan på Gullholmen som säger
            att ön är klassad som kulturhistoriskt värdefull, inget får ändras,
            man får inte bygga och man får inte riva. Det finns inga områden
            mellan husen. Det är små berghällar. Vi som har lyckan att få
            vistas där ute på somrarna ibland vet att vi kan kryssa mellan
            husen och gå på de små snuttarna som finns där.
          </note>
          <note xml:id="i-7f6962a922e09d83-0">
            Nu säger man att dessa markbitar skall anslutas till närliggande
            fastighet. Vad innebär det i förlängningen? Kommer det att sättas
            upp staket där i framtiden?
          </note>
          <note xml:id="i-0c661f5637d369d3-0">
            Kommer möjligheten att vistas på den här ön att bli väldigt beskuren?
          </note>
          <note xml:id="i-cd016d691a39430c-0">
            Jag frågade finansministern tidigare om det särskilda undantaget
            för yrkesfisket, men jag fick inget svar. Jag vet inte om det
            bara är ett allmänt undantag som inte är preciserat. Det är oerhört
            viktigt att få veta vad det kan innehålla och vad det kan betyda.
          </note>
          <note xml:id="i-e7be4eccb1dd1ffa-0">
            Sedan skulle jag vilja veta när det här sätts i sjön.
          </note>
          <note xml:id="i-9c7b5fafc9e17730-0">
            Jag har en artikel här av Karl Frithiofson, f.d. landshövding,
            där han säger att befolkningen hotas att redan vid årsskiftet
            bli tvingad att ta ställning. Samtidigt har han en annan uppgift
            som säger att det kanske är först om två år som detta blir aktuellt.
            I så fall finns det utrymme för vidare diskussioner och samråd.
            Hur är det med den saken? Kan finansministern säga något om det?
          </note>
          <note xml:id="i-91b5398fffbcae59-0">
            Anf. 139 Finansminister GÖRAN
          </note>
          <note xml:id="i-868ca555f7f6f6a8-21">
            PERSSON (s)
          </note>
          <note xml:id="i-6e7c61afbfaa11ef-0">
            Fru talman! Jag skall börja med att, som Stig
          </note>
          <note xml:id="i-0177dae89b04b4a3-0">
            Grauers, rätta mig själv. Jag lämnade en faktauppgift om förmodat
            marknadsvärde på tomterna. Jag nämnde ett marknadsvärde som blev
            uppräknat som om marknadsvärdet hade varit taxeringsvärde. Marknadsvärdet
            är 430 000 kronor. Taxeringsvärdena ligger då någonstans kring
            320 000 kronor för dessa tomter.
          </note>
          <note xml:id="i-82499940149b0cbc-0">
            Tomterna har en storlek på 100-200 m2. Det mesta av tomten upptas
            av husgrunden. Det är detta som har gjort samhällena så speciella.
            Byggnadsstilen gjorde ju att man också kunde överleva i den karga
            miljön.
          </note>
          <note xml:id="i-31705a60ff3b397c-0">
            Det ena förutsätter ju det andra.
          </note>
          <note xml:id="i-0475131058efc8ee-0">
            Lennart Nilsson har fattat mig rätt. Jag har skickat tydliga
            signaler om hur jag ser på detta. Lennart Nilsson som har ställt
            interpellationen har naturligtvis gjort det mot bakgrund av den
            målkonflikt vi kan se.
          </note>
          <note xml:id="i-afcb215fe78ec49d-0">
            Det är ju just när man släpper loss marknadskrafterna i den här
            typen av områden som man inte klarar det kustnära fisket eller
            att människor med små eller ordinära inkomster kan hävda sin rätt
            att förvärva eller hyra. Det är ett problem vi har. Detta är en
            tydlig illustration av det.
          </note>
          <note xml:id="i-1e88062c33b9f625-0">
            Stig Grauers tycker att man skall gottskriva för t.ex. gjorda
            investeringar och andra insatser av bevarandekaraktär. Det ligger
            väl också i Per Lagers, Erling Bagers och kanske också i Lennart
            Nilssons uppfattning.
          </note>
          <note xml:id="i-f87551d5fe148444-0">
            När man har ett taxeringsvärde och begär ett pris som ligger
            långt under taxeringsvärdet har man naturligtvis vägt in att speciella
            omständigheter råder. Om
          </note>
          <note xml:id="i-b463cdf4ff66cc3b-0">
            Statens Fastighetsverk begär ett pris som är en fjärdedel av
            ett marknadsvärde innebär det att man har gjort en bedömning som
            ger skäl att kraftigt sätta ned priset.
          </note>
          <note xml:id="i-5d802d214650c10d-0">
            Det är inte min sak att värdera om det är tillräckligt. Det är
            Fastighetsverkets ansvar. Det är uppenbart att ni inte tycker
            att det är tillräckligt. Ni vill ha ett lägre försäljningspris.
          </note>
          <note xml:id="i-ba9d73bf2cc4a92f-0">
            De som står inför ett ställningstagande - jag kan inte svara
            på när det kommer - har alternativen att förvärva eller arrendera.
            Det är ju olika typer av ekonomiska åtaganden. Om man äger fastigheten
            har man sin besittningsrätt, men arrendet måste kunna fastställas
            efter skäliga villkor som ett bostadsarrende.
          </note>
          <note xml:id="i-37d476dda3fc78a1-0">
            Jag tror inte att vi kommer särskilt mycket längre i interpellationsresonemanget.
            Vi har ganska tydligt blottlagt vad det handlar om. Det är ytterst
            en skälighetsbedömning från ett statligt verk som utgår från ett
            enigt riksdagsbeslut där interpellanterna själva har deltagit.
            När så frågan uppstår om det är skäligt bedömt eller inte infinner
            sig en del tvivel från interpellanternas sida. Jag vill inte i
            kammaren värdera Fastighetsverket.
          </note>
          <note xml:id="i-848540b48bff5cd7-0">
            När det gäller frågan om nyttjanderätt är den föremål för bedömning
            i domstol. Av konstitutionella skäl kan jag inte ha någon uppfattning
            i frågan.
          </note>
          <note xml:id="i-c1c410fd70d9422a-0">
            Jag tror inte att vi kommer längre än så i dagens samtal kring
            Gullholmen.
          </note>
          <note xml:id="i-dc0b25334f601fc7-0">
            Att så många engagerar sig i frågan understryker att den naturligtvis
            inte skall nonchaleras.
          </note>
          <note xml:id="i-eecb1a379f7502e7-7">
            Överläggningen var härmed avslutad.
          </note>
          <note xml:id="i-00ce33b8e87264ec-0">
            14 § Hänvisning av ärenden till utskott
          </note>
          <note xml:id="i-69fea4059d8b5d0e-0">
            Föredrogs och hänvisades
          </note>
          <note xml:id="i-62ad0dfea6a429e4-0">
            Proposition
          </note>
          <note xml:id="i-48a77ba60c949c8b-0">
            1995/96:112 till lagutskottet
          </note>
          <note xml:id="i-83210d01168e82c6-0">
            Motioner
          </note>
          <note xml:id="i-54949b1fecd2437a-0">
            1995/96:U1-U6 till utrikesutskottet
          </note>
          <note xml:id="i-1f7bdf9cdaa080f3-0">
            1995/96:N11-N14 till näringsutskottet
          </note>
          <note xml:id="i-87e65d21bcd3e811-0">
            1995/96:Ju9-Ju11 till justitieutskottet
          </note>
          <note xml:id="i-382d6efe51266a71-0">
            1995/96:Ub1-Ub6 till utbildningsutskottet
          </note>
          <note xml:id="i-c3d25ef4c06eae34-0">
            15 § Bordläggning
          </note>
          <note xml:id="i-9dd694561045427a-0">
            Anmäldes och bordlades
          </note>
          <note xml:id="i-83210d01168e82c6-1">
            Motioner
          </note>
          <note xml:id="i-0d3ecaab5f15b90b-0">
            med anledning av prop. 1995/96:90 Registerbaserad folk- och bostadsräkning
            år 2000 m.m.
          </note>
          <note xml:id="i-f3d2caebbd48e457-0">
            1995/96:Fi6 av Anne Wibble m.fl. (fp)
          </note>
          <note xml:id="i-5dd11f2c07a7a410-0">
            1995/96:Fi7 av Siw Persson och Margitta Edgren (fp)
          </note>
          <note xml:id="i-efef2830c5d10786-0">
            1995/96:Fi8 av Birger Hagård m.fl. (m)
          </note>
          <note xml:id="i-2e33994fd91aa1b0-0">
            1995/96:Fi9 av Peter Eriksson och Birger Schlaug
          </note>
          <note xml:id="i-8fdca4f83c65e9cd-0">
            (mp)
          </note>
          <note xml:id="i-86f93b783294e5a4-0">
            med anledning av prop. 1995/96:99 Spris fortsatta verksamhet
          </note>
          <note xml:id="i-57fbae8033acf39a-0">
            1995/96:So8 av Gullan Lindblad m.fl. (m)
          </note>
          <note xml:id="i-418d9ab018b7ebf1-0">
            11995/96:So9 av Barbro Westerholm m.fl. (fp)
          </note>
          <note xml:id="i-2a5ccf0d1c11297e-0">
            16 § Anmälan om interpellationer
          </note>
          <note xml:id="i-166caefd4adfa6ee-0">
            Anmäldes att följande interpellationer framställts
          </note>
          <note xml:id="i-fca4142d509301fd-0">
            den 15 november
          </note>
          <note xml:id="i-0f6e4bb977b5992f-0">
            1995/96:27 av Beatrice Ask (m) till utbildningsministern om den
            högre utbildningens tillväxt
          </note>
          <note xml:id="i-9f95a278c6b6162a-0">
            1995/96:28 av Siw Persson (fp) till finansministern om fastighetsskatten
          </note>
          <note xml:id="i-dd62250576acda6e-0">
            Interpellationerna redovisas i bilaga som fogas till riksdagens
            snabbprotokoll tisdagen den 21 november.
          </note>
          <note xml:id="i-472c3abb5c96d3e8-0">
            17 § Anmälan om frågor
          </note>
          <note xml:id="i-bfae88ebd51e25a0-0">
            Anmäldes att följande frågor framställts
          </note>
          <note xml:id="i-fca4142d509301fd-1">
            den 15 november
          </note>
          <note xml:id="i-cfc1732bcfc74a30-0">
            1995/96:110 av Monica Green (s) till kulturministern om våldet
            i TV
          </note>
          <note xml:id="i-23b3f09878ce2a24-0">
            1995/96:111 av Ragnhild Pohanka (mp) till utbildningsministern
            om barntillägget för vuxenstuderande
          </note>
          <note xml:id="i-d616c654c56f83fd-0">
            1995/96:112 av Ragnhild Pohanka (mp) till utrikesministern om
            Nigeria
          </note>
          <note xml:id="i-93607d32240a07b8-0">
            1995/96:113 av Alf Eriksson (s) till jordbruksministern om livsmedelssäkerheten
            i världen
          </note>
          <note xml:id="i-6471ee02a023a25e-0">
            1995/96:114 av Owe Hellberg (v) till finansministern om fastighetsskattens
            effekter
          </note>
          <note xml:id="i-e1add6e15d232501-0">
            Frågorna redovisas i bilaga som fogas till riksdagens snabbprotokoll
            tisdagen den 21 november.
          </note>
          <note xml:id="i-c8e81a050efb93f5-0">
            18 § Kammaren åtskildes kl. 17.13.
          </note>
          <note xml:id="i-71e38ebbb94e7c6e-0">
            Förhandlingarna leddes
          </note>
          <note xml:id="i-c0d22ac4a9f10a72-0">
            av andre vice talmannen från sammanträdets början t.o.m. 8 §
            anf. 35 (delvis),
          </note>
          <note xml:id="i-a15d12e784f2d913-0">
            av talmannen därefter t.o.m. 13 § anf. 122 (delvis)
          </note>
          <note xml:id="i-ceda9e681bf972d9-0">
            och
          </note>
          <note xml:id="i-e83a7d3571942a8c-0">
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
