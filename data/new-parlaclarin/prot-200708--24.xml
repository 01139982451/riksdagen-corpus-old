<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--24</head>
          <docDate when="2007-11-14">2007-11-14</docDate>
        </div>
      </front>
      <body>
        <div>
          <note xml:id="i-c011cdb25e717deb-0">
            ﻿
          </note>
          <note xml:id="i-05be313bc1e43b3a-0">
            Riksdagens protokoll
          </note>
          <note xml:id="i-4b9a3f23ba420a56-0">
            2007/08:24
          </note>
          <note xml:id="i-d1d4aa3e908756ca-0" type="date">
            Onsdagen den 14 november
          </note>
          <note xml:id="i-4c38bfa18f9b34d2-0">
            Kl. 09:00 - 19:42
          </note>
          <note xml:id="i-acb545e0b571db31-0">
            1 § Justering av protokoll
          </note>
          <note xml:id="i-8b4a502706a283b6-0">
            Justerades protokollet för den 1 november.
          </note>
          <note xml:id="i-bf65c9898ad71899-0">
            2 § Avsägelse
          </note>
          <note xml:id="i-d61f0b19fb14bb9c-0">
            Andre vice talmannen meddelade att Karla López (mp) anhållit
            om entledigande från uppdraget som ledamot av riksdagen från och
            med den 14 november.
          </note>
          <note xml:id="i-f5a2da14217bac9f-0">
            Kammaren biföll denna anhållan.
          </note>
          <note xml:id="i-d2f5b4c18e1be941-0">
            3 § Meddelande om val av ställföreträdande justitieombudsman
          </note>
          <note xml:id="i-bf75f87dfa8a9a8f-0">
            Andre vice talmannen meddelade att val av ställföreträdande justitieombudsman
            skulle äga rum torsdagen den 15 november .
          </note>
          <note xml:id="i-b59d2ffb44ec614b-0">
            Meddelandet hade delats ut till kammarens ledamöter.
          </note>
          <note xml:id="i-7418522a41a1ae2f-0">
            4 § Anmälan om fördröjda svar på interpellationer
          </note>
          <note xml:id="i-ec736873074bfdc4-0">
            Till riksdagen hade inkommit följande skrivelser:
          </note>
          <note xml:id="i-d424b141d1df2102-0">
            Interpellation 2007/08:105
          </note>
          <note xml:id="i-b2421d0001c6f55b-0">
            Interpellation 2007/08:105 Civilt test- och övningscentrum i
            Arvidsjaur
          </note>
          <note xml:id="i-b3f25e4e6b1ff399-0">
            Interpellationen kommer att besvaras fredagen den 30 november
            2007.
          </note>
          <note xml:id="i-b44b620f21c44d35-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-8d8c018b7e5e255b-0">
            Dag Ekman
          </note>
          <note xml:id="i-4fcb36f5051a6020-0">
            Interpellation 2007/08:131
          </note>
          <note xml:id="i-c784194cb8d265e5-0">
            Interpellation 2007/08:131 Antalet utbildningsplatser på universitet
            och högskolor
          </note>
          <note xml:id="i-67e2b5f92f7a0fe1-0">
            Interpellationen kommer att besvaras den 27 november 2007.
          </note>
          <note xml:id="i-ebc7152245ae6c8f-0">
            Skälet till dröjsmålet är tjänsteresa och förhinder på grund
            av annat engagemang.
          </note>
          <note xml:id="i-4e74088a548fec69-0">
            Lars Leijonborg
          </note>
          <note xml:id="i-94a37aa7b6a5ad43-0">
            Interpellation 2007/08:133
          </note>
          <note xml:id="i-c8601740b00f23e6-0">
            Interpellation 2007/08:133 Näringslivets behov av utbildad arbetskraft
          </note>
          <note xml:id="i-67e2b5f92f7a0fe1-1">
            Interpellationen kommer att besvaras den 27 november 2007.
          </note>
          <note xml:id="i-ebc7152245ae6c8f-1">
            Skälet till dröjsmålet är tjänsteresa och förhinder på grund
            av annat engagemang.
          </note>
          <note xml:id="i-4e74088a548fec69-1">
            Lars Leijonborg
          </note>
          <note xml:id="i-6727c16af0427e85-0">
            5 § Förnyad bordläggning
          </note>
          <note xml:id="i-3be88d46cd9cf5c8-0">
            Föredrogs och bordlades åter
          </note>
          <note xml:id="i-d6691c07d21a0e4a-0">
            6 § Fortsatt giltighet av 1952 års tvångsmedelslag och lagen
            om hemlig kameraövervakning samt vilande förslag om hemlig rumsavlyssning
            m.m.
          </note>
          <note xml:id="i-6f85b9ec42ab60ba-0">
            Föredrogs
          </note>
          <note type="speaker" xml:id="i-26d7f5fa50e802a5-0">
            Anf. 1 THOMAS BODSTRÖM (s):
          </note>
          <u who="thomas_bodstrom_8a617a" next="cont" xml:id="i-daf273f9207ce213-0"/>
          <note xml:id="i-9b4481c935cd3427-0">
            Fru talman! Ärade ledamöter och justitieministern!
          </note>
          <u who="thomas_bodstrom_8a617a" prev="cont" xml:id="i-86dbb1ec60eedd2b-0">
            <seg xml:id="i-a312918462a804ae-0">
              Nu har vi baxat buggningen ända hit. För de kriminella organisationerna
              ska det bli ett djävla skit för att travestera ett tidigare känt
              uttryck. Det har varit en lång resa. Det har tagit ungefär 25
              år. Den tiden har präglats av en lika lång debatt, och det är
              bra. Vi har välkomnat debatten. Den behövs. Buggning eller rumsavlyssning
              är ett mycket integritetskränkande redskap för polisen.
            </seg>
            <seg xml:id="i-cdb1a773e91997e3-0">
              Tyvärr har debatten ibland spårat ur. Man har gjort jämförelser
              med allt ifrån Stasi till nazism. Det är synd, framför allt för
              de seriösa kritiker som finns. Det finns ju starka skäl emot rumsavlyssning
              även om jag och många med mig har kommit fram till att fördelarna
              överväger.
            </seg>
            <seg xml:id="i-690b9cc37d54935e-0">
              För mig har det här varit väldigt speciellt. Det går inte att
              jämföra med någonting annat. Jag har varit föremål för många av
              attackerna, och det kan jag ta när vi nu ser att detta ändå kommer
              att gå igenom. Men det är även speciellt att skriva under en proposition
              och sedan som ordförande i justitieutskottet få handlägga samma
              proposition på grund av en handläggning som gjorde att ärendet
              hamnade i riksdagen. Jag inser att risken att jag kommer att kallas
              Thomas Buggström i fortsättningen därför är stor.
            </seg>
            <seg xml:id="i-1e066f13ae3d1ae0-0">
              Men det finns som sagt starka skäl också emot, och man måste
              starkt ifrågasätta om detta verkligen är tillräckligt. Det bör
              ändå påpekas att Sverige är ett av de absolut sista länderna att
              införa detta, även om det inte är därför vi ska genomföra det.
              När man börjar tala om Stasi och nazism och så vidare kan man
              alltså jämföra med Danmark, Norge, Finland och Island. Det är
              knappast sådana länder man förknippar med det ena eller det andra.
            </seg>
            <seg xml:id="i-ec2fc1be2d5be501-0">
              Man måste dock för att kunna föra ett bra resonemang titta på
              vad det är som väger över. Hur är det egentligen? Man brukar säga
              att rumsavlyssning är så repressivt. Det hotar rättssäkerheten
              och den personliga integriteten. Men det går inte att klumpa ihop
              på det viset. Det handlar om olika saker. I resonemanget kring
              huruvida det är repressivt eller inte tycker jag att man ska titta
              på om detta medför att vi bara ska stänga in människor på väldigt
              lång tid. Nej, det handlar inte om det. Det handlar om att människor
              som har begått brott också ska stå till svars. Men det handlar
              också om att oskyldiga människor ska kunna frikännas tidigare.
              Det har ingenting med längden på fängelsestraffen att göra. Det
              har inte heller något att göra med hur behandlingen under fängelsetiden
              ska vara. Den invändningen tycker jag därför väger ganska lätt.
            </seg>
            <seg xml:id="i-c6761256c0b82a37-0">
              När det gäller rättssäkerheten måste man också titta på risken
              för att oskyldiga döms. Rätten att få sina intressen prövade i
              domstol är tillgodosedd. Dessutom är frågan om överskottsinformation
              nu reglerad. Så var det inte i de tidigare förslagen från 90-talet.
              Då kunde man bakvägen lösa en hel del brott med hjälp av buggning
              om man bara fick fram informationen.
            </seg>
            <seg xml:id="i-a024f4a9a8140606-0">
              Innebär detta att fler oskyldiga riskerar att dömas? Nej, det
              gör det inte. Som advokat kan jag säga att jag ur rättssäkerhetssynpunkt
              hellre tar teknisk bevisning i en domstol än vittnen som ska tala
              om vad som hände under några sekunder eller någon minut ett par
              år tidigare. Då tycker jag att det är bättre med teknisk bevisning.
            </seg>
            <seg xml:id="i-66df46cb92372cb9-0">
              Rättssäkerhet handlar inte bara om att se till att människor
              som har begått brott ska kunna dömas, utan det handlar också om
              att oskyldiga på ett tidigt stadium ska kunna frias i en utredning.
              Om det till exempel har kommit fram att en restaurang ägnar sig
              åt narkotikaförsäljning i stor skala gäller det att på ett tidigt
              stadium få bort alla de personer som inte på något sätt har med
              detta att göra. De ska inte behöva anhållas eller kanske häktas
              för att släppas först en eller två veckor senare. De ska över
              huvud taget inte behöva bli inblandade. Det är alltså också viktigt
              att komma ihåg att detta på många sätt stärker rättssäkerheten.
            </seg>
            <seg xml:id="i-6131b0eb64ef4c04-0">
              Slutligen har vi integritetsfrågan. Det är ingen tvekan om att
              detta kränker den personliga integriteten. När det gäller de personer
              som är misstänkta för brott är det inte så konstigt. Där vill
              vi ju kränka den personliga integriteten på det sättet. Det handlar
              inte om att vi vill avlyssna vad de här personerna har sagt, utan
              vi vill att de ska vara inlåsta i fängelse i flera år. Det om
              något är väl att kränka den personliga integriteten, men det är
              å andra sidan hela syftet med att bekämpa brott att människor
              ska stå till svars. Och så länge vi inte har något bättre alternativ
              för personer som begår grova brott är det fängelse som gäller.
              Det är det som är syftet. Det är viktigt att komma ihåg, och det
              vet vi alla som har en nära kontakt med rättsväsendet, att själva
              poängen är att människor som begår grova brott också ska stå till
              svars för detta.
            </seg>
            <seg xml:id="i-05d99a08a6bb156c-0">
              Men här har vi slutligen det stora problem som har gjort att
              jag själv har tvekat. Problemet med rumsavlyssning är att oskyldiga
              människor kommer att drabbas till skillnad från när det gäller
              telefonavlyssning. Så är det, och det ska vi vara medvetna om.
              Det ska vi som röstar för förslaget ärligt medge. Anhöriga till
              den person som säljer narkotika i stor skala kommer också att
              avlyssnas. Anställda på den restaurang jag talar om kommer att
              avlyssnas. Det är väldigt obehagligt för dessa människor efteråt.
            </seg>
            <seg xml:id="i-b22879fb01d92e6f-0">
              Det är därför det är synd att de människor som drabbas av rumsavlyssning
              och sedan bedöms vara oskyldiga inte har rätt till skadestånd.
              Det är synd, men det är inte på något sätt för sent. Det är en
              fråga vi får ta med oss in i framtiden. Man har inte rätt till
              skadestånd för telefonavlyssning om man inte kan visa att staten
              begått fel eller försummelse. Men vi har ett annat exempel. En
              person som blir häktad har som huvudregel rätt att få ersättning.
              Jag anser att buggning är så integritetskränkande att det ska
              ligga närmare häktning än vanlig telefonavlyssning om en person
              bedöms vara oskyldig. Så pass mycket kränker denna information
              den personliga integriteten. Jag kommer därför att driva den frågan
              vidare. Det är alltså inte på något sätt för sent bara för att
              de borgerliga partierna säger nej i dag.
            </seg>
            <seg xml:id="i-5b60b6950049b5dc-0">
              Vi ska alltså vara medvetna om att den personliga integriteten
              hos oskyldiga kommer att kränkas. Mot detta, fru talman, ska vägas
              alla de oskyldiga som drabbas av brott. Det handlar om alla de
              unga människor som får sina liv förstörda på grund av att människor
              vill sälja narkotika och tjäna pengar. Det handlar om de unga
              flickor och i vissa fall pojkar som säljs på bordeller runt om
              i Sverige. Att råka ut för brott är nog den största personliga
              integritetskränkningen man över huvud taget kan råka ut för. Vi
              ska alltså också komma ihåg att när vi inför redskap för polisen,
              till exempel rumsavlyssning, så är det också för att stärka den
              personliga integriteten för de människor som har råkat ut eller
              riskerar att råka ut för brott.
            </seg>
            <seg xml:id="i-d622feb5e8ac1398-0">
              På så sätt ska man väga detta mot varandra. När man gör den sammanvägningen
              och har kunskapen om hur svårt det i vissa fall är att få fram
              bevisning anser jag att fördelarna väger tyngre än nackdelarna,
              även om det aldrig någonsin handlar om hundra mot noll.
            </seg>
            <seg xml:id="i-5cb655781f584bfd-0">
              Rumsavlyssning, eller buggning, ska bara få användas i de mest
              speciella situationerna, när det gäller den tyngst kriminella
              brottsligheten. Det får inte användas i andra sammanhang. Vi vet
              också att när det gäller mc-klubbar, bordeller och annat finns
              det inte många vittnesmål trots att det finns många vittnen. Detta
              är verkligheten, mina vänner! Detta är den verklighet vi har ansvar
              för att bekämpa, och det kan vi nu göra genom att ge polisen detta
              redskap. Vi ska inte tro att detta förändrar hela brottsbekämpningen.
              Det talas om ett fyrtiotal fall om året. Men det är ändå en viktig
              komponent för polis och åklagare. Det har efterfrågats under lång
              tid, och vi som röstar för förslaget kan nu ge polisen det redskap
              de behöver.
            </seg>
            <seg xml:id="i-e440b8532056ac8c-0">
              Därmed inte sagt att det inte kommer att begås fel av polis och
              åklagare. Det kommer att begås fel av polis och åklagare, liksom
              av andra. De som envetet försvarar detta och säger att det inte
              är någon fara har dålig insikt i dessa frågor. Men det innebär
              bara att vi ska ha en ännu starkare kontroll. Dock väger fördelarna
              över även här.
            </seg>
            <seg xml:id="i-5e1bd1c912ef22cf-0">
              Det har som sagt varit en lång resa. Beatrice Ask och jag har
              bråkat om många frågor, men i detta är vi nu överens. Jag tänker
              inte orda så mycket om att det har blivit försenat i ett och ett
              halvt år med tanke på att det sammanlagt har tagit 25 år. Vi respekterar
              naturligtvis det och lägger det bakom oss. Jag tycker i stället
              att det är bra att vi har frågor där vi förenar oss, särskilt
              när det handlar om att bekämpa den grova brottsligheten. Vi har
              så mycket annat vi kan bråka om.
            </seg>
          </u>
          <note type="speaker" xml:id="i-fd6f58bde7bbc54d-0">
            Anf. 2 ALICE ÅSTRÖM (v):
          </note>
          <u who="alice_astrom_01eda6" xml:id="i-5c81c26ac353e749-0">
            <seg xml:id="i-70b3c34d097fb437-0">
              Fru talman! Jag ska börja med att yrka bifall till reservationerna
              1, 3, 8 och 12. Jag vet att vi ska försöka undvika alltför många
              reservationer, men i det betänkande som vi debatterar i dag ligger
              faktiskt tre propositioner. Därför yrkar jag bifall till dessa
              fyra reservationer.
            </seg>
            <seg xml:id="i-8fe40f1d3fb65859-0">
              Fru talman! Denna debatt har varit lång. Den har varit intensiv.
              Vänsterpartiet var ett av de partier som aktivt drev frågan om
              en minoritetsbordläggning. Minoritetsbordläggningen var tänkt
              att ge möjlighet att föra en debatt om dessa viktiga frågor frågor
              om den personliga integriteten. I den debatten lyfte även flera
              ledamöter från Centerpartiet och Kristdemokraterna fram frågan
              om Integritetsskyddskommittén och dess arbete. Innebörden var
              att man borde invänta Integritetsskyddskommitténs betänkande som
              har till uppgift att göra en sammanställning och en granskning
              av vår lagstiftning för att se hur vi uppfyller Europakonventionen
              och skyddar den personliga integriteten i Sverige i dag.
            </seg>
            <seg xml:id="i-b858d2e5ccbd1b48-0">
              Nu står vi här och ska fatta beslut om buggning och om möjligheten
              att använda tvångsmedel i förebyggande syfte, men också om en
              nämnd som ska få möjlighet att granska de tvångsmedel som används.
              Att man åtminstone har förstärkt den sidan ser vi från Vänsterpartiet
              som positivt.
            </seg>
            <seg xml:id="i-d38a805c5ace5f01-0">
              Men hur är det då med Integritetsskyddskommittén som alla i den
              debatten lyfte fram som väldigt viktig och som Lagrådet också
              i sin lagrådsremiss säger att man borde invänta? Den 21 november
              har Integritetsskyddskommittén sin första preliminära justering.
              Den 28 november har vi slutjustering på Integritetsskyddskommittén.
              Ändå håller vi debatten i dag och ska fatta beslut.
            </seg>
            <seg xml:id="i-60f35c659b02f4b3-0">
              Jag vill ställa frågan till Centerpartiet och Kristdemokraterna
              som lyfte fram vikten av Integritetsskyddskommittén och dess arbete
              i debatten inför bordläggningen. Hur kommer det sig att ni är
              beredda att stå här i dag och fatta beslut om ett förslag i ett
              betänkande som faktiskt genomför det vi bordlade? Det går förstås
              att säga att vi nu har lagt till fler komponenter. Vi har förstärkt
              rättssäkerheten genom att inrätta en nämnd. Det har gjorts två
              smärre förändringar som i och för sig är viktiga. En av förändringarna
              säger att man inte ska få avlyssna medieredaktioner. Det var en
              punkt som vi tyckte var väldigt viktig men som saknades i det
              förra förslaget.
            </seg>
            <seg xml:id="i-d4b86774c60aef4c-0">
              Fru talman! Problemet är att lagstiftningen och skyddet för medieredaktioner
              inte har genomförts med någon analys eller noggrann genomgång.
              I dag vet vi att mediearbete inte är att sitta på en redaktion.
              Mycket av arbetet pågår också i det privata hemmet. Journalister
              kan jobba på andra platser. Här finns en mycket klar otydlighet.
              Det är ett steg framåt, men jag är orolig för att det ändå inte
              kommer att räcka.
            </seg>
            <seg xml:id="i-b49fc0c0af8d52f2-0">
              Dessutom kan man ställa sig frågan om Integritetsskyddskommittén
              över huvud taget kan göra ett meningsfullt arbete. Vi har kommit
              med två delbetänkanden som jag hoppas att alla ledamöter har läst.
              Vad säger dessa delbetänkanden? Just när det gäller det vi ska
              fatta beslut om i dag, möjligheten till buggning och tvångsmedel
              i förebyggande syfte, pekar man klart och tydligt, i den analys
              som gjordes av Integritetsskyddskommittén, på de tre komponenter
              som vi ledamöter faktiskt är skyldiga att ha med oss när vi beslutar
              om lagstiftning som berör den personliga integriteten. Den ena
              komponenten är behovet. Det pratade Thomas Bodström väldigt mycket
              om i sitt anförande. Den andra komponenten är hur effektivt det
              är. Den tredje komponenten som ska analyseras är om det är proportionellt.
              Det är egentligen först därefter man kan göra en avvägning gentemot
              regeringsformens skydd när det gäller den personliga integriteten.
              Det är först då vi kan säga att den här avvägningen har gett detta
              resultat, och därför är vi beredda att faktiskt fatta ett visst
              beslut.
            </seg>
            <seg xml:id="i-508d6cd0c82ea7f5-0">
              När Integritetsskyddskommittén granskade dessa lagförslag kunde
              man mycket väl konstatera att behovet var väl beskrivet. När det
              gällde effektiviteten hade man pratat bland annat med tysk polis
              och lite grann med dansk polis, men egentligen hade man ingen
              djupare analys än så när det gällde effektiviteten. När man ska
              titta på om det är proportionellt kan man alltså inte göra någon
              avvägning eftersom man inte ens har gjort någon analys av effektiviteten.
              I delbetänkandet från Integritetsskyddskommittén sägs att man
              inte bör anta de här lagförslagen utan att ha gjort en djupare
              analys av de tre krav som regeringsformen faktiskt ställer på
              lagstiftarna.
            </seg>
            <seg xml:id="i-ce7f626522bb9533-0">
              Har detta då gjorts så att vi nu kan säga ja? Nej, precis som
              Thomas Bodström sade är det i stort sett samma förslag som läggs
              på riksdagens bord i dag som det som bordlades av den förra riksdagen.
              Min fråga blir ändå till alla ledamöter i justitieutskottet och
              till alla ledamöter som ska rösta i dag: Betyder regeringsformen
              ingenting? Betyder inte det ansvar som vi som lagstiftare har
              fått att faktiskt skydda medborgarna någonting? Betyder det skydd
              för medborgarna som finns i regeringsformen i Sverige ingenting,
              eftersom man är beredd att säga: Tja, vi konstaterar att man säger
              det här, men vi gör ingenting åt det. Och när Integritetsskyddskommittén
              har till uppgift att se över om vi behöver stärka lagstiftningen
              när det gäller skyddet för den personliga integriteten är man
              till och med beredd att anta förslagen i stort sett två veckor
              innan Integritetsskyddskommittén kommer med sitt slutbetänkande.
            </seg>
            <seg xml:id="i-020ef3d1b8c26877-0">
              Fru talman! Det är lite grann med sorg i hjärtat och med en stor
              besvikelse som jag känner att det oerhört gedigna arbete som Integritetsskyddskommittén
              har genomfört under de här åren och där vi snart är i mål uppenbarligen
              inte betyder någonting alls för Sveriges riksdag.
            </seg>
            <seg xml:id="i-b2386ac4fcd7a472-0">
              Fru talman! Vi i Vänsterpartiet blir ofta anklagade för att vi
              inte har lärt av historien. Men, fru talman, jag kan tala om att
              vi i Vänsterpartiet har lärt att ett samhälle som inte är berett
              att skydda sina medborgare från kränkningar när det gäller den
              personliga integriteten, ett land där man inte är beredd att respektera
              regeringsformens skydd för medborgarna, ett land där övervakning
              och angiverier är vardagsmat är någonting som vi i Vänsterpartiet
              inte vill ha.
            </seg>
            <seg xml:id="i-c32481f88fadb348-0">
              Fru talman! Man kan inte enbart se de här förslagen stående helt
              ensamma. Vi måste se dem i ett sammanhang där vi på många områden
              har genomfört lagstiftning som faktiskt inte uppfyller rättssäkerhetskrav,
              som inte skyddar den personliga integriteten, och vi vet att flera
              lagförslag är på gång. Ett av förslagen som nu diskuteras i EU
              är att ha ett register över flygpassagerarna, deras rörelsemönster
              och olika uppgifter om flygpassagerarna, som ska lagras i 13 år.
              Stegen mot ett samhälle där medborgarnas personliga integritet
              är helt obefintlig närmar sig, och på många områden har vi redan
              trampat över.
            </seg>
            <seg xml:id="i-c6b1e6366f4ca8bf-0">
              Fru talman! Sveriges riksdag har tillsatt en kommitté som ska
              göra en helhetsgranskning och som kommer med ett delbetänkande
              där man visar på klara brister när det gäller skyddet för den
              personliga integriteten. Man säger i kommittén till och med att
              det här nästan kan betraktas som ett systemfel, för det här sker
              på många områden och inte enbart på justitieutskottets område.
              Bakom ett delbetänkande med just de beskrivningarna står en enig
              kommitté. Det är Vänsterpartiet, Miljöpartiet, Kristdemokraterna,
              Centerpartiet och Moderaterna som är eniga om den beskrivningen.
              I det läget, fru talman, är man i dag beredd att fatta beslutet.
            </seg>
            <seg xml:id="i-4abc4e27036908ca-0">
              Till slut, fru talman, yrkar vi i Vänsterpartiet avslag på förslagen.
              Vi ser att det har kommit förbättringar, och det är glädjande.
              Det är viktigt att säga. Men när det inte finns respekt för vare
              sig kommitténs arbete eller för regeringsformen, eller när vi
              som lagstiftare inte tar vårt ansvar att följa de krav som ställs
              på oss, kan jag inte säga något annat än att det här är en sorgens
              dag.
            </seg>
          </u>
          <note type="speaker" xml:id="i-3ed479fb6556d9b3-0">
            Anf. 3 MEHMET KAPLAN (mp):
          </note>
          <u who="mehmet_kaplan_727649" xml:id="i-ac5ed235256cc7af-0">
            <seg xml:id="i-7371b8a7f66e168e-0">
              Fru talman! Att råka ut för brott är den största kränkningen
              av den personliga integriteten. Det är vi alla överens om. Det
              är ingenting som man behöver diskutera. Men vad är då felet, vad
              är problemet? Varför kommer Miljöpartiet tillsammans med Vänsterpartiet
              att rösta emot detta förslag?
            </seg>
            <seg xml:id="i-63230fb0620c049f-0">
              Jag vill för att vinna tid ta upp våra reservationer och säga
              att vi står bakom dem men att vi kommer att yrka bifall till enbart
              reservationerna 15, 16 och 17.
            </seg>
            <seg xml:id="i-e471c1568909aeda-0">
              Vad är felet och varför är vi emot detta? Det sägs att folk som
              inte har några skelett i garderoben inte behöver oroa sig. Protesterna
              handlar inte om vem som har skelett eller inte, eller hur många.
              De handlar om rätten till privatliv, rätten att inte behöva veta.
              Samtidigt handlar det om att veta att alla våra aktiviteter och
              åsikter eventuellt registreras och lagras. Vårt liv kommer att
              sakna ett rum dit bara vi själva har nyckeln. Vi har sett i historien
              någonting som Alice Åström också tog upp vad som kan hända då
              staten har lagrat extensiv information om oss medborgare och våra
              privatliv.
            </seg>
            <seg xml:id="i-4bab4be13df4a24e-0">
              Under flera årtionden åsiktsregistrerade Säkerhetspolisen vänsteraktiva
              människor. Men det var inte bara de som råkade illa ut. Till och
              med Miljöpartiets ungdomsförbund, Grön ungdom, har funnits i dessa
              register.
            </seg>
            <seg xml:id="i-83236067e1c8bccb-0">
              Detta ledde till att flera hundra vänstermänniskor förnekades
              anställning och utsattes för andra oacceptabla konsekvenser, och
              många lider i dag fortfarande av sviterna. Jag träffade i går
              en person som hade funnits i ett sådant här register, och hennes
              berättelse var skrämmande.
            </seg>
            <seg xml:id="i-5937baa5f86258da-0">
              I Sverige har vi en historia av att lita på den goda staten.
              Det måste man kunna göra. Vi är en demokrati med historiska anor,
              och det kanske mest grundläggande för vår demokrati har varit
              just att vi värnar den personliga integriteten.
            </seg>
            <seg xml:id="i-8f33047df00cc378-0">
              Men verkligheten fungerar oftast annorlunda. Det kommer alltid
              att finnas människor med makt och inflytande som kan missbruka
              tillgången till massiv information om medborgarnas privatliv,
              inte i dag, inte i morgon, men kanske i framtiden.
            </seg>
            <seg xml:id="i-a795c3e74457de05-0">
              Förutom att detta förslag, men också de andra som jag kommer
              att återkomma till, är häpnadsväckande dåligt belagda just effektiviteten
              har ifrågasatts från många olika håll är det dessutom ett faktum
              att den nuvarande regeringen, men också den tidigare faktiskt,
              helt struntat i att säkra de reella rättssäkerhetsgarantier som
              skulle kunna lugna oss.
            </seg>
            <seg xml:id="i-a30de70cfb8eef49-0">
              Enligt Europakonventionen ska staten vid ingrepp i privatlivet
              säkra tillgång till efterhandsinformation till den som utsatts
              för integritetskränkning. Dessutom ska rätten till skadestånd,
              som Thomas Bodström så riktigt tog upp, finnas om denna övervakning
              har varit lagvidrig. Efterhandsinformation i viss form och att
              garantera att det inte sker något övergrepp finns i just detta
              betänkande, men inte i andra fall som till exempel FRA:s avlyssning.
              Men den diskuterar vi inte i dag.
            </seg>
            <seg xml:id="i-9716b405c6308c79-0">
              Inte heller har regeringen tagit hänsyn till den pågående parlamentariska
              utredningen. Problemet är att det betänkande och det utslag som
              fanns där inte riktigt går hand i hand med de slutsatser som vi
              själva i utskottet har kommit fram till.
            </seg>
            <seg xml:id="i-55d999f2cd7a9d64-0">
              Den klassiska frågan om vem som övervakar övervakaren måste ha
              ett tydligt svar. Den begränsade övervakning som trots allt, tyvärr,
              behövs i samband med synnerligen grov brottslighet terrorism men
              också annan organiserad brottslighet måste stå under sträng demokratisk
              kontroll. Öppenhet ska råda om vilka övervakningsåtgärder som
              vidtagits. Reglerna och de tekniska systemen ska vara så utformade
              att ett personligt ansvar kan utkrävas då överträdelse sker. Det
              ska kunna resultera i åtal och skadestånd. Straffskalan ska också
              väljas så att frågans betydelse markeras.
            </seg>
            <seg xml:id="i-209cc3b9f14643dc-0">
              Tillsynen av att myndigheterna följer reglerna ska utföras av
              en instans med hög kompetens, goda resurser och ett stort mått
              av oberoende. Det måste finnas enkla och effektiva vägar för medborgarna
              att kontrollera information om sig själva, att få felaktig information
              korrigerad och att få skadestånd när så är motiverat. Det gäller
              även elektroniska fotspår som inte utgör traditionell databasinformation
              och som i dag därför inte täcks av rätten att få registerutdrag
              om sig själv.
            </seg>
            <seg xml:id="i-caf66d09b3153f62-0">
              Fru talman! Ett intressant faktum är den paradoxala dubbelverkan
              som rikspolischefen och riksåklagaren har skrivit om. De skrev
              i sin senaste rapport till regeringen om användandet av hemliga
              tvångsmedel. De hade med siffror, nämligen att 893 personer figurerade
              i 311 förundersökningar om bland annat narkotikabrott under 2006.
              De säger att även om det finns mörka moln på himlen är de i stort
              sett nöjda. Hemlig teleavlyssning, hemlig kameraövervakning och
              hemlig teleövervakning, som kan jämställas med mycket av det vi
              diskuterar i dag, är fortfarande viktiga instrument i den brottsbekämpande
              verksamheten.
            </seg>
            <seg xml:id="i-672d5f9dbe3af3cd-0">
              Problemet är just dessa mörka moln, det vill säga de kriminellas
              motdrag. Vad gör då människor som har all anledning att vara så
              rädda som Thomas Bodström tycker att de ska vara och som jag håller
              med om? De använder sig av krypterad e-post och mobiltelefoner
              med kontantkort. Detta tillsammans med många andra saker som vi
              i dag inte har kompetens nog att uttala oss om har minskat effektiviteten
              och resultaten av dessa avlyssningar. Motdrag möts med motdrag.
              Utan att avslöja detaljer förklarar dessa två chefer att nya tekniska
              möjligheter förbättrar polisens möjligheter. Det är två av de
              utlåtanden vi har fått. Det är två utlåtanden som det kan verka
              ger stöd för det vi tänker fatta beslut om i dag, men tyvärr ser
              vi att det inte är helt enkelt.
            </seg>
            <seg xml:id="i-6494c461f4c61c29-0">
              Vad som däremot är oroande och definitivt förtjänar en ordentlig
              genomlysning är om vi som lagstiftare har släppt polisen för långt,
              om säkerhetsgarantierna är tillräckliga och inte minst hur effektiva
              åtgärderna är. Sedan oktober 2004 är det möjligt för polisen att
              inte bara avlyssna telefoner som tillhört eller tillhör en misstänkt
              utan även teleförbindelser som det kan tänkas ringas från eller
              till.
            </seg>
            <seg xml:id="i-6a7e5d179b0f2e1a-0">
              Varför tar jag upp detta? Det är nämligen fråga om en helhetsbild.
              Jag tycker att Alice Åström klargjorde tydligt att det här inte
              bara handlar om just de förslagen utan att det är fråga om ett
              helt paket. Vissa av dem har redan implementerats, och andra är
              på väg.
            </seg>
            <seg xml:id="i-eeb1049ef8abba78-0">
              Jag tänkte avsluta med att räkna upp några utökade möjligheter
              för polisen eller Säpo att använda sig av övervakning, avlyssning
              och tvångsmedel i olika former som redan finns i vår lagstiftning.
            </seg>
            <seg xml:id="i-67f47931e0cbb643-0">
              Riksdagen beslutade i november 2005 att polisen från den 1 januari
              2006 får ta dna-prov på en person som är skäligen misstänkt för
              ett brott som kan ge fängelse. Här är något viktigt. Vi har också
              sänkt kraven. Tidigare var det två års fängelse. I dag säger vi
              bara fängelse.
            </seg>
            <seg xml:id="i-0cd0459722197082-0">
              Polisen får sedan 2005 använda överskottsinformation erhållen
              vid hemlig teleavlyssning till utredning av andra brott än den
              som teleavlyssningen avsåg. Det är just sådan överskottsinformation
              som vi flera gånger har lyft upp och tycker är problematisk.
            </seg>
            <seg xml:id="i-b2be064b86a45878-0">
              Vid förundersökning om brott som kan ge fängelse får polisen
              använda information från databaser med bilars passager genom Helsingforss
              biltullar. Det är något som när trängselskatten diskuterades togs
              upp från Miljöpartiets sida men som det inte har gjorts så mycket
              åt.
            </seg>
            <seg xml:id="i-957ab6b13aeb6987-0">
              Jag kan fortsätta. Listan är lång. Men jag tackar för möjligheten
              att kunna framföra denna minoritetsåsikt som inte är tillräckligt
              stor, på grund av att de tidigare förhoppningarna om medhjälpare
              för att skjuta upp detta ett och ett halvt år, möjligen längre,
              har grusats.
            </seg>
          </u>
          <note type="speaker" xml:id="i-ea8040cff7459f18-0">
            Anf. 4 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-db51ecc5c41b3cb8-0">
            <seg xml:id="i-62ff167fcd7e5ba1-0">
              Fru talman! Jag ska först yrka bifall till våra reservationer,
              vilket jag missade att göra i mitt inledningsanförande.
            </seg>
            <seg xml:id="i-c83b8b14c72f99bd-0">
              Jag vill kort, Mehmet, korrigera frågan om överskottsinformation.
              Det var en rättssäkerhetsåtgärd. Tidigare gick det att använda
              den, vilket också skedde i en massa olika sammanhang. Vi ansåg
              att det var viktigt att reglera så att det finns tydliga regler.
              Detta är inte något som ska utvidgas eller på något sätt försämra
              rättssäkerheten. Det är precis tvärtom.
            </seg>
            <seg xml:id="i-9878bd7acaf9aed3-0">
              Tidigare kunde man också fritt använda alla möjliga olika tvångsmedel,
              men genom att reglera användandet av överskottsinformationen finns
              det numera tydliga regler. Det handlar inte om någon utvidgning
              för polisen på något sätt utan det handlar om att säkra rättssäkerheten.
            </seg>
          </u>
          <note type="speaker" xml:id="i-dc3bfe64ba91d85c-0">
            Anf. 5 MEHMET KAPLAN (mp) replik:
          </note>
          <u who="mehmet_kaplan_727649" next="cont" xml:id="i-2e997216c4d0ec29-0">
            <seg xml:id="i-38f450b0656202f1-0">
              Fru talman! Det var ett tydliggörande.
            </seg>
          </u>
          <note xml:id="i-7d0915450950c52a-0">
            Anf. 6 ULRIKA KARLSSON i Uppsala (m):
          </note>
          <note xml:id="i-79c1e8a43803fc33-0">
            Fru talman! Betänkande JuU3 består av tre delar. Det är dels
            det vilande förslaget i propositionen om hemlig rumsavlyssning,
            dels det vilande förslaget i propositionen om åtgärder för att
            förhindra vissa allvarliga brott. Dessa två har nu vilat ett drygt
            år. I enlighet med 4 kap. 9 § fjärde stycket riksdagsordningen
            har utskottet lagt fram ett nytt betänkande i ärendena. Utöver
            dessa två delar har utskottet i detta betänkande också behandlat
            regeringens proposition 2006/07:133 Ytterligare rättssäkerhetsgarantier
            vid användandet av hemliga tvångsmedel, m.m.
          </note>
          <u who="mehmet_kaplan_727649" prev="cont" xml:id="i-c4ba5de41206a72c-0">
            <seg xml:id="i-f3ec61b9fafc688d-0">
              I betänkandet har utskottet behandlat 33 motionsyrkanden. Utskottet
              tillstyrker de vilande förslagen med ändringar som syftar till
              att öka rättssäkerheten ytterligare. Det innebär att utskottet
              föreslår att förbudet att avlyssna medieredaktioner i lagen om
              hemlig rumsavlyssning görs absolut, det vill säga utan några undantag.
              Vidare föreslår utskottet en ändring i lagen om åtgärder för att
              förhindra vissa allvarliga brott som innebär att de uppräknade
              tvångsmedlen får användas endast om det finns särskild anledning
              att anta att en person kommer att utöva allvarlig brottslig verksamhet.
              Utskottet föreslår också att lagen på samma sätt som lagen om
              hemlig rumsavlyssning tidsbegränsas till att gälla i tre år.
            </seg>
            <seg xml:id="i-2540938ab6539133-0">
              Fru talman! Inledningsvis vill jag betona att varje avlyssning
              och varje övervakning innebär en inskränkning av människors integritet.
              För att tvångsmedel som hemlig telefonavlyssning, hemlig teleövervakning,
              hemlig kameraövervakning och hemlig rumsavlyssning ska få användas
              krävs att det är ett yttersta hjälpmedel för myndigheter att inhämta
              information angående grova brott. Det krävs att åtgärden är av
              synnerlig vikt för utredningen, och de hemliga tvångsmedlen får
              bara användas när en mindre ingripande åtgärd inte är tillräcklig.
              Det är en svår avvägning mellan integritet och brottsbekämpning.
            </seg>
            <seg xml:id="i-54ba583b917a14ce-0">
              För att använda tvångsmedel ska tre allmänna principer vara uppfyllda.
              Dessa principer är viktiga att betona. Det är ändamålsprincipen,
              behovsprincipen och proportionalitetsprincipen.
            </seg>
            <seg xml:id="i-56aec5691d66ce87-0">
              Ändamålsprincipen knyter an till att tvångsmedlet ska vara knutet
              till det ändamål för vilket tvångsmedlet är beslutat, att en myndighets
              befogenhet ska vara bunden till det ändamål för vilket tvångsmedlet
              har beslutats.
            </seg>
            <seg xml:id="i-30f44a908f3b0d1a-0">
              Behovsprincipen säger att det ska finnas ett påtagligt behov
              av detta tvångsmedel och att en mindre ingripande åtgärd inte
              är tillräcklig. Myndigheten får alltså använda detta tvångsmedel
              endast om det finns ett påtagligt behov.
            </seg>
            <seg xml:id="i-c070dfe7adb6f44b-0">
              Proportionalitetsprincipen innebär att tvångsmedel får tillgripas
              endast om skälen för åtgärden uppväger det intrång eller men som
              i övrigt uppkommer och som åtgärden innebär för den misstänkte
              eller något annat motstående intresse, det vill säga att tvångsåtgärden
              i fråga om art, styrka, räckvidd och varaktighet ska stå i rimlig
              proportion till vad som står att vinna med åtgärden.
            </seg>
            <seg xml:id="i-399f5ea0037599ca-0">
              De två vilande förslagen innebär att hemlig rumsavlyssning införs
              som ett hemligt tvångsmedel samt att de brottsbekämpande myndigheterna
              genom en särskild lag ges möjlighet att, i preventivt syfte, använda
              hemlig teleavlyssning, hemlig teleövervakning, hemlig kameraövervakning
              och postkontroll för att förhindra vissa särskilt allvarliga brott
              det gäller verkligen vissa särskilt allvarliga brott.
            </seg>
            <seg xml:id="i-ba8abd38d4be219d-0">
              Syftet med vilandeperioden har varit att riksdagen ska kunna
              tillgodogöra sig synpunkter och erfarenheter som har kommit fram
              under den tiden, vilket riksdagen också har gjort. Under det år
              som viloperioden har varit har denna regering tillvaratagit möjligheten
              och föreslår nu en rad förstärkningar av rättssäkerhets- och integritetsaspekterna
              och stärker rättssäkerheten ytterligare.
            </seg>
            <seg xml:id="i-004c0e0533192943-0">
              Redan under den förra mandatperioden framförde riksdagen krav
              på ytterligare garantier för att stärka rättssäkerheten för människor.
              I enlighet med de krav som då framfördes föreslår regeringen nu
              i propositionen Ytterligare rättssäkerhetsgarantier vid användandet
              av hemliga tvångsmedel, m.m. dels att personer som har utsatts
              för hemliga tvångsmedel ska underrättas om detta, dels att det
              inrättas en fristående myndighet som ska utöva tillsyn över de
              brottsbekämpande myndigheternas användning av hemliga tvångsmedel.
            </seg>
            <seg xml:id="i-d33e4321f5748b0f-0">
              Jag är stolt att kunna säga att de förslag som regeringen nu
              presenterar utgör en viktig komplettering av de rättssäkerhetsgarantier
              som presenterades i samband med de vilande lagförslagen.
            </seg>
            <seg xml:id="i-8991649d1bcd9a3a-0">
              Likväl har utskottet föreslagit tre ytterligare förstärkningar
              till dessa två vilande lagförslag. Det är förstärkningar som syftar
              till att tillgodose viktiga rättssäkerhets- och integritetsskyddsintressen.
            </seg>
            <seg xml:id="i-1e899b5e204d455a-0">
              För det första: Förbudet att avlyssna medieredaktioner i lagen
              om hemlig rumsavlyssning görs absolut utan några undantag.
            </seg>
            <seg xml:id="i-22e337fa69548afd-0">
              Socialdemokraterna har reserverat sig mot detta förbud mot att
              avlyssna medieredaktioner. I alliansen anser vi att meddelarskyddet
              är ett viktigt integritetsskyddsintresse. Vi anser att intresset
              av att värna meddelarskyddet är av sådan art och tyngd att det
              inte under några förhållanden bör vara möjligt att använda hemlig
              rumsavlyssning på medieredaktioner.
            </seg>
            <seg xml:id="i-f03d029f8adf2718-0">
              För det andra: De uppräknade tvångsmedlen i lagen om åtgärder
              för att förhindra vissa särskilt allvarliga brott ska endast få
              användas om det finns särskild anledning att anta att en person
              kommer att utöva allvarlig brottslig verksamhet.
            </seg>
            <seg xml:id="i-6adc61b09edc7d98-0">
              Socialdemokraterna har reserverat sig mot detta. De anser att
              en högre misstankegrad skulle få till följd att tvångsmedelsanvändningen
              endast mycket sällan skulle komma i fråga, vilket de anser inte
              vore lämpligt med hänsyn till ändamålet med lagen. En sådan mer
              flexibel hållning som Socialdemokraterna förordar för att få ett
              större utrymme att använda sig av tvångsmedlen är inte någonting
              vi i alliansen förordar. Därför har vi föreslagit en förändring
              på denna punkt.
            </seg>
            <seg xml:id="i-67aa5ff8579a3548-0">
              För det tredje: Lagen om åtgärder för att förhindra vissa särskilt
              allvarliga brott bör, på samma sätt som lagen om hemlig rumsavlyssning,
              tidsbegränsas till att gälla i tre år.
            </seg>
            <seg xml:id="i-ff91c16bb48304b7-0">
              Socialdemokraterna har reserverat sig också på denna punkt och
              anser att förslagen och övervägandena i det vilande förslaget
              är väl avvägda, det vill säga utan en tidsbegränsning.
            </seg>
            <seg xml:id="i-6a70bd4b08f98b2f-0">
              Vi i alliansen anser inte att en permanent lagstiftning är bra,
              då det de facto rör sig om en ny möjlighet för de brottsbekämpande
              myndigheterna att använda hemliga tvångsmedel. Det kan innebära
              vissa risker för otillbörliga integritetsintrång. Vidare utgår
              vi från att den regering som nu sitter, på samma sätt som med
              lagen om hemlig rumsavlyssning, gör en utvärdering av om lagen
              fått avsedd effekt och om de rättsgarantier som är förenade med
              lagen är tillräckliga.
            </seg>
            <seg xml:id="i-c6d6d5b436e15771-0">
              Det är viktigt att poängtera att dessa två vilande förslag lades
              fram av en socialdemokratisk regering som regerade med stöd av
              Vänsterpartiet och Miljöpartiet. Man kan tycka att de ytterligare
              förstärkningar som vi i alliansen föreslår omöjligen kan göra
              det sämre sett ur ett rättssäkerhetsperspektiv.
            </seg>
            <seg xml:id="i-c7b8c0fb4bd2ac56-0">
              Jag ska citera Thomas Bodström från en interpellationsdebatt
              med just Alice Åström där han sade så här: Sedan får inte det
              här, som mycket riktigt sägs, missbrukas så att det används i
              felaktigt syfte gentemot vissa personer. Jag tror att vi är helt
              överens om att vi tillsammans kan se till att på alla sätt ge
              ett skydd åt de människor som inte ska utsättas för detta.
            </seg>
            <seg xml:id="i-0941149adb69e252-0">
              Om det är sant att vi tillsammans kan se till att på alla sätt
              ge ett skydd åt de människor som inte ska utsättas för detta kan
              jag inte förstå varför Socialdemokraterna i dag vill ha en mer
              flexibel hållning för att få ett större utrymme att använda sig
              av dessa tvångsmedel. Varför gå så långt? Varför inte sänka misstankegraden
              så att rättssäkerheten för den enskilda människan stärks? I detta
              borde ni rösta med oss.
            </seg>
            <seg xml:id="i-1140bfc71b67ffc1-0">
              Fru talman! Redan år 2005 fick den dåvarande socialdemokratiska
              regeringen ett tillkännagivande från riksdagen om att stärka den
              parlamentariska kontrollen med hemliga tvångsmedel. Alliansregeringen
              har nu återkommit med förslag om att införa bestämmelser om att
              personer som är utsatta för hemliga tvångsmedel ska underrättas
              om detta samt att inrätta den nya fristående och självständiga
              myndigheten Säkerhets- och integritetsskyddsnämnden med uppgift
              att utöva tillsyn. Därmed stärks rättsskyddet för den enskilda
              människan.
            </seg>
            <seg xml:id="i-7ee79100226a7e0b-0">
              Nämndens sammansättning ger dessutom en stärkt parlamentarisk
              anknytning i och med att ett antal ledamöter ska spegla partigrupperna
              i riksdagen.
            </seg>
            <seg xml:id="i-c3da4d667103536c-0">
              Nämnden är också ålagd att till regeringen avlämna en årlig redovisning
              för sin verksamhet. Genom nämndens årsberättelse kommer regeringen
              att få ett ännu bättre underlag för sin årliga skrivelse om den
              hemliga tvångsmedelsanvändningen.
            </seg>
            <seg xml:id="i-a53ac2067dbaa476-0">
              Det är av största vikt att stärka rättssäkerheten. Därför är
              det viktigt att denna nämnd kommer till stånd, och den kommer
              att vara ett komplement till den redovisning som riksdagen får
              på sitt bord årligen.
            </seg>
            <seg xml:id="i-c786d8ba9c60a617-0">
              Uppdraget till Åklagarmyndigheten och Rikspolisstyrelsen att
              årligen inkomma med redovisning om den hemliga tvångsmedelsanvändningen
              ska även gälla i fortsättningen. Nämndens årsberättelse till regeringen
              kommer alltså att utgöra ett värdefullt komplement till myndigheternas
              egen redovisning.
            </seg>
            <seg xml:id="i-62ba8d642b74ca2f-0">
              Nämndens uppgift ska vara, och är, att värna rättssäkerheten
              och enskilda människors integritet inom den brottsbekämpande verksamheten.
              De iakttagelser och bedömningar som nämnden gör i sin tillsynsverksamhet
              kommer att komma till uttryck i regeringens skrivelse till riksdagen.
              Det är viktigt att betona att redovisningen i de årliga skrivelserna
              till riksdagen kommer att fortgå vi kommer fortsättningsvis att
              få de årliga skrivelserna samtidigt som arbetet med en fylligare
              och tydligare redovisning fortsätter.
            </seg>
            <seg xml:id="i-cb31f9857528c050-0">
              Fru talman! Vi stärker förslaget genom att implementera gedigna
              rättssäkerhetsgarantier som motverkar missbruk av dessa hemliga
              tvångsmedel. Som exempel kan nämnas att allmän domstol kommer
              att avgöra om det är lämpligt att använda verktygen, att användandet
              tidsbegränsas, att man undantar platser som innehar sekretess,
              att vi undantar medieredaktioner samt att tydliga regler införs
              för hur överskottsinformation ska hanteras. Brotten som blir aktuella
              i spaningshänseende måste vara av mycket grov karaktär, och lagen
              tidsbegränsas för att den ska kunna utvärderas efter hand. Därutöver
              inrättas en nämnd under regeringen, bestående av personer som
              är tillsatta av riksdagens partier, som kommer att övervaka ärenden
              som rör medel där den personliga integriteten kan påverkas negativt
              allt för att en avvägning mellan intrång i människors liv och
              de ändamål vi vill uppnå blir så rättvis och korrekt som möjligt.
            </seg>
            <seg xml:id="i-65702d1e9a3e678f-0">
              Förslagen som vi i dag har på vårt bord innehåller flera rättssäkerhetsgarantier.
            </seg>
          </u>
          <note xml:id="i-d20df89c896873ad-0">
            Utskottet tillstyrker regeringens förslag om ytterligare rättssäkerhetsgarantier
            vid användandet av hemliga tvångsmedel. Samtliga motionsyrkanden
            avstyrks. I ärendet finns 18 reservationer.
          </note>
          <note xml:id="i-7efec46cb5e471ba-0">
            Med detta, fru talman, yrkar jag bifall till förslaget i betänkandet
            och avslag på samtliga motioner.
          </note>
          <note xml:id="i-333bc0014b46d9cb-0">
            I detta anförande instämde Hillevi Engström, Inge Garstedt och
            Anders Hansson (alla m).
          </note>
          <note type="speaker" xml:id="i-bce4ff18c123b69f-0">
            Anf. 7 ALICE ÅSTRÖM (v) replik:
          </note>
          <u who="alice_astrom_01eda6" next="cont" xml:id="i-88f5011dbdb7d764-0">
            <seg xml:id="i-34d495cf78765438-0">
              Fru talman! Först skulle jag vilja ställa en fråga om den tidsbegränsade
              lagstiftningen och utvärderingen av den. Hur har man tänkt följa
              upp den?
            </seg>
            <seg xml:id="i-ac3a991763816bdb-0">
              Det finns en anledning till att jag tar upp frågan och inte känner
              mig så där jättetrygg och jättesäker när det gäller att vi nu
              har en tidsbegränsad lagstiftning. Vi har ett annat ärende i dag,
              som vi egentligen behandlar ihop med det här. Det gäller tvångsmedelslagen
              och lagen om hemlig kameraövervakning, en fortsatt giltighet av
              1952 års tvångsmedelslagstiftning. Den var också tillfällig. Det
              skulle prövas varje gång om man skulle ha den kvar.
            </seg>
            <seg xml:id="i-5b0094e827c8df01-0">
              Det har gått några år sedan 1952. Jag kan inte påstå att jag
              tycker att granskningen och prövningen av den är så där väldigt
              stark och intensiv. Ni som är intresserade av att veta hur det
              är kan läsa betänkandet. Det tar inte många minuter det lovar
              jag. Frågan är alltså: Hur har ni tänkt att den här tillfälliga
              lagstiftningen ska granskas? Är det meningen att den ska komma
              tillbaka till riksdagen, eller hur är det egentligen tänkt?
            </seg>
            <seg xml:id="i-59ebe4942adcbe88-0">
              Den andra frågan som jag vill ställa handlar om Integritetsskyddskommittén.
              Nu har jag suttit i riksdagen så länge, sedan 1994. Det var faktiskt
              Moderaterna och Vänsterpartiet som starkast drev att den här kommittén
              skulle tillsättas. Det var en lång kamp för att få en majoritet
              och ett tillkännagivande från riksdagen. Då sade även Moderaterna:
              Nej, nu måste vi faktiskt säga lite stopp. Vi måste få en helhetsbild
              av det här. Hur kan det då komma sig att ni moderater inte tar
              till er det som kommittén har sagt och att ni inte avvaktar när
              vi har slutjustering den 28 november?
            </seg>
          </u>
          <note xml:id="i-4d8ecf07cce6ec05-0">
            Anf. 8 ULRIKA KARLSSON i Uppsala (m) replik:
          </note>
          <u who="alice_astrom_01eda6" prev="cont" xml:id="i-156bea42956cf6ca-0">
            <seg xml:id="i-74c28e634a120583-0">
              Fru talman! Först och främst vill jag säga att en permanent lagstiftning
              lämnar ett särdeles litet utrymme för en utvärdering. Därför vill
              vi att den lagstiftning som vi nu inför det gäller båda de vilande
              förslagen tidsbegränsas till att gälla i tre år. Då möjliggör
              vi en utvärdering av dessa.
            </seg>
            <seg xml:id="i-466b6a5439b214aa-0">
              Detta är väl någonting som vi gemensamt får följa upp. Vi har
              båda ett intresse av att dessa utvärderas. Det är nya verktyg
              som vi inför. Det är viktigt att de utvärderas och att man följer
              upp nyttan av lagstiftningen.
            </seg>
            <seg xml:id="i-98c4056136c0a5f0-0">
              Det andra gällde Integritetsskyddskommittén. Det är mycket riktigt,
              som Alice Åström säger, en kommitté som vi välkomnade. Vi drev
              på att den skulle tillsättas. I kommitténs uppgift ingår det inte
              att uttala sig om pågående lagstiftning, men vi som riksdagsledamöter
              har väl alla tagit del av de delrapporter som kommittén har lämnat.
              Och i detta ärende har vi gjort integritetsöverväganden.
            </seg>
            <seg xml:id="i-961733a636f78ee1-0">
              När Integritetsskyddskommittén sedan lämnar sitt slutbetänkande
              kan det finnas anledning för regeringen att återkomma med justeringar
              inte vet jag men det är någonting som jag överlämnar åt framtiden
              att utvisa. I detta ärende finns det i dagsläget ingen anledning
              att invänta Integritetsskyddskommittén.
            </seg>
          </u>
          <note type="speaker" xml:id="i-a84d875796bec144-0">
            Anf. 9 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-5c81c26ac353e749-1">
            <seg xml:id="i-66d7d7dc376cd4fc-0">
              Fru talman! Jag blir fortfarande inte riktigt klok på hur den
              här lagstiftningen ska prövas om tre år. Det förutsätter väl att
              den kommer tillbaka till riksdagen om tre år, precis som den tillfälliga
              lagstiftningen från 1952 har gjort. Men det är en fråga som vi
              får återkomma till.
            </seg>
            <seg xml:id="i-41b4b75fae7f6d1e-0">
              Men jag kan ändå inte låta bli att kommentera det här med att
              kommittén inte har till uppgift att granska pågående lagstiftningsarbete.
              Det intressanta är att det, när Vänsterpartiet och Moderaterna
              drev att vi skulle ha den här kommittén, var just frågan om buggning
              som föranledde den intensiva debatten. Och när den tidigare justitieministern
              Laila Freivalds ville lägga fram ett förslag om buggning signalerade
              även Moderaterna tydligt att man ville ha den här Integritetsskyddskommittén,
              och man ville få en helhetsbild av vart skyddet för den personliga
              integriteten tar vägen.
            </seg>
            <seg xml:id="i-afcabdb44ceb5739-0">
              Kommittén, där även Moderaternas representant sitter med, säger:
              De behovsredovisningar som finns tillgängliga i det här lagstiftningsärendet
              täcker bara delvis det föreslagna tillämpningsområdet. Någon närmare
              analys av konsekvenserna för integritetsskyddet har inte lämnats.
              Underlaget synes därför behöva kompletteras för att det ska bli
              möjligt att göra en sådan proportionalitetsbedömning som enligt
              såväl regeringsformen som Europakonventionen utgör en förutsättning
              för rättighetsbegränsande lagstiftning.
            </seg>
            <seg xml:id="i-228415b76618af0b-0">
              Hur kan det komma sig att Moderaterna i kommittén är beredda
              att ställa sig bakom det här men att ni här i dag ändå är beredda
              att fatta beslut utan att invänta det här? Jag tycker inte att
              jag får ett svar på hur man egentligen kan ta ställning till en
              lagstiftning utan att ha ordentligt underlag.
            </seg>
            <seg xml:id="i-38c0f098cc352a16-0">
              Anf. 10 ULRIKA KARLSSON i Uppsala (m) replik:
            </seg>
            <seg xml:id="i-11010422a589222d-0">
              Fru talman! Det är viktigt att betona att kommitténs uppdrag
              är att lämna förslag på eventuellt generella bestämmelser till
              skydd för den personliga integriteten. Detta ärende som vi behandlar
              i dag gäller ett angeläget verktyg för den brottsbekämpande verksamheten.
              Det är omgärdat av de rättssäkerhetsgarantier som vi anser är
              tillräckliga. Det handlar om domstolsprövning, medverkan från
              de offentliga ombuden etcetera.
            </seg>
            <seg xml:id="i-6134c64b102fe04c-0">
              Sedan säger regeringen själv i propositionen om ytterligare rättssäkerhetsgarantier,
              som nu ligger på vårt bord: Det kan finnas anledning att, när
              slutbetänkandet har lämnats, återkomma till frågor om skyddet
              för den personliga integriteten vid användandet av hemliga tvångsmedel.
              I det intolkar jag att det är ett vidare perspektiv än just de
              två vilande förslagen, och det är jag nöjd med.
            </seg>
          </u>
          <note type="speaker" xml:id="i-05bcd2dda13f30fa-0">
            Anf. 11 THOMAS BODSTRÖM (s) replik:
          </note>
          <u who="thomas_bodstrom_8a617a" next="cont" xml:id="i-daf273f9207ce213-1">
            <seg xml:id="i-c35cb8545ae0254c-0">
              Fru talman! Vi hörde i ditt anförande, Ulrika, hur oerhört dåligt
              det tidigare socialdemokratiska förslaget var. Det brast i rättssäkerhet,
              och det fanns inte alls de rättssäkerhetsgarantier som numera
              finns. Det gällde rumsavlyssning och det gällde den proposition
              som handlar om att förebyggande förhindra brott.
            </seg>
            <seg xml:id="i-19b57824f85569c0-0">
              Det finns ett problem för dig, Ulrika, och Moderaterna. Ni röstade
              ju för detta 2006. Beatrice Ask och jag var helt överens om detta.
              Det var Folkpartiet också. Vi tre partier var helt överens om
              de här sakerna.
            </seg>
            <seg xml:id="i-6f7c4930b34405ac-0">
              Vad är det, annat än att vi har haft ett riksdagsval, som har
              ändrat sig i den moderata uppfattningen från att man helhjärtat
              stödde förslaget våren 2006 och ville att den lagen skulle införas
              den 1 juli 2007 till det som du säger här i dag?
            </seg>
          </u>
          <note xml:id="i-9e772459cb27299e-0">
            Anf. 12 ULRIKA KARLSSON i Uppsala (m) replik:
          </note>
          <u who="thomas_bodstrom_8a617a" prev="cont" xml:id="i-86dbb1ec60eedd2b-1">
            <seg xml:id="i-0b586528dc15591e-0">
              Fru talman! De två vilande förslag som ligger på vårt bord innehåller
              en rad rättssäkerhetsgarantier, som jag också nämnde för Alice
              Åström. Det handlar om domstolsprövning och medverkan från de
              offentliga ombuden. Tillståndstiden får inte överskrida en månad
              åt gången. Möjligheten att erhålla tillstånd är omgärdad med tydliga
              restriktioner och det finns en reglering för hur eventuell överskottsinformation
              ska hanteras.
            </seg>
            <seg xml:id="i-95fd611eb2daddd5-0">
              Detta är bra. Under den vilandeperiod som har varit har vi kunnat
              tillgodogöra oss synpunkter och erfarenhet vilket har gjort att
              vi ytterligare har stärkt dessa rättssäkerhetsgarantier i tre
              delar.
            </seg>
            <seg xml:id="i-75c43852054e4e0c-0">
              För hemlig rumsavlyssning handlar det om ett absolut förbud att
              avlyssna medieredaktioner. För förslaget om den preventiva delen
              vill vi införa att det ska finnas en särskild anledning att anta
              att en person kommer att utöva allvarlig brottslig verksamhet
              och begränsa den krets som övervakas. Den ska tidsbegränsas precis
              som hemlig rumsavlyssning.
            </seg>
          </u>
          <note type="speaker" xml:id="i-87c884baad8c4ec6-0">
            Anf. 13 THOMAS BODSTRÖM (s) replik:
          </note>
          <u who="thomas_bodstrom_8a617a" next="cont" xml:id="i-daf273f9207ce213-2">
            <seg xml:id="i-21f5fd8077953fd3-0">
              Fru talman! Det är bra om du redogör för det som jag frågar efter,
              Ulrika. Vi känner till de här förändringarna. Det som vi och Moderaterna
              sade förra året är att det är bra att den här nämnden kommer.
              Den kommer under året, men vi anser ändå att det ska gälla från
              den 1 juli 2006.
            </seg>
            <seg xml:id="i-7a93687c493ce5b5-0">
              Allt det vi sade för bara drygt ett år sedan var ni för. Du måste
              ju inse att det blir en total kullerbytta om man i majoritetsställning
              försöker driva ett slags retroaktiv oppositionspolitik.
            </seg>
            <seg xml:id="i-8999be44be0e5427-0">
              Jag tror att det är bättre, inte minst för trovärdigheten, att
              ibland säga att vi är överens över blockgränserna. Beatrice Ask
              var då i opposition. Vi satt i debatter och var helt överens om
              de här sakerna. Vi röstade för de här sakerna väl medvetna om
              att den här nämnden skulle komma. Vi resonerade kring frågan om
              massmedierna. Moderaterna försvarade den här lagen.
            </seg>
            <seg xml:id="i-32aac781bb18f035-0">
              Det finns ett minimum av konsekvens hos Centern och Kristdemokraterna
              som tog det här steget i ett år, även om de från början var för.
              Hela alliansen var för i februari. Moderaterna och Folkpartiet
              röstade aktivt för den socialdemokratiska propositionen.
            </seg>
            <seg xml:id="i-e0aa35dc4edb4ce3-0">
              Jag tror, som sagt, att det för trovärdigheten är bättre att
              inte stirra sig blind på om man är i minoritets- eller majoritetsställning
              utan faktiskt försöka komma ihåg vad man har sagt tidigare och
              stå för det. Då kan vi tillsammans bekämpa brottsligheten i de
              frågor där vi är överens, och ha debatter i de frågor där vi inte
              är överens. Jag tror att det skulle gagna alla, inte minst rättsväsendets
              kamp mot brottsligheten.
            </seg>
          </u>
          <note xml:id="i-f1a4829b1683567a-0">
            Anf. 14 ULRIKA KARLSSON i Uppsala (m) replik:
          </note>
          <u who="thomas_bodstrom_8a617a" prev="cont" xml:id="i-86dbb1ec60eedd2b-2">
            <seg xml:id="i-04ddfcf0aab9f501-0">
              Fru talman! Det här handlar ju inte om om vi är i majoritet eller
              minoritet. Det handlar om att vi har två förslag på vårt bord.
              Det är två vilande propositioner, två vilande lagförslag. Under
              den tid som har förflutit har vi tagit synpunkter i beaktande.
              Därför är det tre delar som vi inte är överens om, Thomas Bodström.
            </seg>
            <seg xml:id="i-0146b5457424a9e1-0">
              Vi är överens om förslagen i stort, men i tre viktiga delar är
              vi inte överens. Vi vill ha ett absolut förbud mot att avlyssna
              medieredaktioner. Vi vill att det ska vara en smalare krets som
              kan drabbas av den hemliga tvångsavlyssningen eller de hemliga
              tvångsmedlen. Vi vill också att lagen ska vara tidsbegränsad till
              tre år och utvärderas.
            </seg>
            <seg xml:id="i-902658ec95acc924-0">
              I de delarna är vi inte överens. Det är korrekt uppfattat.
            </seg>
          </u>
          <note type="speaker" xml:id="i-4ddb6b3b1cf8da7b-0">
            Anf. 15 MEHMET KAPLAN (mp) replik:
          </note>
          <u who="mehmet_kaplan_727649" next="cont" xml:id="i-2e997216c4d0ec29-1">
            <seg xml:id="i-59d6462b948bd7ee-0">
              Fru talman! Tack, Ulrika Karlsson, för en bra genomgång av förslaget!
              Flera saker i texten tydliggjordes, tycker jag.
            </seg>
            <seg xml:id="i-ad1540702ab44e0b-0">
              Jag vill lyfta fram en av de få bra saker som utskottets borgerliga
              majoritet har skrivit i förslaget, nämligen att man vill ta bort
              möjligheten att bugga tidningsredaktioner. Det fanns faktiskt
              i Socialdemokraternas ursprungsförslag som tidigare bordlades
              kanske inte av det skälet. I dag har man en reservation om det.
            </seg>
            <seg xml:id="i-cfe234e3c6d83e4a-0">
              Min fråga till Ulrika Karlsson är om det ska vara tillåtet att
              avlyssna medieredaktioner.
            </seg>
          </u>
          <note xml:id="i-cd7ab84b279d726b-0">
            Anf. 16 ULRIKA KARLSSON i Uppsala (m) replik:
          </note>
          <u who="mehmet_kaplan_727649" prev="cont" xml:id="i-c4ba5de41206a72c-1">
            <seg xml:id="i-a0a6aebcd9f3c350-0">
              Fru talman! Det förslag som vi har på vårt bord i dag handlar
              om buggning. Där vill vi införa ett absolut förbud mot att bugga.
              Jag tror att det finns anledning att återkomma till frågan om
              teleavlyssning som din fråga rör.
            </seg>
          </u>
          <note type="speaker" xml:id="i-e33766ad3cb860ec-0">
            Anf. 17 MEHMET KAPLAN (mp) replik:
          </note>
          <u who="mehmet_kaplan_727649" next="cont" xml:id="i-2e997216c4d0ec29-2">
            <seg xml:id="i-ba09043cc8ee498b-0">
              Fru talman! Enligt förslaget ska det vara möjligt att avlyssna
              en redaktion. Det gläder mig att det finns frågetecken kring detta
              så att vi får möjlighet att diskutera det vid ett senare tillfälle.
              De här två sakerna hänger ihop. Att slå sig för bröstet som man
              tidigare gjorde från utskottsmajoriteten för att man nu har stoppat
              möjligheten till buggning, vilket ändå inte var möjligt, utan
              bara ett förslag från Socialdemokraterna, tycker jag är lite förmätet.
              Det är glädjande att man inte stänger dörren för det helt och
              hållet.
            </seg>
          </u>
          <note xml:id="i-03fa6cbdc82bb1b2-0">
            Anf. 18 ULRIKA KARLSSON i Uppsala (m) replik:
          </note>
          <u who="mehmet_kaplan_727649" prev="cont" xml:id="i-c4ba5de41206a72c-2">
            <seg xml:id="i-9e4d44407d4c202e-0">
              Fru talman! Jag vill inte på något sätt stänga dörren för en
              översyn av dessa hemliga tvångsmedel. Jag tror att de alltid bör
              vara levande i lagstiftningen och något som vi behöver utvärdera.
              Det har tidigare sagts från de här talarstolarna.
            </seg>
            <seg xml:id="i-366919b86c105491-0">
              Jag vill återigen säga att vi anser att meddelarskyddet är ett
              så viktigt integritetsskyddsintresse att vi vill att det i det
              ärende som ligger på bordet i dag och som handlar om buggning
              ska vara ett absolut förbud att avlyssna medieredaktioner.
            </seg>
          </u>
          <note type="speaker" xml:id="i-7df29f1397195d7d-0">
            Anf. 19 JOHAN LINANDER (c):
          </note>
          <u who="johan_linander_51610c" xml:id="i-56b753d4e751aa35-0">
            <seg xml:id="i-b339f7df1968d9e2-0">
              Fru talman! Så var det då åter dags att stå här i talarstolen
              och debattera och besluta om de vilande propositionerna om hemlig
              rumsavlyssning och åtgärder för att förhindra vissa särskilt allvarliga
              brott. Vi har också den mycket viktiga propositionen om ytterligare
              rättssäkerhetsgarantier vid användandet av hemliga tvångsmedel
              att ta ställning till.
            </seg>
            <seg xml:id="i-81f5a9d9f74f6e1e-0">
              Det är faktiskt ytterligare några lagförslag som vi behandlar
              här i dag, bland annat 1952 års lag. Jag återkommer till det.
            </seg>
            <seg xml:id="i-ca67eeff56d0efbf-0">
              Centerpartiet var, som de flesta säkert vet, ett av de fyra partier
              som förra våren var med och minoritetsbordlade propositionen om
              buggning och tvångsmedel i förebyggande syfte. Detta gjorde vi
              inte för att vi ansåg att de här tvångsmedlen inte behövs. Vi
              gjorde det för att den dåvarande regeringen med justitieminister
              Thomas Bodström i spetsen hade lagt fram förslagen utan tillräckligt
              skydd för den personliga integriteten och rättssäkerheten.
            </seg>
            <seg xml:id="i-a1769d6b8badc8d7-0">
              Jag tänker inte här i dag säga så mycket mer om varför de hemliga
              tvångsmedlen behövs. Det har Thomas Bodström redan talat mycket
              om. Jag tänker gå igenom lite om vilka förändringar som nu har
              gjorts tack vare minoritetsbordläggningen genom den nya propositionen
              från regeringen och de förändringar vi har gjort i utskottet.
              Jag ska också säga något om vad jag fortfarande tycker skulle
              kunna bli bättre.
            </seg>
            <seg xml:id="i-828629015752f998-0">
              Centerpartiet hade ju ett antal invändningar mot de tidigare
              förslagen. Vi hade två allvarliga invändningar som gjorde att
              vi inte kunde eller ville släppa igenom propositionerna förra
              året. Vi krävde att de som blivit utsatta för hemliga tvångsmedel
              skulle underrättas om det och att den parlamentariska kontrollen
              av de hemliga tvångsmedlen skulle förbättras. Båda dessa krav
              uppfylls genom den nya propositionen om ytterligare rättssäkerhetsgarantier.
            </seg>
            <seg xml:id="i-12a565fbfa53bd1e-0">
              Att hemliga tvångsmedel, oavsett om det är telefonavlyssning,
              kameraövervakning eller buggning, är just hemliga och att den
              som blir utsatt inte får veta det är ganska naturligt. Annars
              skulle åtgärderna bli meningslösa.
            </seg>
            <seg xml:id="i-3430c79ab5194107-0">
              Men när åtgärderna har avslutats och när det inte längre kan
              skada den brottsutredning som har inletts ska det som huvudprincip
              ske en underrättelse till den som har varit utsatt för tvångsmedlet.
              Ett antal undantag från underrättelseskyldigheten kommer att finnas,
              bland annat när det gäller brott mot rikets säkerhet. Dessa undantag
              kan och ska givetvis diskuteras, men jag menar att de är rimligt
              avvägda men på inget sätt huggna i sten. Oavsett om alla partier
              och alla debattörer här i dag inte är överens om vilka undantag
              som ska finnas det finns reservationer i frågan kan vi nog ändå
              vara överens om att det förslag som nu föreligger och som vi ska
              fatta beslut om i eftermiddag är bra mycket bättre jämfört med
              hur det var tidigare. Vi har haft hemlig telefonavlyssning under
              ganska många år, och det har aldrig funnits någon underrättelseskyldighet.
              Den som har varit utsatt har aldrig fått veta det. Det kommer
              man att få veta efter den lagändring som vi fattar beslut om i
              dag.
            </seg>
            <seg xml:id="i-5c94c945dc461315-0">
              När det gäller den förbättrade parlamentariska kontrollen införs
              en ny nämnd, Säkerhets- och integritetsskyddsnämnden. Den ska
              ha en majoritet av ledamöter som våra riksdagsgrupper föreslår.
              Nämnden ska utöva tillsyn över användandet av hemliga tvångsmedel
              men också över polisens kvalificerade skyddsidentiteter. Nämnden
              ska också kontrollera Säkerhetspolisens behandling av personuppgifter
              och, inte minst, på begäran av en enskild medborgare kontrollera
              om han eller hon har varit utsatt för hemliga tvångsmedel eller
              för Säkerhetspolisens personuppgiftsbehandling. Det är också ett
              viktigt beslut som vi ska fatta här i dag.
            </seg>
            <seg xml:id="i-208859868dae1f4b-0">
              Fru talman! Ytterligare ett starkt krav som vi ställde från Centerpartiets
              sida förra året var att redaktioner inte skulle kunna buggas.
              Vi menade, och menar fortfarande, att skyddet av meddelarfriheten
              och anonymitetsskyddet i tryckfrihetsförordningen och yttrandefrihetsgrundlagen
              är så viktiga att även om det skulle finnas något enstaka tillfälle
              då buggning inte kan ske där det annars skulle ha gjorts på grund
              av att ett mycket grovt brott har begåtts är ändå meddelarskyddet
              viktigare. Tyvärr tycker inte alla det. Socialdemokraterna kräver
              fortfarande att redaktioner ska få avlyssnas.
            </seg>
            <seg xml:id="i-e16f2b40f27f33dd-0">
              Vi i Centerpartiet vill gå motsatt väg. Vi menar att det är viktigt
              att man även ser över hur de övriga befintliga hemliga tvångsmedlen
              som telefonavlyssning får användas på till exempel redaktioner.
              Det är lagtekniskt komplicerat. När det gäller mobiltelefoner
              vet man aldrig var den befinner sig. Om den person som håller
              i den har gått in på en redaktion eller inte är givetvis omöjligt
              att veta i förväg. Men även om det är lagtekniskt svårt är det
              viktigt att man får fram en lagstiftning där medieredaktioner
              skyddas även mot till exempel hemlig telefonavlyssning och kameraövervakning.
            </seg>
            <seg xml:id="i-bc99ea9f47f56054-0">
              Nästa viktiga krav från Centerpartiet som vi nu får igenom, tack
              vare minoritetsbordläggning, gäller de hemliga tvångsmedel som
              ska få användas för att förebygga mycket allvarliga brott. Den
              gamla socialdemokratiska regeringens förslag var att det skulle
              räcka med rekvisitet anledning att anta. Detta kritiserades hårt
              av lagrådet. Lagrådet menade att om man väljer lagtexten anledning
              att anta ger det utrymme för en alltför extensiv tillämpning av
              bestämmelserna.
            </seg>
            <seg xml:id="i-361c8aa340b6486f-0">
              Därför har vi nu nästan gemensamt i utskottet Socialdemokraterna
              ställer inte upp på det heller lagt till att det ska krävas särskild
              anledning att anta. Det innebär att Lagrådets kritik mot risk
              för extensiv tillämpning av bestämmelserna bemöts. Det innebär
              i praktiken att preventiva tvångsmedel, eller tvångsmedel i förebyggande
              syfte, inte ska få användas enbart med anledning av spekulationer
              eller allmänna bedömningar. Det ska krävas faktiska omständigheter
              inom ramen för ett enskilt fall eller ett händelseförlopp. Det
              kan handla om uttalanden, hotelser eller andra typer av faktiska
              omständigheter.
            </seg>
            <seg xml:id="i-ed19de3d1b024f13-0">
              Ett krav som vi hade förra våren och som vi inte har kunnat få
              igenom gäller behovet av att avvakta Integritetsskyddskommitténs
              slutbetänkande. Då var tanken att kommittén skulle ha lämnat sitt
              slutbetänkande redan i våras. Behovet av en längre tid har gjort
              att slutbetänkandet överlämnas till justitieministern den 20 december
              i år. Även om det justeras tidigare kan vi inte börja behandla
              det innan det har överlämnats till justitieministern. Även om
              vi behöver behandla de vilande propositionerna under detta år
              slutbetänkandet från Integritetsskyddskommittén kommer den 20
              december säger det sig självt att vi inte hinner fatta beslut
              efter den 20 december. Även om det skulle gå kräver ett så viktigt
              betänkande som det från Integritetskommittén en betydligt längre
              behandling. Alla som sysslar med denna verksamhet vet att saker
              och ting tar ganska lång tid. Efter att ett betänkande har kommit
              remitteras det till en mängd remissinstanser, och det tar snarast
              ett eller kanske två år innan det är färdigt för en ny proposition.
              Då är det dags att börja utvärdera de tidsbegränsade lagstiftningsprodukter
              som vi fattar beslut om här i dag.
            </seg>
            <seg xml:id="i-d4603961d9567f50-0">
              Integritetsskyddskommitténs arbete är viktigt, och redan nu skriver
              regeringen att det kan finnas anledning att återkomma till frågor
              om skyddet av den personliga integriteten. Det är viktigt. Oavsett
              vilket beslut som vi fattar här i dag slutar inte diskussionen
              om den personliga integriteten. Den får inte sluta. Det är en
              diskussion som vi måste föra i samhället hela tiden.
            </seg>
            <seg xml:id="i-8d95b07812bf3915-0">
              Jag var tidigare inne på att vi i detta sammanhang inte heller
              ska glömma bort att både buggningslagen och lagen om tvångsmedel
              i förebyggande syfte kommer att bli tidsbegränsade lagstiftningsprodukter.
            </seg>
            <seg xml:id="i-583566165c731540-0">
              Sedan tidigare var det föreslaget att buggningslagen skulle vara
              tidsbegränsad till tre år. Nu har vi i utskottet sett till att
              även lagstiftningen om tvångsmedel i förebyggande syfte kommer
              att vara tidsbegränsad till tre år. Det är alla partier överens
              om, förutom Socialdemokraterna som av någon anledning fortfarande
              tycker att de preventiva tvångsmedlen ska införas utan tidsbegränsning.
            </seg>
            <seg xml:id="i-4c71532bb9d69480-0">
              Tidsbegränsningen innebär att buggning och preventiva tvångsmedel,
              eller tvångsmedel i förebyggande syfte, inte kommer att få användas
              efter den 31 december 2010 om inte riksdagen fattar ett nytt beslut
              som innebär att lagstiftningen förlängs eller permanentas.
            </seg>
            <seg xml:id="i-ca8d330a2b2ddc5c-0">
              Tyvärr finns det skräckexempel på hur tvångsmedelslagar har förlängts
              och förlängts. Vi har debatterat 1952 års tvångsmedelslag här
              i kammaren i dag. Och när vi voterar i dag förlänger vi den ytterligare
              en gång, 55 år efter att den stiftades. Det är faktiskt pinsamt.
              Förhoppningsvis är det sista gången. Justitiedepartementet håller
              på med ett arbete där de delar av 1952 års tvångsmedelslag som
              fortfarande behövs kommer att permanentas i en ny lag, vilket
              känns bra.
            </seg>
            <seg xml:id="i-eab859f9fbf5803c-0">
              Jag vill avsluta med att säga att om vi eller de som sitter i
              riksdagen efter 2010 års val inte kan se att lagarna om buggning
              och preventiva tvångsmedel är effektiva och nödvändiga, om proportionalitetsprincipen
              inte uppfylls vad gäller avvägningen mellan kränkning av den personliga
              integriteten och behovet av brottsbekämpning, ska tvångsmedelslagarna
              inte heller finnas. Det kommer inte att vara någon självklarhet
              att lagarna förlängs eller permanentas efter den 31 december 2010.
              Därför vill jag redan nu uppmana de brottsbekämpande myndigheter
              som kommer att använda dessa lagar att dokumentera och verkligen
              visa att de behövs, att de är nödvändiga och att de är effektiva
              annars är det inte säkert att dessa lagar kommer att finnas efter
              den 31 december 2010.
            </seg>
          </u>
          <note xml:id="i-0864386897d824f3-0">
            I detta anförande instämde Karin Nilsson (c).
          </note>
          <note type="speaker" xml:id="i-d92886f110de79fb-0">
            Anf. 20 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-5c81c26ac353e749-2">
            <seg xml:id="i-d284f6354566b0b6-0">
              Fru talman! Jag ska faktiskt börja med att delvis berömma Centerpartiet
              för att man har fortsatt att driva frågan om att förstärka skyddet
              för den personliga integriteten. Precis som jag sade i mitt anförande
              är det förbättringar i förslagen, och jag tycker att det är viktigt
              att säga det. Det gäller framför allt underrättelseskyldigheten
              som är en fråga som Vänsterpartiet också har drivit under många
              år, och det är glädjande att detta faktiskt införs. Det gäller
              även tidigare tvångsmedel som hemlig telefonavlyssning.
            </seg>
            <seg xml:id="i-a0c68c61271ecf29-0">
              Det är oerhört viktigt när man ser hur mycket det har ökat de
              senaste åren. Men det jag har berömt nog.
            </seg>
            <seg xml:id="i-a3bd025b714953cf-0">
              Jag har en fråga till Centerpartiet när det gäller Integritetsskyddskommittén
              och det första delbetänkandet, som jag ändå tycker ger väldigt
              tydliga signaler. Man kan nästan prata om systemfel i lagstiftningen
              när det gäller de betänkanden vi behandlar i dag. Man påpekar
              att man inte har gjort den analys och utvärdering som regeringsformen
              och Europakonventionen kräver. I delbetänkandet säger man att
              det är bra att man stärker rättssäkerhetsgarantierna och gör förbättringar.
              Men det förändrar inte grundfaktum, nämligen att man inte har
              gjort sitt arbete när det gäller lagstiftningen.
            </seg>
            <seg xml:id="i-d79d2adb5a86e93d-0">
              Min oro är och min fråga till Centerpartiet gäller följande.
              Om vi redan i dag ser att vi inte lever upp till de krav som ställs
              på oss som lagstiftare, hur ska vi då kunna anta en ny lagstiftning
              och säga att i morgon kommer vi att uppfylla kravet på skyddet
              för den personliga integriteten? Är inte det ett bakvänt sätt?
              Hade det inte varit värt att ta tillbaka det här och göra ordentliga
              analyser och sedan komma tillbaka till riksdagen i stället för
              att anta det här ofullständiga?
            </seg>
          </u>
          <note type="speaker" xml:id="i-7bbf50097cc1ae8b-0">
            Anf. 21 JOHAN LINANDER (c) replik:
          </note>
          <u who="johan_linander_51610c" xml:id="i-56b753d4e751aa35-1">
            <seg xml:id="i-9ca50e87301fc62e-0">
              Fru talman! Jag håller med om att analysen hade kunnat vara bättre,
              men jag håller inte med om att det inte finns någon analys. Samtidigt
              ska vi komma ihåg att eftersom vi inte har buggning i Sverige
              i dag är det svårt att säga om den kommer att bli effektiv. Därför
              måste man titta på andra länder. Nog kan man förstå att i rättssalen
              är det ett starkt bevis att kunna spela upp till exempel hur en
              stor narkotikaaffär har genomförts eller hur de misstänkta gör
              upp om affären. Jag tror att även Alice Åström kan hålla med.
              Det ska vara effektivt. Det är nödvändigt att vi i fråga om grov
              brottslighet i Sverige ska kunna höra på band vad personerna säger
              när de verkligen grova brotten planeras eller när man pratar om
              det efteråt. Behovet finns. Att det är effektivt har vi inga bevis
              på, men jag vill hävda att det blir ett väldigt effektivt bevis
              i en rättegång att kunna spela upp och höra hur personerna gör
              upp om en narkotikaaffär.
            </seg>
            <seg xml:id="i-39410922d16511f6-0">
              Sedan ska det här mätas mot skyddet för den personliga integriteten.
              Eftersom vi har förstärkt skyddet för den personliga integriteten
              rejält genom de förslag som vi har lagt till, genom den nya proposition
              som regeringen har kommit med och genom de förändringar som vi
              gjort i justitieutskottet, tycker jag att professionalitetsbedömningen
              klaras av därmed. Men jag håller med om att analysen kring kränkning
              av den personliga integriteten vid en hemlig rumsavlyssning och
              kanske ännu mer vid vissa åtgärder för särskilt allvarliga brott
              är ganska svag och hade kunnat vara bättre.
            </seg>
          </u>
          <note type="speaker" xml:id="i-4f2e57c4005c6c2c-0">
            Anf. 22 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-5c81c26ac353e749-3">
            <seg xml:id="i-f538f1d2895ce85c-0">
              Fru talman! Då har jag egentligen bara en enda konkret fråga
              till Centerpartiet. Vänsterpartiet lade fram ett yrkande i justitieutskottet
              när vi behandlade de här förslagen. Vi ansåg med tanke på att
              Lagrådet tidigare riktat kritik, att det här har varit vilande,
              att det skett vissa förändringar och att det har tillkommit ytterligare
              säkerhetsgarantier att det vore rimligt att utskottet bad Lagrådet
              att granska den förändrade lagstiftningen. Det har ju skett förändringar
              och så vidare. Lagrådet hade tidigare sagt att vi inte lever upp
              till Europakonventionen med de förslag som den tidigare regeringen
              lade fram.
            </seg>
            <seg xml:id="i-15fcbaa6c491aa2b-0">
              Varför ställde Centerpartiet inte upp på att låta Lagrådet granska
              det betänkande som vi i dag behandlar för att få en bedömning
              från Lagrådet i stället för bara göra en gissning oss emellan
              där vi tycker att det har förstärkts tillräckligt? Hade det inte
              snarare varit en förstärkning? Ni i majoriteten är ju övertygade
              om att det här klarar Europakonventionens krav. Hade det inte
              varit en styrka för er själva i så fall att också få en bedömning
              från Lagrådet? Vi från Vänsterpartiets sida tvivlar på att vi
              egentligen har lyckats uppfylla de krav som Europakonventionen
              ställer. Men ni är övertygade. Det borde ha stärkt er sak, eller
              fanns det en oro från Centerpartiet då man inte var villig att
              tillstyrka Vänsterpartiets begäran att Lagrådet även denna gång
              hade haft kvar en del av sin kritik?
            </seg>
          </u>
          <note type="speaker" xml:id="i-79a6a587593a4416-0">
            Anf. 23 JOHAN LINANDER (c) replik:
          </note>
          <u who="johan_linander_51610c" xml:id="i-56b753d4e751aa35-2">
            <seg xml:id="i-90d738b598c24b2d-0">
              Fru talman! Det är möjligt, men jag är övertygad om att den kritiken
              från Lagrådet hade varit betydligt mildare än vad den varit tidigare
              tack vare att vi har förbättrat rättssäkerheten och skyddet för
              den personliga integriteten så rejält som vi har gjort med de
              nya förslag som nu ligger på riksdagens bord.
            </seg>
            <seg xml:id="i-180604cec4f99a8f-0">
              Ert förslag att skicka även detta till Lagrådet hade det problemet
              att vi behöver behandla de vilandeförklarade propositionerna under
              det här kalenderåret. Vi är nu framme i mitten av november. Skulle
              vi ha skickat detta till Lagrådet skulle det ha blivit ytterligare
              förskjutet. Vi hade med all sannolikhet inte hunnit med det under
              det här året heller.
            </seg>
            <seg xml:id="i-e46bd8d380d721a2-0">
              Dessutom är det reglerat när olika förslag ska skickas till Lagrådet
              på remiss. Att börja ändra denna normala praxis bara i det här
              enstaka fallet kan man diskutera, men jag hade inte varit rädd
              för att få ett yttrande från Lagrådet, inte på något sätt.
            </seg>
            <seg xml:id="i-bbb5c10938de46e5-0">
              De här åtgärderna är tidsbegränsade till tre år. Integritetsskyddskommitténs
              förslag kommer snart, och där kommer det att finnas förslag till
              lagändringar. Det kommer att remitteras på normal väg, och det
              kommer att gå till Lagrådet senare.
            </seg>
            <seg xml:id="i-cdbe0e149dfabf5a-0">
              Vi utvärderar de lagar som går ut den 31 december 2010. Alice
              Åström frågade i en tidigare replik om de här lagarna bara ska
              fortsätta att gälla utan att gå till riksdagen. Nej, det är helt
              omöjligt. Går inte någonting till riksdagen angående buggning
              och tvångsmedel vid förebyggande åtgärder kommer inte lagarna
              att finnas. De har helt enkelt slutat att gälla den 31 december
              2010. Efter det får åtgärderna inte användas.
            </seg>
            <seg xml:id="i-d075debc2e3921e2-0">
              Vi återkommer med ett helhetspaket fram mot 2010. Då kommer Integritetsskyddskommitténs
              förslag att finnas med, och då kommer det också att gå till Lagrådet.
            </seg>
          </u>
          <note type="speaker" xml:id="i-c016958a7cfef272-0">
            Anf. 24 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-db51ecc5c41b3cb8-1">
            <seg xml:id="i-adbac022e4370eda-0">
              Fru talman! För ordningens skull ska jag kanske säga att Centern
              och kd var för det här förslaget när Lagrådets yttrande kom. Sedan
              ändrade man sig. Men ni har varit konsekventa i riksdagen, det
              är riktigt.
            </seg>
            <seg xml:id="i-80c9074595b7f722-0">
              Johan gör en stor affär av att det ska vara tidsbegränsat, för
              det är i förebyggande syfte. Då är det viktigt att det är tidsbegränsat.
              Det vill inte vi socialdemokrater.
            </seg>
            <seg xml:id="i-e258e97b0a2213fe-0">
              Nu är detta med att använda tvångsmedel i förebyggande syfte
              inte någonting nytt i Sverige. Lagen om särskild utlänningskontroll,
              det vill säga terroristlagen som den brukar kallas, handlar om
              personer som kan befaras att begå brott, det vill säga preventivt.
              Där finns det möjligheter till telefonavlyssning, precis på samma
              sätt som man nu gör det möjligt med en viss utvidgning av den
              nya lagen. Den här lagen ändrades så sent som 2005. Då hade Centern
              inga som helst invändningar mot att det inte skulle tidsbegränsas.
              Den har funnits sedan 1991, och jag har aldrig hört Centern säga
              att den ska vara tidsbegränsad. Då undrar jag: Vad är det för
              skillnad med att avlyssna människor preventivt när det gäller
              personer som kan komma hit och befaras att begå allvarliga brott
              och att avlyssna enligt den här lagen? Det är precis samma princip,
              nämligen att avlyssna i preventivt syfte. Varför ska den ena vara
              tidsbegränsad och inte den andra? Det är min fråga.
            </seg>
          </u>
          <note type="speaker" xml:id="i-57a0028347b55d7d-0">
            Anf. 25 JOHAN LINANDER (c) replik:
          </note>
          <u who="johan_linander_51610c" xml:id="i-56b753d4e751aa35-3">
            <seg xml:id="i-3d792bf82fb1655f-0">
              Fru talman! Även om det finns en viss likhet med lagstiftningen
              om särskild utlänningskontroll är den nya lagen om vissa åtgärder
              vid särskilt allvarlig brottslighet ett nytt sätt att arbeta på
              för polisen, även gentemot personer som befinner sig i landet
              och som är svenska medborgare. Nu införs en genomgripande lagstiftning
              där vi inte vet om den kommer att användas. Jag tror inte att
              Thomas Bodström heller kan svara på hur ofta den här lagen kommer
              att användas. Kommer det att vara en eller två gånger per år eller
              hundratals gånger? Jag förmodar att det inte blir hundratals gånger
              jag hoppas åtminstone inte det. Men när det har gått ett par år
              vet vi hur lagstiftningen kommit att användas, och då är det också
              dags att utvärdera. Då är det naturligt att om lagen inte är bra
              ska den inte förlängas. Om det har varit en permanent lagstiftning
              som vi har antagit här i dag kan man givetvis avsluta den i alla
              fall efter ett antal år. Men nu krävs det ett aktivt ställningstagande
              från riksdagen efter den 31 december 2010 för en fortsättning.
            </seg>
            <seg xml:id="i-dd757e71c5ed0c1b-0">
              Jag skulle i stället vilja vända på frågan och säga: Varför är
              det så hemskt med en tidsbegränsad lagstiftning att Socialdemokraterna
              inte kan ställa upp på det? Vi i alla de andra sex partierna tycker
              att detta är en bra idé. Vi tycker att det är en viktig lagstiftning,
              men en genomgripande sådan. Därför bör den tidsbegränsas. Varför
              kan inte Socialdemokraterna ställa upp på det?
            </seg>
          </u>
          <note type="speaker" xml:id="i-a6dd79312d9af84e-0">
            Anf. 26 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-db51ecc5c41b3cb8-2">
            <seg xml:id="i-61470e1a3722e047-0">
              Fru talman! Jo, det är väldigt enkelt, Johan! Det handlar inte
              om ett nytt arbetssätt. Det är bara att läsa vad som uttryckligen
              sägs i lagen. I den här lagen står precis vilka tvångsmedel som
              polisen har rätt att använda. Det är inget nytt arbetssätt, utan
              det är precis samma som tidigare. Det är personkretsen som är
              begränsad. Den är begränsad till personer som kommer från andra
              länder och som kan befaras begå terroristbrott. Nu är det även
              svenskar som kan omfattas.
            </seg>
            <seg xml:id="i-01471917878c5b7b-0">
              Det handlar om telefonavlyssning, om husrannsakan och om öppnande
              av post det är alltså precis samma sak. Då är det närmast diskriminerande
              att säga att här är det så viktigt och att det ska vara så begränsat
              därför att det är så integritetskränkande och vi inte vet hur
              det här kommer att bli och så vidare.
            </seg>
            <seg xml:id="i-43c4796d25fa8c87-0">
              Men den här lagen har både funnits och använts under en lång
              tid; vi vet ju det. Därför är min fråga: Varför skulle det inte
              vara tidsbegränsat vid förnyandet 2005?
            </seg>
            <seg xml:id="i-6d93c147d5a86d6b-0">
              Jag kan förstå om man konsekvent vid varje sådant här tillfälle
              säger att det ska vara tidsbegränsat. Men det är inte Centerns
              linje. År 2005 skulle det inte vara tidsbegränsat, men nu ska
              det vara tidsbegränsat. Vad är skillnaden? Ja, det gäller inte
              arbetssättet, utan det gäller bara personkretsen och graden för
              misstanke. Någonting annat är det inte fråga om. Tvångsmedlen
              är desamma.
            </seg>
          </u>
          <note type="speaker" xml:id="i-14d9a00ce0aba2ad-0">
            Anf. 27 JOHAN LINANDER (c) replik:
          </note>
          <u who="johan_linander_51610c" xml:id="i-56b753d4e751aa35-4">
            <seg xml:id="i-ff3d6e3470c589a6-0">
              Fru talman! När människor ska komma in i landet och vi ska avgöra
              om de ska få stanna här kontrolleras de på olika sätt. Till exempel
              kontrollerar vi deras ID-handlingar för att kunna veta vilka de
              är som kommer in i landet. Det gör vi inte med medborgare som
              befinner sig i landet. Vi går ju inte omkring och kontrollerar
              om människor verkligen får vara här. Synen på de personer som
              ska komma in i landet och som ber att få vara här och synen på
              de personer som redan är svenska medborgare är olika. Detta är
              absolut inget nytt.
            </seg>
            <seg xml:id="i-29539491860f05ef-0">
              Att hävda att vi står för ett slags diskriminering för att vi
              vill ha den här lagstiftningen tidsbegränsad är ganska magstarkt.
              Vi kommer att utvärdera lagstiftningen. Efter tre år vet vi om
              den behövs. Behövs den inte ska den inte finnas och kommer då
              inte heller att finnas.
            </seg>
          </u>
          <note type="speaker" xml:id="i-4f024045cb2658b1-0">
            Anf. 28 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-ac5ed235256cc7af-1">
            <seg xml:id="i-f7862750508f57ef-0">
              Fru talman! Jag tackar dig, Johan Linander, för klargörandet
              om hur Centerpartiet ställer sig i frågan. All heder åt dig personligen
              för att du också tidigare har varit väldigt tydlig om att rättssäkerhetsgarantier
              är viktiga för att den här typen av väldigt långtgående inskränkningar
              ska kunna genomföras.
            </seg>
            <seg xml:id="i-83a344a1c662eeec-0">
              Däremot blev jag lite konfunderad när du i ditt anförande sade
              att medieredaktioner inte ska få avlyssnas. Kan du redan nu ge
              ett besked i den frågan? Är det vad vi diskuterar?
            </seg>
          </u>
          <note type="speaker" xml:id="i-e9f9f12fb4ce560b-0">
            Anf. 29 JOHAN LINANDER (c) replik:
          </note>
          <u who="johan_linander_51610c" xml:id="i-56b753d4e751aa35-5">
            <seg xml:id="i-7338cd959add4220-0">
              Fru talman! När jag håller mitt anförande gör jag det givetvis
              för Centerpartiets räkning. För Centerpartiets del kan jag säga
              att vi vill ha en översyn av den lagstiftning som finns. Vi tycker
              inte att det är bra som det är i dag och som det har varit i 1015
              år jag vet inte exakt när lagstiftningen om telefonavlyssning
              kom. Jag tänker på det faktum att medieredaktioner kan bli avlyssnade.
              Därför bör lagstiftningen ses över. Vi får se vad vi då kan komma
              fram till.
            </seg>
            <seg xml:id="i-60ddf935efc0ed90-0">
              Jag inser att det hela lagtekniskt är svårt. Om en mobiltelefon
              avlyssnas hur vet man då i förväg var mobiltelefonen befinner
              sig? Personen i fråga kan ju med sin mobiltelefon gå in på en
              redaktion. Då får man ha något slags regler om att den informationen
              så fort som möjligt ska värderas, eller någonting sådant. Hur
              det lagtekniskt ska fixas kan jag i dag inte säga. Det här är
              alltså Centerpartiets åsikt.
            </seg>
          </u>
          <note type="speaker" xml:id="i-4a1da8b676764118-0">
            Anf. 30 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-ac5ed235256cc7af-2">
            <seg xml:id="i-beb5b80a68325ebc-0">
              Fru talman! Jag vill ta upp också en annan fråga. I majoritetstexten
              konstaterar majoriteten att det i den borgerliga regeringens utredning
              framgår att hemliga tvångsmedel som beslutas och verkställs i
              laga ordning inte torde kunna grunda en rätt till skadestånd.
              Det gäller även om användningen av tvångsmedlet inte på något
              mer avgörande sätt har kunnat föra brottsutredningen framåt alltså
              om det är fråga om ett misstag eller om det efter tvångsmedelsanvändningen
              skulle stå klart att den misstänkte är oskyldig. Detta står på
              s. 30.
            </seg>
            <seg xml:id="i-604bf873eec2967a-0">
              I klartext: En person som av misstag har avlyssnats ska alltså
              inte kunna begära skadestånd. Min fråga blir då om Centerpartiet
              tycker att det rimmar väl med de krav på rättssäkerhetsgarantier
              som Johan Linander tidigare så framgångsrikt har försvarat.
            </seg>
          </u>
          <note type="speaker" xml:id="i-5a919920264365d0-0">
            Anf. 31 JOHAN LINANDER (c) replik:
          </note>
          <u who="johan_linander_51610c" next="cont" xml:id="i-b1d1d1728a171ee7-0">
            <seg xml:id="i-46c00edf0e3ae696-0">
              Fru talman! Här måste det föreligga ett missförstånd. Givetvis
              kan man alltid begära skadestånd. Sedan är det en helt annan fråga
              om det utdöms något skadestånd, men begära skadestånd får man
              så klart alltid göra. Det är bara att vända sig till en domstol.
              Det blir ett civilrättsligt mål i så fall.
            </seg>
            <seg xml:id="i-4071a5a6f2d816f8-0">
              Jag menar att både Miljöpartiets reservation och Vänsterpartiets
              reservation angående skadeståndet egentligen inte skulle behövas.
              Ni skriver om felaktig avlyssning, alltså att myndigheterna har
              använt avlyssningsinstrumentet på ett felaktigt sätt. Men i sådana
              fall finns det redan regler om att man kan få skadestånd. När
              myndighetsutövningen skett på felaktig grund finns det möjligheter
              att få ut skadestånd. Det sker självklart en bedömning i varje
              enskilt fall.
            </seg>
            <seg xml:id="i-0efe192fbd3e40b5-0">
              Det är Socialdemokraterna som skiljer ut sig i frågan jag trodde
              att Thomas Bodström i en replik skulle återkomma till detta om
              att det ska vara ett strikt ansvar, att skadestånd alltid ska
              ges till den som döms för ett brott och som varit utsatt för avlyssning.
              Det är dock en helt annan fråga. Det var ju ett förslag som Socialdemokraterna
              själva inte hade när de för ett år sedan lade fram sitt förslag
              men som de nu tydligen har kommit på är bra.
            </seg>
            <seg xml:id="i-3053a6217f756d8d-0">
              Jag menar att det Miljöpartiet säger i sin reservation redan
              gäller.
            </seg>
          </u>
          <note xml:id="i-2fa8f2ad335e4ebc-0">
            Anf. 32 CECILIA WIGSTRÖM i Göteborg (fp):
          </note>
          <u who="johan_linander_51610c" prev="cont" xml:id="i-866690dda52aa8b4-0">
            <seg xml:id="i-ea763429f2318a8a-0">
              Fru talman! Äntligen ska det åtgärdas! Svensk polis har alltför
              länge arbetat med trubbiga verktyg som gjort Sverige till en förhållandevis
              enkel vardag för organiserad brottslighet.
            </seg>
            <seg xml:id="i-cd2103769bdb6d3d-0">
              Hemlig rumsavlyssning, även kallad buggning, är en metod som
              våra brottsbekämpande myndigheter länge har efterfrågat och som
              de flesta av våra europeiska grannar sedan länge använder. Samtidigt
              har inte sökandet efter vassa verktyg varit utmaningen. Det svåra
              är att kombinera buggning med en liberal syn på individens rätt
              till integritet och rättssäkerhet.
            </seg>
            <seg xml:id="i-181c8001ef38c415-0">
              Tillsammans med allianspartierna har vi lyckats stärka rättssäkerheten
              ytterligare jämfört med de vilande förslagen. Jag beklagar att
              Thomas Bodström, förblindad av prestige, säger nej till de stärkta
              rättssäkerhetsgarantierna.
            </seg>
            <seg xml:id="i-d3fe944180950a28-0">
              Det är en mänsklig rättighet att inte bli utsatt för brott. Det
              är därför som Folkpartiet så starkt har kämpat för att vi ska
              få en vässad polis mot den allra grövsta brottsligheten. Tron
              på att vi lever i ett skyddat hörn av världen utan närvaro av
              terroristgrupperingar eller grov brottslighet är en villfarelse.
            </seg>
            <seg xml:id="i-9f007b4d1a17e030-0">
              Den organiserade brottsligheten har inga preferenser utöver att
              kunna tjäna pengar och få makt genom sin verksamhet. Ett så rikt
              land som Sverige måste vara medvetet om sin attraktion.
            </seg>
            <seg xml:id="i-8d364a2bf9a67891-0">
              Detta har också visat sig i brottsstatistiken. Antalet anmälda
              utpressningsfall har ökat med 300 procent på tio år. Antalet anmälda
              narkotikasmugglingsbrott har fördubblats under samma tid. En kanske
              ännu värre utveckling är att andelen domare, åklagare och poliser
              som känner sig hotade på grund av sitt yrke nu är hela 12 procent,
              enligt Brås undersökningar.
            </seg>
            <seg xml:id="i-760c60d0c76bf6d3-0">
              Sådana brott är systemhotande. De slår mot demokratin och rättsstatens
              grunder. Bakom står resursstarka och välorganiserade gäng med
              internationella kopplingar. I en demokrati är det staten som har
              ansvaret för att skydda medborgarna från dessa övergrepp. Det
              är också statens ansvar att skydda människor från integritetsintrång.
            </seg>
            <seg xml:id="i-74d64e58463dffe3-0">
              Individen i en liberal stat har också den fundamentala rättigheten
              att inte få sitt liv kartlagt och dokumenterat av staten. När
              vi därför nu ger polisen skarpare verktyg är det med en rad rättssäkerhetsgarantier.
            </seg>
            <seg xml:id="i-e4d973614de72725-0">
              För att polisen ska få använda buggning ska det alltid krävas
              en domstols tillstånd, och offentliga ombud ska delta i prövningen.
              Tillståndstiden ska begränsas till en månad och användningen av
              överskottsinformation regleras.
            </seg>
            <seg xml:id="i-aed39f74150cc81a-0">
              Ytterligare en begränsning är att hemlig rumsavlyssning endast
              får ske om det misstänkta brottet har straffet fängelse i minst
              fyra år. Som exempel på sådana brott kan jag nämna terroristbrott,
              mord och dråp.
            </seg>
            <seg xml:id="i-651a0b47c8bcbb14-0">
              Förslaget som vi nu röstar igenom innebär att buggning är absolut
              förbjuden på en del platser. Exempel är advokatkontor, läkarmottagningar
              samt biktstolar och andra platser som används för själavård. Genom
              alliansöverenskommelsen ingår också medieredaktioner i det absoluta
              förbudet. Det är mycket glädjande att vi på detta sätt kan värna
              tryckfriheten och meddelarskyddet.
            </seg>
            <seg xml:id="i-93f9b43d60d45714-0">
              En viktig del i den vanliga människans integritetsskydd är att
              personer som har utsatts för buggning ska underrättas om detta.
              Det blir nu infört genom den proposition som alliansregeringen
              har lagt fram. Det innebär också att människor som har utsatts
              för andra hemliga tvångsmedel, till exempel telefonavlyssning,
              och som tidigare varit ovetande om detta nu får en möjlighet att
              i efterhand få vetskap om detta. Det är en betydande rättssäkerhetsgaranti
              som vi nu inför.
            </seg>
            <seg xml:id="i-1d1fca15b741a53d-0">
              En ny nämnd ska granska användningen av de hemliga tvångsmedlen,
              hur polisen använder dem och hur Säpo använder dem. Nämnden ska
              också granska de beslut om tvångsmedel som åklagare och domstolar
              fattar.
            </seg>
            <seg xml:id="i-25829656195019b5-0">
              Dessutom blir det alltså tidsbegränsningar av de två lagarna
              till tre år för att man ska kunna utvärdera dem och se att de
              har gett den önskade effekten och att rättssäkerhetsgarantierna
              är tillräckliga.
            </seg>
            <seg xml:id="i-ce4717e6afa8da2b-0">
              Fru talman! Sverige kommer därmed att äntligen få en buggning
              som går hand i hand med den liberala synen på integritet och rättssäkerhet.
              Den som har att frukta den nya lagstiftningen är den organiserade
              brottsligheten.
            </seg>
          </u>
          <note type="speaker" xml:id="i-e62e10a38525c51d-0">
            Anf. 33 THOMAS BODSTRÖM (s) replik:
          </note>
          <u who="thomas_bodstrom_8a617a" next="cont" xml:id="i-daf273f9207ce213-3">
            <seg xml:id="i-904df51ec00558e1-0">
              Fru talman! Här blir det nästan fråga om en ännu större inkonsekvens.
              Det handlar inte om att vi stödde lagen, utan vi arbetade fram
              den tillsammans med Folkpartiet. Vi hade massor av möten, åt middagar
              och diskuterade varenda detalj i lagen och gjorde just undantagen
              tillsammans. Sedan röstade vi tillsammans här i riksdagen. Allt
              annat är en total historieförfalskning.
            </seg>
            <seg xml:id="i-9e39ca9173c6b39c-0">
              Det vi sade var också att den nämnd som nu införs, vilken vi
              satte i gång tillsammans med Folkpartiet, skulle komma på plats
              och att vi kunde rösta för att den infördes den 1 juli. Så var
              det, Cecilia Wigström. Försök inte beskriva någonting annat!
            </seg>
            <seg xml:id="i-c43a520763784631-0">
              Vad jag vill ta upp är framför allt, och som Johan Linander tog
              upp här, är att visst kan du stämma staten i en domstol, men då
              ska det vara för fel eller försummelse. Det är ju någonting helt
              annat. Varför fullföljs inte de idéer som vi hade om att man ska
              få skadestånd för den grova kränkning som det innebär, på samma
              sätt som när en person är häktad för något som sedan inte leder
              till åtal? Där är huvudregeln den är inte fullkomlig att man ska
              få skadestånd. Johan Linander beskriver det som att det bara är
              att kräva skadestånd i domstol, men det är något helt annat. Om
              det är fel personer som inte ens har varit misstänkta eller om
              det är brott som inte finns och så vidare, då är det fel eller
              försummelse.
            </seg>
            <seg xml:id="i-7e12fb0ef89e642a-0">
              Varför ska man inte ha rätt till skadestånd, det som vi diskuterade
              tillsammans, när man har utsatts för det här, på samma sätt som
              när det handlar om personer som är häktade och det sedan inte
              leder till åtal? Vi talar om 40 fall om året. Det är inga summor
              över huvud taget statsfinansiellt. Det är bara en förbättring
              av rättssäkerheten. Varför kan inte Folkpartiet stödja detta nu
              när ni var inne på det tidigare?
            </seg>
          </u>
          <note xml:id="i-02c36cb323ee546e-0">
            Anf. 34 CECILIA WIGSTRÖM i Göteborg (fp) replik:
          </note>
          <u who="thomas_bodstrom_8a617a" prev="cont" xml:id="i-86dbb1ec60eedd2b-3">
            <seg xml:id="i-069e5fdd3fb25cb4-0">
              Fru talman! Jag försöker inte på något sätt ändra historiebeskrivningen.
              Om Thomas Bodström hade lyssnat på mig hade han hört att jag inte
              gick in på historian, men om vi nu ska prata om historian så gör
              jag det gärna.
            </seg>
            <seg xml:id="i-3972b092f8610d1f-0">
              Det är helt sant att Folkpartiet och Socialdemokraterna var överens.
              Vi var från Folkpartiets sida så angelägna om att få in buggningen
              att vi var beredda att göra upp med er om att få en sådan lagstiftning
              på plats. Det var bland annat i de förhandlingarna som vi från
              Folkpartiets sida hade som krav för att göra upp om en sådan lagstiftning
              att en nämnd skulle komma på plats senare och att människor skulle
              få underrättelse i efterhand. Det var vi överens om, och det var
              tack vare Folkpartiet som det gick igenom.
            </seg>
            <seg xml:id="i-500d1a4ea7c430c3-0">
              Nu var det så att det blev en minoritet som bordlade detta förslag.
              Under den tid som har gått sedan dess har vi genom allianssamarbetet
              fått till stånd ytterligare rättssäkerhetsgarantier som vi inte
              fick igenom med er. Det är mycket positivt. Prestigen förblindar
              väl Thomas Bodström. Annars hade det varit förståeligt att ni
              också hade välkomnat de ytterligare rättssäkerhetsgarantierna,
              välkomnat att vi nu säger att meddelarfriheten är så fundamental
              att vi inte ska bugga medieredaktioner och välkomnat att vi nu
              tidsbegränsar lagen om preventiva tvångsmedel till tre år.
            </seg>
            <seg xml:id="i-be48d653e5d34f60-0">
              Jag tycker att det borde ha varit ganska enkelt för er att ställa
              upp på de här rättssäkerhetsgarantierna. Då hade vi kunnat vara
              eniga. Vi var beredda att släppa på prestigen för ett år sedan
              och göra upp med er när vi var i opposition. Det hade varit klädsamt
              ifall Thomas Bodström nu hade kunnat släppa på prestigen och göra
              upp med oss och inte ha de sju små petitessreservationerna, som
              man kan tycka men som ändå är fundamentala eftersom ni inte vill
              vara med på de ytterligare rättssäkerhetsgarantierna.
            </seg>
          </u>
          <note type="speaker" xml:id="i-f0b84345db7326ae-0">
            Anf. 35 THOMAS BODSTRÖM (s) replik:
          </note>
          <u who="thomas_bodstrom_8a617a" next="cont" xml:id="i-daf273f9207ce213-4">
            <seg xml:id="i-79e561d12b1e79cf-0">
              Fru talman! Jag tror att vi vid minst hundra tillfällen diskuterade
              med Folkpartiet om alla de lagar som vi genomförde tillsammans.
              Inte vid ett enda tillfälle var du med där jag eller någon statssekreterare
              var med, så det som resonerades om då har du ingen aning om.
            </seg>
            <seg xml:id="i-eb22f90835e6eebb-0">
              Det var inte så att Folkpartiet krävde saker och sedan släppte
              efter. Det var inte fråga om det, utan vi gjorde avvägningar tillsammans.
              Så var det, Cecilia Wigström, ingenting annat.
            </seg>
            <seg xml:id="i-f89cfc78759e768a-0">
              Bland annat talade vi om införandet av Säkerhets- och integritetsskyddsnämnden
              och var helt överens om på vilket sätt det skulle ske och att
              man också skulle undersöka möjligheterna till skadestånd. Där
              hade vi en fråga som vi skulle återkomma till.
            </seg>
            <seg xml:id="i-f7c3fec7edcda983-0">
              Det handlar inte på något sätt om att vi har ändrat oss nu. Vi
              tycker precis samma sak som vi kom överens med er om. Det är ni
              som nu plötsligt har ändrat er därför att det har varit ett val
              sedan dess. Stå i stället för den överenskommelse som gjordes!
            </seg>
            <seg xml:id="i-02c3f6e688afd51d-0">
              Vi tycker också att det är bra att det blir en nämnd. Det var
              ju därför som vi satte i gång det här arbetet. Det handlade bara
              om huruvida lagen skulle träda i kraft den 1 juli 2006 eller ett
              och ett halvt år senare. Det var vi som satte i gång det arbetet
              tillsammans med Folkpartiet.
            </seg>
            <seg xml:id="i-a2d687f318be1612-0">
              Men det var inte det jag frågade om. Jag frågade varför man inte
              kan få en möjlighet att få skadestånd på samma sätt som när man
              varit häktad. Det var det jag frågade om och som jag vill ha svar
              på. Det vore nämligen väldigt enkelt. Vi har den lagstiftningen
              när det gäller personer som har varit anhållna och häktade men
              där det inte leder till åtal. Det är hur enkelt som helst att
              genomföra den saken.
            </seg>
            <seg xml:id="i-1b2036bf3b6b2903-0">
              Det är en mycket ingripande inskränkning i privatlivet att utsättas
              för buggning. Vi har tillsammans accepterat buggning när det gäller
              personer som är misstänkta och sedan kanske också döms för grova
              brott. Men varför kan inte de oskyldiga få en möjlighet att få
              skadestånd på samma sätt? Det handlar om ett fyrtiotal fall om
              året. Hur kommer det sig att Folkpartiet nu ansluter sig till
              linjen att man inte ska ha rätt till en enda krona om man inte
              kan visa på fel eller försummelse, vilket är nästintill omöjligt.
            </seg>
          </u>
          <note xml:id="i-1ddeec095f9b779b-0">
            Anf. 36 CECILIA WIGSTRÖM i Göteborg (fp) replik:
          </note>
          <u who="thomas_bodstrom_8a617a" prev="cont" xml:id="i-86dbb1ec60eedd2b-4">
            <seg xml:id="i-689dd6f09880ee36-0">
              Fru talman! Jag beklagar att jag inte är Johan Pehrson. Han hade
              säkert kunnat redogöra mycket mer noggrant än jag för hur förhandlingarna
              gick till. Men jag satt i riksdagsgruppen förra mandatperioden,
              och där fick vi en hel del redovisningar från Johan Pehrson om
              hur förhandlingarna med er gick. Från Folkpartiets sida var just
              stärkta rättssäkerhetsgarantier ett grundläggande krav för att
              vi skulle kunna gå med på en uppgörelse om buggning. Det är nu
              också vad vi nu kommer att se med den nya Säkerhets- och integritetsskyddsnämnden
              som kommer på plats.
            </seg>
            <seg xml:id="i-bfb2796d6de00afa-0">
              Jag tycker att Thomas Bodström förvanskar verkligheten. Vi har
              inte ändrat oss i grunden. För Folkpartiet har det varit grundläggande
              att få till stånd att polisen kan använda buggning och preventiva
              tvångsmedel. Det kommer polisen nu att kunna få. Men vi har också
              förstärkt rättssäkerhetsgarantierna under denna vilande tid. Det
              är synd att Bodström inte har kunnat släppa på prestigen och vara
              med på hela paketet och välkomnat dessa rättssäkerhetsgarantier.
            </seg>
            <seg xml:id="i-86b3da891cdfdc56-0">
              Detta med skadestånd är inte så enkelt som Thomas Bodström målar
              upp det. När man buggar ett rum kommer många personer kanske att
              passera genom rummet. Hur ska man ens veta vilka dessa personer
              är? Det kommer att kräva oerhörda ansträngningar av polisen att
              försöka identifiera och kartlägga vilka personer det var som uttalade
              vissa saker på en bordell eller i Hells Angels klubblokal i Gunnilse
              utanför Göteborg. Det kommer att kräva enorma och onödiga ansträngningar
              och resurser av polisen.
            </seg>
            <seg xml:id="i-4dc53939b5aec613-0">
              Skadestånd är inte heller befogat. Vi har skadestånd för häktning.
              Det är rätt, för det är en mycket allvarlig integritetsinskränkning
              att sätta någon bakom lås och bom. Men precis som Thomas Bodström
              sade tidigare är det inget skadestånd för telefonavlyssning. Jag
              anser nog att hemlig rumsavlyssning närmare liknar telefonavlyssning,
              och buggning ska inte jämföras med häktning. Regeringen har därför
              landat på en rimlig linje att det inte döms ut några skadestånd.
            </seg>
          </u>
          <note type="speaker" xml:id="i-d9f0ccb59029f826-0">
            Anf. 37 ALICE ÅSTRÖM (v) replik:
          </note>
          <u who="alice_astrom_01eda6" next="cont" xml:id="i-88f5011dbdb7d764-1">
            <seg xml:id="i-0fde6bb9421c8fcd-0">
              Fru talman! Det är alltid intressant att få en inblick i förhandlingar
              som har skett i slutna rum mellan olika partier med olika versioner.
              Man blir faktiskt lite tagen.
            </seg>
            <seg xml:id="i-3fbc6f8832496239-0">
              Jag har två mycket konkreta frågor. Den ena handlar om det absoluta
              förbudet för buggning av medieredaktioner. Vilken tolkning gör
              Folkpartiet av medieredaktioner, och hur kommer man att skydda
              dem? I dag vet vi att vi har en medievärld som inte ser ut som
              den har gjort tidigare. Innebär det att det kommer att vara helt
              okej att bugga en journalist som jobbar hemifrån men som är mycket
              väl knuten till en medieredaktion? Är det så innebär det att meddelarskyddet
              fortfarande blir urholkat. Man har telefoner vidarekopplade från
              redaktionen när du befinner dig och arbetar på annan plats. Det
              finns en stor problematik.
            </seg>
            <seg xml:id="i-d91fedaed601da10-0">
              Jag är glad över att man tar steget att försöka skydda medieredaktioner.
              Men jag är oroad över att detta inte är så genomarbetat och genomtänkt
              så att man ger ett faktiskt skydd när det gäller de viktiga frågorna
              om meddelarfriheten.
            </seg>
            <seg xml:id="i-ccf5819ef6b6cf05-0">
              Min andra fråga är: Vore det inte rimligt att man hade en analys
              över effektiviteten? När man lyssnar på Folkpartiet lyfter man
              upp frågor om hot och utpressning. Där kommer buggning över huvud
              taget inte att användas. Där ligger inte ens straffskalorna så
              att buggning kommer att ha något att göra med antalet ökade hot
              eller utpressningar. Detta kommer bara att träffa den organiserade
              brottsligheten, säger man från Folkpartiets sida. Borde man då
              inte titta på hur effektivt det är? Har vi ingen organiserad brottslighet
              i Danmark eller i övriga EU-länder där man i dag använder buggning?
            </seg>
            <seg xml:id="i-4be6c35e222b1b38-0">
              Vi vet alla att den finns, och den riktigt organiserade brottsligheten
              har redan förberett sig på att undkomma buggning. Det kommer också
              att följa med till Sverige. Det blir framför allt de oskyldiga,
              de som inte är skickliga nog, som kommer att vara de som avlyssnas.
            </seg>
          </u>
          <note xml:id="i-cbeafd1ea501933e-0">
            Anf. 38 CECILIA WIGSTRÖM i Göteborg (fp) replik:
          </note>
          <u who="alice_astrom_01eda6" prev="cont" xml:id="i-156bea42956cf6ca-1">
            <seg xml:id="i-e789a3633fd863c0-0">
              Fru talman! Vad gäller det absoluta förbudet att bugga medieredaktioner
              är det mycket positivt att vi har fått till stånd det nu; det
              fanns inte i det tidigare förslaget.
            </seg>
            <seg xml:id="i-594b2b2a6f023147-0">
              Alice Åström frågar vad som händer om en journalist sitter hemma
              och arbetar. Just nu, här i dag, kan jag inte svara på den frågan.
              Frågan är väl hur utbrett problemet är. Hur många journalister
              jobbar hemma? Jag vet inte om problemet är så stort som Alice
              Åström kanske vill måla upp det som. Det viktiga är att vi i grunden
              vill skydda meddelarfriheten och medieredaktioner. Vi får också
              komma ihåg att buggning kommer att användas ytterst begränsat.
              Det är för mycket grova och allvarliga brott. Det kan röra sig
              om max ett fyrtiotal buggningsoperationer som polisen kan mäkta
              med per år. Av den anledningen är det inte så stor sannolikhet
              att en journalist som sitter hemma och jobbar kommer att bli utsatt
              för att man sätter in en mikrofon på hans arbetsplats i hemmet
              om inte personen i fråga på något sätt är involverad i narkotikahandel
              eller trafficking.
            </seg>
            <seg xml:id="i-234ff0cec2e1ebd0-0">
              Frågan om effektiviteten som Alice tar upp är mycket viktig.
              Vi har många goda exempel och erfarenheter från andra länder.
              Danmark och Finland har mycket goda resultat av att använda buggning
              och få människor dömda i domstol. Den organiserade brottsligheten
              kom över till Sverige i slutet av 90-talet just för att Danmark
              skruvade åt sin lagstiftning och prioriterade kampen mot den organiserade
              brottsligheten. Tyvärr följde den svenska regeringen inte med
              i utvecklingen. Vi har legat efter vad gäller buggning, förverkandelagstiftning
              och en rad andra åtgärder. Därför är det så bra att vi har alliansregeringen
              som gör den största satsningen någonsin på rättsväsendet och vill
              ge polisen verktyg i denna kamp och att vi får buggningen.
            </seg>
          </u>
          <note type="speaker" xml:id="i-1284ab0496c2d4de-0">
            Anf. 39 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-5c81c26ac353e749-4">
            <seg xml:id="i-41c42d79bfe460d7-0">
              Fru talman! Jag blir ännu mer orolig när det blir så tydligt
              att man egentligen inte riktigt vet vad man menar med medieredaktioner
              och att man inte har den ordentliga analysen och grunden för om
              man har gjort en lagstiftning som skyddar meddelarfriheten. Men
              det är väl ett arbete som kommer att göras. Jag vill ändå betona
              att detta är oerhört viktigt. Nu skapar man en bild av att man
              har ett absolut förbud när det gäller medieredaktioner, och man
              skapar en bild av att man skyddar meddelarfriheten. Då är det
              viktigt att man också har en lagstiftning som lever upp till detta.
              Det blir väl ett arbete som får komma.
            </seg>
            <seg xml:id="i-12754e44f325cf4b-0">
              Vad gäller effektiviteten kan vi titta på hemlig telefonavlyssning
              som vi har haft i många år. Där vet vi att effektiviteten i de
              fall där det över huvud taget har någon betydelse för utredningarna
              ligger någonstans kring 40 procent. I ungefär 60 procent av fallen
              har det ingen betydelse alls för förundersökningen. Då ska man
              veta att i de 40 procenten, där man säger att det kan ha en betydelse
              för förundersökningen, ingår också de fall där man kan avföra
              folk från utredningen för att de var helt oskyldiga. Ser man på
              effektiviteten har hemlig telefonavlyssning inte varit särskilt
              framgångsrik.
            </seg>
            <seg xml:id="i-42e127a5c8cf4053-0">
              Det är ganska intressant när man säger att det bara rör sig om
              ett fyrtiotal fall. Det var ungefär så det lät när man införde
              hemlig telefonavlyssning. Det var på en mycket låg nivå. I dag
              är vi uppe i närmare tusen fall om året. Det har varit en konstant
              ökning. Ett fyrtiotal fall om året är vad det kommer att börja
              med och sedan kommer det att utökas mycket. Det gör mig oroad
              när jag tittar på hur det ser ut i andra länder och när jag ser
              att effektiviteten är så låg när det gäller andra hemliga tvångsmedel.
              Risken är att det kommer att bli precis likadant med buggning,
              och då är det mycket ingripande.
            </seg>
            <seg xml:id="i-03a9970020ab5a05-0">
              Anf. 40 CECILIA WIGSTRÖM i Göteborg (fp) replik:
            </seg>
            <seg xml:id="i-7ffced2e61bb2112-0">
              Fru talman! Det är viktigt att slå fast att riksdagen nu röstar
              igenom ett absolut förbud mot att bugga medieredaktioner. Det
              råder ingen tveksamhet om det. Det är förbjudet att bugga medieredaktioner.
            </seg>
            <seg xml:id="i-5ee4ca3d56dcef67-0">
              När det gäller telefonavlyssningen är den siffra som jag har
              i minnet att snarare 50 procent av fallen leder till resultat
              i brottsundersökningar. Det är en ganska god siffra att 50 procent
              av telefonavlyssningarna leder till att människor kan fällas för
              allvarlig brottslighet. Dessutom är tusen fall på en befolkning
              av nio miljoner inte så stort.
            </seg>
            <seg xml:id="i-cf987366f41c6afc-0">
              Det är viktigt att komma ihåg att riksdagen har ett ansvar att
              skydda människor mot obefogat integritetsintrång från staten.
              Men vi har också ett ansvar att skydda människor mot brott. När
              Vänsterpartiet oresonligt säger nej till all form av buggning
              glömmer ni bort brottsoffrens integritet. Vi måste också värna
              deras integritet. Vi måste värna familjen Garakoei, den iranska
              familj som fick stänga ned sin restaurang i Göteborg för att de
              var hotade av Bandidos. Vem värnar deras integritet? Vem ska värna
              integriteten hos de 12 procent poliser, åklagare och domare som
              hotas för att de utövar rättsstatens funktioner? Vem ska värna
              integriteten för de traffickingoffer som smugglas in och säljs
              på bordeller i Södertälje eller i Helsingforss förorter? Vi måste
              värna deras integritet också. Vi behöver buggningen så att polisen
              kan bekämpa den organiserade brottsligheten i Sverige.
            </seg>
          </u>
          <note type="speaker" xml:id="i-2a42441093c674b8-0">
            Anf. 41 INGER DAVIDSON (kd):
          </note>
          <u who="inger_davidson_3ab678" xml:id="i-bf79bb424550bfad-0">
            <seg xml:id="i-8e73d69226cf74a0-0">
              Herr talman! Jag tycker att det är väldigt viktigt att vi hela
              tiden har bakgrunden till varför vi ska ha hemliga tvångsmedel
              aktuell för oss när vi diskuterar de här frågorna. Det är faktiskt
              så att det har att göra med den grova, organiserade brottsligheten
              som vi vill bekämpa. Vi vet att den breder ut sig och att den
              hittar alltmer förfinade metoder. Det som var science fiction
              på detta område för bara några år sedan är vardaglighet och verklighet
              i vårt land i dag. De kriminella ligorna och nätverken samarbetar
              över alla nationsgränser. De använder sig av den senaste tekniken.
              De är väl medvetna om både den öppna polisens och Säpos metoder
              och verktyg, och de har stora möjligheter att bedriva sin hänsynslösa
              kriminella verksamhet som drabbar tusentals människor varje år,
              inte minst kvinnor och barn. Då är det självklart att vi som politiker
              inte bara kan slå oss till ro och se på denna utveckling utan
              att försöka göra något åt den.
            </seg>
            <seg xml:id="i-b452de5b8eb09d60-0">
              Att skapa lagar som gör att polisen kan hålla någorlunda jämna
              steg med brottslingarna när det gäller samarbete över gränserna
              och inte minst genom att tillåta att de får använda sig av modern
              teknik för att kunna avslöja, förebygga och beivra brott är viktigt
              och nödvändigt, det vill jag verkligen slå fast.
            </seg>
            <seg xml:id="i-1c19ea13eb180aaf-0">
              Samtidigt är det en svårlöst nöt att knäcka hur man ska göra
              detta utan att rättssäkerheten och den personliga integriteten
              inskränks, särskilt för oskyldiga människor. Att det är en så
              svår balansgång att komma fram till hur denna avvägning ska ske
              visas av hur länge denna fråga har diskuterats, och det visas
              av hur hanteringen blev för ett år sedan här i riksdagen då Thomas
              Bodström hade lagt fram sina förslag om hemlig rumsavlyssning
              buggning och preventiva tvångsmedel. Det ledde efter en lång diskussion
              fram till att ett antal ledamöter begärde att det skulle läggas
              på is, alltså att det skulle vila ett år så att vi skulle få möjlighet
              att se över lagarna igen och se om det kunde finnas ytterligare
              rättssäkerhetsåtgärder. Det var ledamöter från mitt eget parti,
              Kristdemokraterna, som tillsammans med Centerpartiet, Vänsterpartiet
              och Miljöpartiet begärde och fick igenom detta vilandeförslag,
              som det brukar kallas.
            </seg>
            <seg xml:id="i-151c89fc7c79a81a-0">
              Detta har nu gjorts, och jag tycker att vilandeperioden har fått
              precis den effekt som avsågs. Alliansen har nu fått möjlighet
              att bearbeta förslagen och föreslå några viktiga förändringar
              och kompletteringar av de många rättssäkerhetsgarantier som redan
              fanns. Jag vill också betona att det redan fanns ett antal sådana
              i de förslag som lades då, men de har nu förändrats och kompletterats.
              En utredning har gjorts som har resulterat i ytterligare en proposition
              om ytterligare rättssäkerhetsgarantier vid användandet av hemliga
              tvångsmedel. I detta betänkande behandlas alla de här tre tillsammans
              eftersom det är naturligt då de hör så intimt samman.
            </seg>
            <seg xml:id="i-5ee052c0b57683df-0">
              Att som Vänsterpartiet och Miljöpartiet välja att stoppa huvudet
              i sanden genom att låtsas att inga nya tvångsmedel behövs oavsett
              hur brottsligheten utvecklas tycker jag är oansvarigt. Jag tycker
              att det är en skymf mot alla de människor som utsätts eller riskerar
              att utsättas för de väldigt grova brott som detta handlar om,
              nämligen mord, människohandel, trafficking, terroristbrott dessa
              fruktansvärda brott! Det är några exempel på vad det handlar om.
            </seg>
            <seg xml:id="i-cd32b6d3cc0fb1a5-0">
              Medan Vänsterpartiet och Miljöpartiet avslår de nya lagförslagen
              helt väljer Socialdemokraterna å sin sida att stå fast vid de
              mer långtgående förslagen från förra året. Det verkar inte som
              att Thomas Bodström och andra socialdemokrater alls har tagit
              intryck av den intensiva debatt som i alla fall har pågått under
              detta år och där just rättssäkerhetsaspekterna har varit dominerande.
              Socialdemokraterna står som sagt fast vid exakt de förslag som
              lades när de hade möjlighet att lägga fram dem.
            </seg>
            <seg xml:id="i-4b47c0c0d21d2a40-0">
              Dessa tre samarbetspartier står så långt ifrån varandra som man
              kan komma när det gäller en så viktig fråga som brottsbekämpning.
              Det tycker jag är värt att lägga på minnet.
            </seg>
            <seg xml:id="i-846825d1c8107c70-0">
              Herr talman! Jag vill upprepa de viktigaste tillägg och förändringar
              som har gjorts och som hela alliansen alltså står bakom eftersom
              jag tycker att de har avfärdats lite lättvindigt av framför allt
              Vänsterpartiet och Miljöpartiet under denna debatt. Det är faktiskt
              viktiga skillnader!
            </seg>
            <seg xml:id="i-33b81c8812a7e8ba-0">
              För det första gäller det underrättelseskyldigheten, som innebär
              att personer nu ska ha rätt att få reda på om de har varit utsatta
              för till exempel en avlyssning. Kretsen av dem som ska underrättas
              utvidgas också.
            </seg>
            <seg xml:id="i-e546adea348550c9-0">
              För det andra gäller det den fristående myndigheten, som ska
              utöva tillsyn över de brottsbekämpande myndigheternas användning
              av hemliga tvångsmedel. Det är en väldigt viktig kontrollfunktion,
              för det kommer att begås fel det kan vi utgå från. Tyvärr är det
              så i all mänsklig verksamhet, och då behövs kontrollfunktioner.
            </seg>
            <seg xml:id="i-c5dfd39289dbf96e-0">
              För det tredje görs förbudet att avlyssna medieredaktioner, som
              vi har varit inne på flera gånger, i lagen om hemlig rumsavlyssning
              absolut. Man får alltså inte bugga medieredaktioner eftersom den
              grundlagsskyddade meddelarfriheten då är i fara som vi ser det.
            </seg>
            <seg xml:id="i-91da80884ba6ec2c-0">
              När det gäller den preventiva lagstiftningen ska regeringen också
              återkomma med förslag om skydd för viss personal inom sjukvården,
              präster i trossamfund och journalister. Vi ser fram emot att det
              kommer att förstärka rättssäkerheten ytterligare.
            </seg>
            <seg xml:id="i-b9b2f63034977606-0">
              För det fjärde finns nu med att tvångsmedlen hemlig avlyssning,
              teleavlyssning, hemlig teleövervakning, hemlig kameraövervakning
              och postkontroll får användas först då det finns särskild anledning
              att anta att brott ska begås. Det ska vara preciserat varför man
              antar att en viss person tänker begå något av de här brotten.
              Detta är en ordentlig skärpning i förhållande till det som stod
              tidigare. Då skulle det finnas skäl att anta. Det är faktiskt
              stor skillnad på de rekvisiten, och därför är det en viktig ändring.
              Det är också en ändring som Lagrådet ville ha. Det påpekade detta
              i sitt yttrande.
            </seg>
            <seg xml:id="i-78e62bbd5710fe2c-0">
              För det femte görs även lagen om preventiva tvångsmedel till
              en försökslag som tidsbegränsats till tre år. Det gällde ju tidigare
              bara buggningsförslaget.
            </seg>
            <seg xml:id="i-9c3bf463dc5cf054-0">
              Allt detta har alltså kompletterats och förändrats under denna
              vilandeperiod. Nu anser Kristdemokraterna tillsammans med hela
              alliansen att det efter dessa förstärkningar av rättssäkerheten
              och integritetsskyddet är en bättre avvägd lagstiftning som införs.
            </seg>
            <seg xml:id="i-f824851761b470b1-0">
              Samtidigt vet vi att polisen hade velat gå ännu längre. Polisen
              vill ha så vassa verktyg som möjligt för att kunna hålla någorlunda
              jämna steg med de personer och organiserade ligor som står för
              den grövsta och mest utstuderade brottsligheten. Men vi vet också
              att många människor oroar sig för hur tvångsmedlen i förlängningen
              påverkar vårt demokratiska samhälle och anser att även de här
              lagarna är för långtgående. Balansen måste upprätthållas, och
              därför är det bra att det handlar om försökslagstiftning så att
              det kommer att kunna göras en ordentlig utvärdering av hur lagarna
              har fungerat både ur de brottsbekämpande myndigheternas perspektiv
              och ur det andra viktiga rättssäkerhets- och integritetsskyddsperspektivet.
              Det ska göras redan efter tre år.
            </seg>
            <seg xml:id="i-05f2237f29646ee9-0">
              Då har också Integritetsskyddskommittén hunnit lämna sitt betänkande,
              och det har hunnit remissbehandlas. Det är inte minst viktigt
              att en mycket större del av samhället också får vara med och ge
              sina synpunkter. Då kan alla de synpunkterna vägas in i den översyn
              och den behandling av de här lagarna som kommer att göras inom
              en så snar framtid som tre år. Det tycker jag är bra.
            </seg>
          </u>
          <note xml:id="i-64ea4041dd8e91bf-0">
            Jag yrkar bifall till förslaget i betänkandet i sin helhet och
            avslag på reservationerna.
          </note>
          <note type="speaker" xml:id="i-c8bdfe792e98ab9f-0">
            Anf. 42 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-db51ecc5c41b3cb8-3">
            <seg xml:id="i-f8c22e69075c414b-0">
              Herr talman! Jag ska klargöra detta med medieredaktioner det
              som vi, Folkpartiet och Moderaterna var överens om. Låt oss säga
              att alla sju partier är överens om att man inte ska få använda
              rumsavlyssning eller buggning på tidningsredaktioner, tv- och
              radiostationer och så vidare. Det är därför som det också står
              i propositionen att efterforskningsskyddet alltid går före, och
              det är därför naturligt att det är en grundlag, som vi väl känner
              till.
            </seg>
            <seg xml:id="i-44e85821266c4144-0">
              Det handlade alltså aldrig om att man skulle få använda rumsavlyssning
              eller buggning. Telefonavlyssning får göras i dag. Husrannsakan
              får göras, och brott har klarats upp bland annat när det gäller
              barnpornografi. Jag tror att vi har samma uppfattning att det
              i vissa fall trots allt är nödvändigt, och det hotar inte efterforskningsskyddet
              på samma sätt som rumsavlyssning. Men skulle man använda rumsavlyssning
              på en tidningsredaktion så skulle det garanterat strida emot efterforskningsskyddet,
              därför att det är någonting som pågår hela tiden på en vanlig
              tidningsredaktion. Där är vi alltså helt överens, och det var
              också därför det skrevs in mycket noga också efter samarbete med
              Folkpartiet, och Moderaterna stödde det.
            </seg>
            <seg xml:id="i-cbf148f41b416322-0">
              Vad det handlade om från vår sida var att det inte skulle kunna
              kringgås, till exempel genom att en mc-klubb får för sig att ge
              ut en mc-tidning med låt oss säga ganska tunn upplaga och ganska
              tunn omsättning över huvud taget. Det var det enda det handlade
              om. Jag kan inte säga att jag vet att det kommer att bli så verkligen
              inte även om säkert en mindre nogräknad advokat än jag kanske
              skulle upplysa om det. Vi ska inte säga hur stor den risken är.
              Men det jag undrar är, Inger Davidson: Ser inte du en risk att
              det här kommer att kringgås?
            </seg>
            <seg xml:id="i-9d89c4e0a5cb51d1-0">
              Vi är helt överens om att det aldrig får användas på vanliga
              redaktioner, utan det är bara fråga om det här kan kringgås eller
              inte. Då ställer jag frågan: Känner du någon oro att det skulle
              kunna ske och därigenom omöjliggöra att använda buggning för just
              de ändamål som vi är överens om att man ska få använda det till?
            </seg>
          </u>
          <note type="speaker" xml:id="i-5c3fe61adcfd33c2-0">
            Anf. 43 INGER DAVIDSON (kd) replik:
          </note>
          <u who="inger_davidson_3ab678" xml:id="i-bf79bb424550bfad-1">
            <seg xml:id="i-1092d8023793b485-0">
              Herr talman! Ja, jag känner en väldigt stor oro, därför att vi
              vet att brottslighet och brottslingar skyr inga medel, och man
              kommer att försöka hitta kryphål i den här lagstiftningen också.
              Men det är ändå en väldig skillnad när man säger att det är ett
              absolut förbud nu, och jag tycker att det är lite konstigt att
              Thomas Bodström trots allt inte kan gå med på det.
            </seg>
            <seg xml:id="i-6993b1ccdcb8d64e-0">
              Det är precis det här vi ska följa upp i och med att vi säger
              att det är en försökslagstiftning. Och om det då visar sig att
              det faktiskt är så att man utnyttjar lagen på fel sätt ja, då
              får vi väl se till att göra någonting åt det. Men vi kan inte
              utgå ifrån det. Vi kan inte ställa upp på deras premisser, så
              att säga.
            </seg>
            <seg xml:id="i-5fc32adef58e45bc-0">
              Vi måste skapa en lagstiftning som vi tycker är så tydlig som
              möjligt och som gör att brottslingar inte kan utöva sin brottsliga
              verksamhet, just för att skydda dem vi vill skydda: för att skydda
              dem som utsätts för barnpornografibrott, för att skydda de kvinnor
              som det handlas med som om de vore handelsvaror och så vidare.
            </seg>
            <seg xml:id="i-9cc836f0047476bb-0">
              Men det finns också vissa gränser, och det är dem vi tycker att
              man inte får överskrida när det handlar om demokratin. Meddelarskyddet
              är så oerhört viktigt för demokratin att vi måste upprätthålla
              det, och därför gör vi det nu.
            </seg>
          </u>
          <note type="speaker" xml:id="i-916b1206dd41beec-0">
            Anf. 44 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-db51ecc5c41b3cb8-4">
            <seg xml:id="i-e4ebd230b2e8fa07-0">
              Herr talman! Det tycker jag var ett bra svar, för det visar svårigheterna
              och avvägningarna, och det visar också att vi står nära varandra.
            </seg>
            <seg xml:id="i-fa4afd22bf6179f9-0">
              Som sagt: En åklagare som skulle beordra och sedan få tillstånd
              av domstol att tillåta buggning på någon av våra tidningsredaktioner
              bör nog se sig om efter en advokat illa kvickt, för det kommer
              han eller hon att behöva, liksom även domarna som gett tillståndet.
              Där är vi helt överens.
            </seg>
            <seg xml:id="i-d4dbef1566108cb7-0">
              Jag kan hålla med om att vi inte vet säkert. Det kan naturligtvis
              vara så att detta behöver åtgärdas i efterhand, och då får vi
              göra det tillsammans. Men det var det här som var grunden till
              att vi, Folkpartiet och Moderaterna inte ville ha det här förbudet
              från början.
            </seg>
            <seg xml:id="i-0769fe04ffb15937-0">
              Men jag har full respekt för det här, och som sagt: Är det så
              att min oro är befogad, vilket jag inte vet, så får vi väl återkomma
              och se till så att man i så fall upphäver det här absoluta förbudet.
              Det tror jag kommer att ställa till väldigt stora problem, men
              låt oss se om det är nödvändigt och låt oss se hur utvecklingen
              blir. Ingen av oss vet. Men det är viktigt att vi är överens om
              att inte tidningsredaktioner, tv och så vidare får utsättas för
              buggning eftersom det är fullständigt omöjligt att göra det utan
              att kränka meddelarfriheten.
            </seg>
          </u>
          <note type="speaker" xml:id="i-b1ce61a0478205d5-0">
            Anf. 45 INGER DAVIDSON (kd) replik:
          </note>
          <u who="inger_davidson_3ab678" xml:id="i-bf79bb424550bfad-2">
            <seg xml:id="i-91b0024c753f9ee1-0">
              Herr talman! Ja, vi tycks ju vara överens i ganska stor utsträckning,
              men vi är inte överens om det absoluta förbudet, och det måste
              jag ändå betona.
            </seg>
          </u>
          <note type="speaker" xml:id="i-491018a1ace1195a-0">
            Anf. 46 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-5c81c26ac353e749-5">
            <seg xml:id="i-9105abf1d848c660-0">
              Herr talman! De här debatterna blir ofta ganska intressanta.
              Här sägs nu att det är oansvarigt av Vänsterpartiet att inte se
              brottsoffren. Det är oansvarigt av Vänsterpartiet att inte acceptera
              att polisen får de verktyg som behövs.
            </seg>
            <seg xml:id="i-f742fb9b5df3c910-0">
              Då får jag ställa frågan: Var det oansvarigt av Kristdemokraterna
              när man minoritetsbordlade förra året, eller var det ansvarsfullt?
              Vem är det som avgör vad som är oansvarigt och vad som är ansvarsfullt?
              Jag tycker att det är oerhört viktigt.
            </seg>
            <seg xml:id="i-3dd4a089e5753a42-0">
              Jag tycker att det var glädjande att Kristdemokraterna var med
              på minoritetsbordläggningen. Jag tycker att det är ansvarsfullt
              att som politiker våga se att det finns möjligheter till avlyssning
              och kontroll av medborgarna. Detta har en positiv sida, nämligen
              att kunna bekämpa brottsligheten, men man får också betala ett
              pris i samhället med mer övervakning och mer kontroll. Jag tycker
              att det är ansvarsfullt att som politiker hela tiden försöka göra
              den avvägningen.
            </seg>
            <seg xml:id="i-7c3764d5a2c92479-0">
              Det skulle aldrig falla mig in att säga att jag tycker att det
              är oansvarigt att Inger Davidson nu tycker att polisen ska ha
              det här verktyget. Det är Kristdemokraternas bedömning. Vänsterpartiets
              bedömning är att vi inte har skyddat den personliga integriteten
              tillräckligt starkt, och vi tycker att det är viktigt att värna
              den.
            </seg>
            <seg xml:id="i-09c5044c683ada53-0">
              Jag önskar att vi egentligen kunde komma ifrån det här i debatten,
              att fråga: Vem vill komma åt barnpornografi? Vem vill komma åt
              mord? Vem vill komma åt narkotikahandeln? Vem vill komma åt trafficking?
              och använda det som argument för att säga att Vänsterpartiet inte
              är berett att göra någonting åt brottsligheten. Man accepterar
              brottsligheten. Det är vulgärargument. Vi måste väl kunna debattera
              viktiga frågor som regeringsformen och skyddet för den personliga
              integriteten utan att kalla varandra oansvariga och beskylla varandra
              för att inte vilja bekämpa brottsligheten. Det vi diskuterar är
              vilka verktyg vi ska använda och vilket pris vi ska betala.
            </seg>
          </u>
          <note type="speaker" xml:id="i-b298aded9866fc58-0">
            Anf. 47 INGER DAVIDSON (kd) replik:
          </note>
          <u who="inger_davidson_3ab678" xml:id="i-bf79bb424550bfad-3">
            <seg xml:id="i-cab4f4525c970db1-0">
              Herr talman! Jag tycker att det är Vänsterpartiet som är svaret
              skyldigt här. Hur ska vi komma åt den grova brottsligheten? Det
              verkar inte finnas några gränser för hur långt vi ska flytta fram
              rättssäkerhetsaspekterna och integritetsskyddet. Jag är säker
              på att vi skulle ha kunnat ta fram ännu mer om det nu hade gått.
              Vi ser inga sådana möjligheter i dag. Men om det nu hade gått
              så hade Vänsterpartiet ändå inte velat gå med på det, och det
              är det som jag ser som oansvarigt.
            </seg>
            <seg xml:id="i-f402bea9f319edeb-0">
              Ni är svaret skyldiga på frågan: Vad vill ni göra för polisen
              när de står handfallna, inte kommer längre i en utredning, har
              uttömt alla resurser som finns, har prövat alla andra åtgärder
              och vet eller tror sig veta att en liga planerar ett grovt brott?
              Vad vill ni ge dem för verktyg? Vill ni över huvud taget ge dem
              några hemliga tvångsmedel att använda? Jag tycker att det är ni
              som är svaret skyldiga på de frågorna.
            </seg>
          </u>
          <note type="speaker" xml:id="i-483337e3ac6dc825-0">
            Anf. 48 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-5c81c26ac353e749-6">
            <seg xml:id="i-95ef5a2a11534559-0">
              Herr talman! Det finns en mängd hemliga och andra tvångsmedel
              som polisen redan i dag använder. De här argumenten faller när
              ni säger att det här ska användas i extremt få fall. Det kommer
              att handla om ett fyrtiotal fall om året.
            </seg>
            <seg xml:id="i-b7979099753d7347-0">
              Det är alltså ansvarsfullt att säga att man kommer att kunna
              bugga 40 fall om året och att det kommer att göra att polisen
              kommer att lyckas med väldigt mycket mer. Men tittar man på Danmark
              och andra länder som har det så är det ju inte så att man lyckas
              bättre med att bekämpa brottsligheten genom att använda de här
              medlen.
            </seg>
            <seg xml:id="i-a57ac043c5de41b5-0">
              Avvägningen handlar också om att kunna ha ett helhetsperspektiv.
              Kristdemokraterna står bakom det delbetänkande som Integritetsskyddskommittén
              har lagt fram där vi visar på oerhörda brister, att man inte följer
              regeringsformen och att skyddet för den personliga integriteten
              urholkas dag för dag på en mängd olika områden. Det har lagts
              fram en mängd förslag, och vi vet att fler förslag kommer. Var
              går gränsen mellan att vara ansvarsfull och att vara oansvarig?
              Är Kristdemokraterna beredda att ställa sig bakom kommissionens
              förslag om att vi nu ska registrera alla flygpassagerare och spara
              deras uppgifter i 13 år? Är det ansvarsfullt, eller är det oansvarigt
              eftersom vi då tar klivet över skyddet för den personliga integriteten?
            </seg>
            <seg xml:id="i-400ee32850eb4c21-0">
              Vi i Vänsterpartiet ser att det handlar om att kunna stå upp
              för den personliga integriteten men också se till att polisen
              har resurser och möjligheter att bekämpa brottsligheten. Vi tror
              att det pris som man kan få betala för det fyrtiotal fall som
              man pratar om nu är ganska högt i ett samhälle där övervakning
              blir mer och mer vanligt. Det handlar om allt från kameraövervakning
              och telefonavlyssning till buggning och elektronisk övervakning.
              Vi skapar en samhällsbild, och det är den vi är beredda att ta
              ansvar för.
            </seg>
          </u>
          <note type="speaker" xml:id="i-90583ed2cc6e4b4b-0">
            Anf. 49 INGER DAVIDSON (kd) replik:
          </note>
          <u who="inger_davidson_3ab678" xml:id="i-bf79bb424550bfad-4">
            <seg xml:id="i-de4f128d762b5972-0">
              Herr talman! Att vi talar om att det troligen kommer att handla
              om få fall beror ju på att vi hoppas att det ska göra det. Polisen
              har ju ett antal andra verktyg som den kan använda och som den
              måste och ska använda först. Det här är tänkt att användas när
              man kommit till en gräns och vet att man skulle kunna passera
              den gränsen om man fick möjlighet till de ytterligare tvångsmedel
              som vi talat om i dag.
            </seg>
            <seg xml:id="i-6657f359e5cd1e4b-0">
              När detta sedan ställs mot kvinnor som behandlas som handelsvaror
              jag har precis läst Box 21 , som jag kan rekommendera till alla
              som inte läst den, och har det på min näthinna vill vi att polisen
              ska kunna komma åt den brottsligheten, och därför utsträcker vi
              nu möjligheten att använda hemliga tvångsmedel.
            </seg>
            <seg xml:id="i-7f28a7fa614e8c9a-0">
              Jag tror som sagt inte att Vänsterpartiet över huvud taget är
              berett att ta ytterligare steg, och det gör att jag bedömer det
              som oansvarigt. Jag tycker att det är ni som är svaret skyldiga.
            </seg>
          </u>
          <note type="speaker" xml:id="i-aba1560f52daa90a-0">
            Anf. 50 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-ac5ed235256cc7af-3">
            <seg xml:id="i-082009408db1a157-0">
              Herr talman! Att råka ut för brott är den största kränkningen
              av den personliga integriteten. Det är något som jag tror att
              vi är överens om. Det är oerhört viktigt att hela tiden tänka
              på det och också titta i Miljöpartiets skuggbudget där vi föreslår
              en hel del medel för att polisen ska kunna ta krafttag mot bland
              annat organiserad brottslighet.
            </seg>
            <seg xml:id="i-b1678873ebcbe929-0">
              Det jag vill lyfta fram och fråga om är det som Inger Davidson
              säger om att det kommer att begås fel. Människan felar, och hon
              gör det ofta. Dessutom finns det inga rättssäkerhetsgarantier
              för att människan råkar vara minister eller polischef, eller för
              den delen Säpoanställd. Därför undrar jag varför vi inte kunde
              införa en utvidgad rätt till skadestånd vid inkorrekt användning
              av dessa hemliga tvångsmedel, i det här fallet av buggning. Om
              man påstår att vi begår fel, att vi kommer att begå fel, att det
              kommer att begås fel, finns det väl ingen anledning att inte bejaka
              de invändningar som bland annat Miljöpartiet har beträffande skadestånd.
              Förhoppningsvis handlar det inte om många fall.
            </seg>
            <seg xml:id="i-2b3acf17e5b2156e-0">
              Låt mig även ta upp en kanske mindre detalj som Inger Davidson
              berörde i sitt anförande, nämligen att präster i trossamfund ska
              undantas. Jag vill bara fråga om det även gäller rabbiner i synagogor
              och imamer i moskéer.
            </seg>
          </u>
          <note type="speaker" xml:id="i-f34a477ebcf05874-0">
            Anf. 51 INGER DAVIDSON (kd) replik:
          </note>
          <u who="inger_davidson_3ab678" xml:id="i-bf79bb424550bfad-5">
            <seg xml:id="i-00f07c739e4dae42-0">
              Herr talman! Som svar på den sista frågan vill jag säga att jag
              utgår från att det gäller alla trossamfund. Det står präster i
              trossamfund och därför använde jag det uttrycket. Jag utgår från
              att det naturligtvis ska gälla alla samfund.
            </seg>
            <seg xml:id="i-20120f6f3dfba9f4-0">
              När det gäller frågan om skadestånd ger den skadeståndslag som
              vi har i dag rätt till skadestånd om polisens verktyg varit olagliga.
              Om polisen gjort ett direkt fel och det kan visas att en utpekad
              person blivit utsatt för detta misstag har personen i fråga rätt
              att få skadestånd. Men att utvidga det till att alla som varit
              i närheten skulle kunna få skadestånd vore att gå för långt. Vi
              kan till exempel ta en Bandidoslokal där man hållit en fest med
              kanske 200 personer och där alla på något sätt varit utsatta för
              avlyssning. Man vet inte ens vilka det är och i vilken mån de
              känner sig kränkta eller fått sin integritet kränkt genom detta.
              Att då ha samma bestämmelser i de båda fallen vore att gå lite
              för långt.
            </seg>
            <seg xml:id="i-fb52d47fe0b02666-0">
              Den skadeståndslag som finns i dag ska emellertid kunna utnyttjas
              om det finns konkreta fall där man kan visa att en person genom
              felaktigt förfarande från polisens sida blivit utsatt.
            </seg>
          </u>
          <note type="speaker" xml:id="i-81572c4544763aa4-0">
            Anf. 52 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-ac5ed235256cc7af-4">
            <seg xml:id="i-2cfa14f0cb5dbd7d-0">
              Herr talman! Jag tackar för svaret men vill samtidigt lyfta fram
              det lilla påhoppet som Inger Davidson gjorde sig skyldig till,
              alltså att vi som små strutsar, eller för den delen stora strutsar,
              skulle ha huvudet i sanden.
            </seg>
            <seg xml:id="i-db60a43e8e995da9-0">
              Ibland är det så att även om sanningen inte finns i underjorden
              finns den ändå så pass nära att vi måste kunna se oss omkring,
              för det är fråga om allvarliga inskränkningar. De är allvarliga,
              vilket också företrädare för den tidigare majoriteten tar upp.
              Det handlar om allvarliga inskränkningar som vi måste vara väldigt,
              väldigt försiktiga med.
            </seg>
            <seg xml:id="i-8e2bdf280874876a-0">
              Jag välkomnar en prövoperiod. Jag välkomnar också den nämnd som
              ska finnas och som ska kunna tillsättas parlamentariskt. Från
              Miljöpartiets sida är vi dock fortsatt mycket oroliga för att
              den här typen av inskränkningar kommit för att stanna. Fortfarande
              finns det ingenting som tyder på att vi med dessa verktyg får
              ett bättre vapen att kunna använda mot den organiserade brottsligheten.
            </seg>
            <seg xml:id="i-d1451bd748b50aeb-0">
              Jag tycker att kd och Inger Davidson är skyldiga att se över
              på vilket sätt vi kan få ett bättre samhälle utan att hela tiden
              gripa efter batongliberalismens största vapen, som i det här fallet
              handlar om inskränkningar. Man är nämligen inte brottsoffer bara
              när man blivit utsatt för brott från andra människors sida, utan
              även staten kan göra, och har gjort, sig skyldig till övergrepp
              mot enskilda individer. Dessa är lika mycket brottsoffer.
            </seg>
          </u>
          <note type="speaker" xml:id="i-74ca67b3afc3fdc4-0">
            Anf. 53 INGER DAVIDSON (kd) replik:
          </note>
          <u who="inger_davidson_3ab678" xml:id="i-bf79bb424550bfad-6">
            <seg xml:id="i-baa8015d256ea910-0">
              Herr talman! Jag ägnade en ganska stor del av mitt inledningsanförande
              till att tala om de svårigheter som det innebär att göra avvägningar
              och hur svårt det är att upprätthålla balansen mellan den enskildes
              rättigheter och den som inte är brottsling men som indirekt kan
              komma att drabbas. Det är en jättesvår fråga, men nu har vi utvidgat
              den ytterligare.
            </seg>
            <seg xml:id="i-bc3dc3680e8ae400-0">
              Det fanns redan i de propositioner som Thomas Bodström lade fram
              ett antal uppräknade rättssäkerhetsgarantier. Nu har vi lagt till
              ytterligare ett antal, och ändå avstyrker Miljöpartiet båda propositionerna.
              Det har jag lite svårt att förstå. Om man säger sig vilja komma
              åt den grövsta brottsligheten förstår jag inte varför man då inte
              vill gå med på en försökslag under tre år, som vi sedan kan utvärdera.
              Det bedömer jag faktiskt som oansvarigt.
            </seg>
          </u>
          <note type="speaker" xml:id="i-3d457542616ca302-0">
            Anf. 54 Justitieminister BEATRICE ASK (m):
          </note>
          <u who="unknown" xml:id="i-81e392c0323744b8-0">
            <seg xml:id="i-58fdef3eaaa57bf5-0">
              Herr talman! Få förslag har varit föremål för en så intensiv
              debatt och diskussion under de senaste åren som propositionen
              om hemlig rumsavlyssning och propositionen om åtgärder för att
              förhindra vissa särskilt allvarliga brott. Det har varit intressant
              att lyssna på diskussionen också i dag. En del déjà vu-känslor
              får man om man deltagit i debatter under tidigare år, men det
              kommer också en hel del nya och intressanta inspel.
            </seg>
            <seg xml:id="i-bbf88b19fa716a21-0">
              Jag tycker att det är bra att vi haft och har en sådan diskussion.
              Dessa förslag rör bland det svåraste man som lagstiftare kan ägna
              sig åt, nämligen att finna balansen mellan två i sig skyddsvärda
              intressen. I den ena vågskålen finns allas vårt intresse av att
              grova brott kan bekämpas och utredas effektivt och att terrorhot
              mot landet kan förebyggas. I den andra vågskålen finns nödvändigheten
              av att slå vakt om grundläggande fri- och rättigheter, inklusive
              varje människas rätt till en personlig sfär och personlig integritet.
            </seg>
            <seg xml:id="i-241704a42c9b7135-0">
              När riksdagen för ett och ett halvt år sedan prövade propositionerna
              var det just den balansen som stod i fokus för diskussionen. Tillräckligt
              många, enligt riksdagens regler, menade då att den socialdemokratiska
              regeringens förslag var otillräckliga när det gällde rättssäkerheten
              och skyddet för grundläggande rättigheter. Därför har förslagen
              varit vilande. Däremellan har en ny regering tillträtt, och genom
              propositionen om ytterligare rättssäkerhetsgarantier och det arbete
              som gjorts i justitieutskottet finns nu ett bättre och mer genomarbetat
              förslag i dessa delar. Det är naturligtvis utomordentligt bra.
            </seg>
            <seg xml:id="i-cd4acbe3fda7cd48-0">
              Nu finns bestämmelser om att personer som utsatts för hemliga
              tvångsmedel ska underrättas. Samtidigt inrättar vi en ny myndighet,
              säkerhets- och integritetsskyddsnämnden, vars uppgift blir att
              utöva tillsyn över hur myndigheterna använder hemliga tvångsmedel
              och kvalificerade skyddsidentiteter och därmed sammanhängande
              verksamhet. Med den sistnämnda nya propositionen sjösätter vi
              en robust och tydlig ordning för hur granskningen och insynen
              ska gå till i verksamheter som till sin natur kräver just granskning
              och insyn men som också ställer krav på att den granskningen och
              insynen utförs så att den inte riskerar hela poängen med den verksamhet
              som pågår. Detta är inte helt lätt, men det är ett oerhört stort
              steg framåt att vi nu lägger fram ett sådant förslag och kan få
              en sådan ordning.
            </seg>
            <seg xml:id="i-0707021a5300094c-0">
              Utskottet har därutöver föreslagit en ändring i lagen som förbjuder
              hemlig rumsavlyssning av medieredaktioner, och man har skärpt
              skrivningen om när preventiva tvångsmedel ska få användas. Båda
              lagarna ges en tidsbegränsning om tre år.
            </seg>
            <seg xml:id="i-d568ea6f52a898ec-0">
              Det råder ingen tvekan om att de nya arbetsmetoder som polisen
              ska få behövs och är efterlängtade. Det är ingen hemlighet och
              inte något som jag tycker är knepigt att vi moderater var beredda
              att säga ja till redan för ett år sedan.
            </seg>
            <seg xml:id="i-b731f358d7e303b2-0">
              Vi såg bristerna och påtalade det också i debatten. Men vi kände
              att detta är så viktigt att vi är beredda att säga ja. Den försiktighetsprincip
              som regering och utskott nu har valt genom att tidsbegränsa förslagen
              rymmer också som jag ser det omtänksamhet om den balansgång mellan
              viktiga värden det handlar om.
            </seg>
            <seg xml:id="i-ff9a4c8e21f78e11-0">
              Omtänksamhet och eftertanke är väldigt viktigt i arbetet. Även
              om jag inte tyckte att det var nödvändigt för ett och ett halvt
              år sedan har jag stor respekt för de synpunkterna. Det är bra.
            </seg>
            <seg xml:id="i-d195e11daaffdecf-0">
              Det känns lite som att de socialdemokratiska reservationerna
              åtminstone i delar är tämligen krystade. Det är inte farligt att
              ge ett utrymme för eftertanke och diskussion i de svåra avvägningar
              som ändå finns här.
            </seg>
            <seg xml:id="i-6b815b8b5ee9e892-0">
              Två partier säger definitivt nej till effektivare verktyg mot
              de mycket grova brott som förslagen är riktade mot. Vänsterpartiet
              och Miljöpartiet anser att de varken behövs eller är särskilt
              effektiva, det vill säga att man inte tror att de är effektiva.
            </seg>
            <seg xml:id="i-626c08cdc1eac52c-0">
              Man kan undra lite grann: Vilken värld lever ni i? I Sverige
              har vi sett värdetransporter rånas gång efter gång. Det begås
              mord och människorov av organisationer som definieras av kriminalitet.
              Vi har hittat bomber på allmänna transportmedel. Bomber har detonerat
              i närheten av offentliga byggnader eller personers bilar och hem.
              Jag kan göra listan mycket längre.
            </seg>
            <seg xml:id="i-df260a712379b902-0">
              Detta är en signal om att det finns personer och grupperingar
              som inte drar sig för att döda och skada andra för att nå sina
              syften. Länder som vi har betraktat som trygga resmål har drabbats
              hårt av terroristattacker. Det är alltifrån det lugna Bali och
              svenskarnas favoritmål Thailand till London och Madrid.
            </seg>
            <seg xml:id="i-dd239cad90b87096-0">
              Det har varit fruktansvärda händelser, liksom andra som vi har
              läst om och kanske i någon mån hört talas om på annat sätt i Storbritannien,
              Tyskland och Danmark. Det understryker att vår säkerhet och trygghet
              inte är garanterad. Vi har haft tur.
            </seg>
            <seg xml:id="i-032fcbffeaa5b552-0">
              Vi ska vara glada över det. Men vi får inte låta oss invaggas
              i någon falsk säkerhet. Vi måste vara observanta och inse allvaret
              med den kriminalitet som finns runt om i världen. Vi lever i en
              internationell värld.
            </seg>
            <seg xml:id="i-f2af8213f76f7114-0">
              Vill vi skydda våra egna medborgare och ta ansvar i det internationella
              samarbetet mot terrorism och grov organiserad brottslighet måste
              insatserna mot den grova organiserade brottsligheten förstärkas.
            </seg>
            <seg xml:id="i-7db3b1629d86e2f8-0">
              Dagens ärende är ett viktigt led i det arbetet. Då säger två
              partier nej utan att ha några alternativ att komma med. Alice
              Åström tycker att riksdagen nu borde invänta Integritetsskyddskommitténs
              betänkande. Det tar minst ett år innan den är remissbehandlad,
              beredd eller vad det nu kan vara.
            </seg>
            <seg xml:id="i-e6ae9ae424330bcf-0">
              Man kan fråga sig om det skulle ändra slutsatsen att polisen
              behöver nya verktyg eller arbetsmetoder för det viktiga arbete
              som jag försökte beskriva. Jag betvivlar det. Om det är någon
              gång i något sammanhang där man kan tänka sig att kränka den personliga
              integriteten är det just när det gäller att bekämpa mycket grov
              och rå brottslighet.
            </seg>
            <seg xml:id="i-92c0287f5e3f1b45-0">
              Integritetsskyddskommittén har ett mycket bredare mandat. Riksdagen
              ägnar sig åt väldigt många frågor där människors integritet träds
              för när på väldigt många olika vis. Jag har stor respekt för det
              arbete som vi tillsammans har drivit fram.
            </seg>
            <seg xml:id="i-ba256fadcae24283-0">
              Vi diskuterade det här för ett och ett halvt år sedan. Redan
              då påtalade jag att vi inte kan sitta och vänta på Integritetsskyddskommitténs
              be tänkande som ska handla om allting. Vi kan inte stoppa världen
              gång efter gång.
            </seg>
            <seg xml:id="i-d46222f6616e0dea-0">
              Det är också fel att säga: Vi har ju hemliga tvångsmedel i dag.
              Problemet är att de inte går att använda överallt. Kriminaliteten
              befinner sig ofta i rum som inte går att avlyssna per telefon
              eller där man inte kan använda de verktyg man har i dag.
            </seg>
            <seg xml:id="i-e35c2a588d9e5bfa-0">
              Det är för de situationerna som man från Socialdemokraterna,
              Moderaterna och andra har varit beredda att säga: Låt oss testa
              den nya tekniska möjligheten som ger oss tillträde till några
              andra situationer där vi kanske kan nå lite längre i den viktiga
              brottsbekämpningen.
            </seg>
            <seg xml:id="i-73b8afdd41118934-0">
              Vi är från regeringens och allianspartiernas sida övertygade
              om att det behövs nya verktyg och en mobilisering av Myndighets-Sverige
              på bred front för att agera mot brottslighet som varken känner
              moraliska begränsningar eller nationella gränser.
            </seg>
            <seg xml:id="i-b8682617cb8242b2-0">
              Till det kommer, och det är viktigt och har varit med i debatten
              tidigare, att regeringen har gjort den största satsningen någonsin
              på det svenska rättsväsendet. Målet är 20 000 poliser år 2010.
              Det ska inte finnas några fläckar på den svenska kartan där laglösheten
              tillåts breda ut sig eller där grov organiserad brottslighet i
              lugn och ro tillåts etablera sig.
            </seg>
            <seg xml:id="i-1f99fef8244f1144-0">
              Precis som jag påpekade då den dåvarande s-regeringen gjorde
              stort nummer av de förslag som är så viktiga räcker inte möjligheten
              att använda rumsavlyssning eller preventiva tvångsmedel för att
              bekämpa terroristbrott eller grov organiserad brottslighet. Vi
              behöver i vid mening ett mycket starkare rättsväsende.
            </seg>
            <seg xml:id="i-0464adbab846211b-0">
              Vad jag kort sagt vill säga är att vi inte får tro att enstaka
              verktyg, en enkel omorganisation eller vad det nu kan vara, löser
              de utmaningar vi har att hantera. Man måste se brottsbekämpningen
              i dess helhet.
            </seg>
            <seg xml:id="i-fbdcf613a384ae71-0">
              Traditionellt polisarbete, traditionellt utredningsarbete och
              traditionell hantering av verksamheterna är fortfarande det mest
              effektiva och alldeles nödvändigt om vi ska nå resultat.
            </seg>
            <seg xml:id="i-479e36854e8d2d97-0">
              Buggning och preventiva tvångsmedel, som vi diskuterar i dag,
              är komplement som i vissa ärenden kan hjälpa oss att nå lite bättre
              resultat. Det finns anledning att nyansera debatten om de två
              viktiga förslagen. Det tas till väldigt stora ord ibland. Men
              de har ett mervärde som jag tror är betydelsefullt.
            </seg>
            <seg xml:id="i-01bb35f9b5070685-0">
              I Sverige har vi hittills varit tämligen förskonade från terroristattacker.
              Men vi får inte blåsa faran över eller undandra oss det internationella
              ansvaret. Sverige får heller aldrig upplevas som en fristad varifrån
              man kan planera eller upprätta logistiskt stöd för terrorattacker
              i andra länder.
            </seg>
            <seg xml:id="i-b206557930ddecc5-0">
              Regeringen kommer, vilket jag tidigare har aviserat, att återkomma
              till riksdagen med frågor om Sveriges arbete med att bekämpa terrorismen.
              Den frågan har inte dykt upp i debatten tidigare.
            </seg>
            <seg xml:id="i-75c29b884fb60fc1-0">
              Dessa verktyg har delvis också att göra med det internationella
              ansvar vi har. Det finns skäl till att andra länder har valt att
              komplettera sina regelverk med de verktygen. Nu ifrågasätter man
              om det är särskilt effektivt. Många har tydligen studerat detta.
            </seg>
            <seg xml:id="i-b38a8090ef835204-0">
              Jag skulle vilja vända på frågan. Har vi upptäckt att de i Danmark
              eller på andra håll har fått otroliga kränkningar av den personliga
              integriteten som följd av just hemlig rumsavlyssning? Nej, även
              där är det ganska avgränsade metoder, men de har ändå ett mervärde.
            </seg>
            <seg xml:id="i-44dfd3a0fff597e6-0">
              Nu får vi en nämnd som kommer att syssla särskilt med insyn och
              granskning. Den kommer säkert också att följa mycket bättre än
              vad vi har lyckats med hittills hur den här typen av metoder används.
              Jag tror inte att det är en debatt som kommer att sluta här.
            </seg>
            <seg xml:id="i-571164920602d8cd-0">
              När riksdagen i eftermiddag som jag hoppas fattar beslut om hemlig
              rumsavlyssning och preventiva tvångsmedel tar vi ett viktigt steg
              för att förstärka brottsbekämpningen. Det är samtidigt ett viktigt
              steg för att ha ett brett förtroende hos människor.
            </seg>
            <seg xml:id="i-e0859f0aa0c70e0a-0">
              Vi gör det i förvissning om att det görs på ett sådant sätt och
              i sådana former att vi värnar respekten för enskilda människors
              integritet och medborgerliga fri- och rättigheter.
            </seg>
            <seg xml:id="i-513717ce9170441d-0">
              Jag tror att det extraår vi fick på oss att bereda frågan har
              varit till gagn för den goda saken. Det är den vi alla är här
              för att värna.
            </seg>
          </u>
          <note xml:id="i-7c464d1211d2f848-0">
            I detta anförande instämde Inge Garstedt, Krister Hammarbergh
            och Ulrika Karlsson i Uppsala, (alla m).
          </note>
          <note type="speaker" xml:id="i-cf885c3f4c6fd36b-0">
            Anf. 55 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-5c81c26ac353e749-7">
            <seg xml:id="i-e9f6875a3af07b65-0">
              Herr talman! Jag kan instämma i det justitieministern sade om
              vikten av eftertanke och att vi faktiskt har förstärkt skyddet
              för den personliga integriteten på många områden med de förslag
              som föreligger här i dag.
            </seg>
            <seg xml:id="i-98f41c2f0f1abd2f-0">
              Det blir ofta så att man fokuserar på det man är kritisk mot
              i en debatt. Jag vill ändå betona att det har skett förändringar
              i de två propositionerna och att det har kommit ett betänkande
              med ytterligare rättssäkerhetsgarantier som faktiskt förstärker
              skyddet för den personliga integriteten jämfört med hur det har
              varit tidigare. Det här gäller ju också för hemlig telefonavlyssning
              och de tvångsmedel som vi har använt under många år. Det är positivt
              att vi även förstärker på det här området i dag.
            </seg>
            <seg xml:id="i-2de472fd817cc053-0">
              Det finns ändå en fråga. Vänsterpartiet säger fortfarande nej
              till buggning. Min fråga till justitieministern blir: Varför tog
              inte justitieministern chansen att dra tillbaka propositionerna
              och bearbeta dem och komma med ett nytt förslag, även om det i
              många delar hade varit likadant? Där kunde man ha gjort den analys
              som justitieministern från talarstolen är övertygad om behövs
              när det gäller effektiviteten. Behovet finns väl utformat. Men
              när det gäller effektiviteten är analysen bristfällig. När det
              är en bristfällig analys har man inte heller kunnat göra en avvägning
              när det gäller proportionaliteten. Det är en brist, och man kan
              säga både ja och nej till förslaget. Men det är uppenbarligen
              en brist i själva lagstiftningsarbetet.
            </seg>
            <seg xml:id="i-f785300236e2b6e0-0">
              Varför tog justitieministern inte chansen att komma tillbaka
              med en fullständig analys där man hade tagit hänsyn till det som
              krävs av oss som lagstiftare? Jag kan inte säga att Vänsterpartiet
              då hade sagt ja eller nej. Men bristen på detta område, som inte
              är väl genomarbetat, är att vi hafsar med lagstiftningsarbetet.
              Det har inte gått snabbt; det har varit en lång debatt. Vi har
              inte fått en fullständig analys.
            </seg>
          </u>
          <note type="speaker" xml:id="i-a0d5f84d6a7a5900-0">
            Anf. 56 Justitieminister BEATRICE ASK (m) replik:
          </note>
          <u who="unknown" xml:id="i-81e392c0323744b8-1">
            <seg xml:id="i-ce25014b945de36c-0">
              Herr talman! Ja, varför drog inte regeringen tillbaka propositionerna?
              Det smärtar mig att säga det, men det beror helt enkelt på att
              jag inte tyckte att de var dåliga. Jag tyckte att förslagen var
              rätt väl genomarbetade, och jag röstade också för dem. Det fanns
              ingen anledning att dra tillbaka dem.
            </seg>
            <seg xml:id="i-4f2d8cbbc9a20625-0">
              Vi hade i vår allians flera partier som hade allvarliga invändningar
              mot brister eller mot sådant som inte fanns med. Det var ju inte
              dåligt, utan det var saker som inte fanns med och som inte var
              färdigberedda. Vi gjorde då hemläxan och kompletterade de befintliga
              propositionerna med det vi saknade. Det var ett ganska praktiskt
              sätt. Det tar bara tid och energi för en massa tjänstemän om de
              ska skriva om texter som redan är genomarbetade. Vi valde att
              helt enkelt komplettera med det som behövdes.
            </seg>
            <seg xml:id="i-6779e506fbf85233-0">
              De områden där det brast och där det fanns viktiga krav från
              mina alliansvänner handlade om rättssäkerhet och integritetsskydd.
              Jag har redovisat detta, och det har framkommit i debatten. Det
              viktiga och stora som gjordes var att ta fram formerna och innehållet
              för säkerhets- och integritetsskyddsnämnden som precis som har
              påpekats får effekt också när det gäller andra hemliga tvångsmedel.
            </seg>
            <seg xml:id="i-8411047fa527b447-0">
              Svaret är enkelt. Det gäller ju också att spara lite energi på
              departementet så att man får så mycket som möjligt gjort. Då behöver
              man inte göra om saker bara för att det står Socialdemokraterna
              på två propositioner. De var bra i den delen, och det som vi inte
              tyckte fanns med kompletterade vi med. Det vi inte hann med gjorde
              vår utskottsgrupp. Det tycker jag också är en praktisk sak. Vi
              måste ha lite frimodighet i arbetet. Saker händer, men vi gör
              inget onödigt arbete.
            </seg>
            <seg xml:id="i-13c169781a96a15a-0">
              Jag återkommer till analysen av effektiviteten, eftersom min
              talartid tycks vara ute snart. Det finns en del att säga om det.
            </seg>
          </u>
          <note type="speaker" xml:id="i-fd5d835aee4c9534-0">
            Anf. 57 ALICE ÅSTRÖM (v) replik:
          </note>
          <u who="alice_astrom_01eda6" xml:id="i-5c81c26ac353e749-8">
            <seg xml:id="i-5a3d79cc87f34035-0">
              Herr talman! Om man tittar på delbetänkandet från Integritetsskyddskommittén
              kan man konstatera att representanter i den kommittén står bakom
              att det är en bristfällig analys. Det är möjligt att justitieministern
              har mer information som inte står med här. Men just när det gäller
              de viktiga frågorna och de svåra avvägningarna är det ännu viktigare
              att vara noggrann i lagstiftningen, precis som justitieministern
              sade.
            </seg>
            <seg xml:id="i-8301145ae3629636-0">
              Jag tror inte att justitieministern och jag eller Vänsterpartiet
              kommer att bli helt överens i de här frågorna, och det kommer
              jag inte heller att eftersträva. Men jag tycker att det är viktigt
              att säga något om de exempel som kommer upp terroristdåd, det
              som har hänt i vår närhet och så vidare som vi måste kunna skydda
              oss mot. Man talar om Storbritannien och Spanien. I länder där
              det här har hänt har de också de här medlen. Jag tror inte att
              det här kommer att vara just det verktyg som gör att vi kommer
              åt alltihop. Det är bra att justitieministern också säger det.
              Vi tror inte det när vi ser hur det är i andra länder.
            </seg>
            <seg xml:id="i-8fdff43b13a7b3f3-0">
              För oss i Vänsterpartiet blir vågskålen med skyddet för den personliga
              integriteten därför något tyngre än den med införandet av den
              här typen av verktyg. Det är en bedömning vi gör. Vi gör olika
              bedömningar, och det kan jag ha respekt för. Men jag förväntar
              mig också en respekt för att vi inte alltid kommer att säga att
              vågskålen just nu står helt rätt.
            </seg>
          </u>
          <note type="speaker" xml:id="i-cba20abbf3968aa0-0">
            Anf. 58 Justitieminister BEATRICE ASK (m) replik:
          </note>
          <u who="unknown" xml:id="i-81e392c0323744b8-2">
            <seg xml:id="i-82122a7ef2deaf46-0">
              Herr talman! Jag tror aldrig att vågskålen kommer att vara helt
              perfekt. Jag tror att vi alltid kommer att behöva diskutera det.
            </seg>
            <seg xml:id="i-4dd20c527c71817d-0">
              Låt mig säga något om Integritetsskyddskommittén och dess betänkande.
              Om man sitter som ledamot i Integritetsskyddskommittén eller som
              justitieminister har man lite olika glasögon. Integritetsskyddskommittén
              har en mycket specifik uppgift att se saker i ett perspektiv.
              Jag måste väga samman flera olika perspektiv. Man kan komma till
              olika slutsatser. Det är hela poängen med en del sådana här specifika
              utredningar.
            </seg>
            <seg xml:id="i-9e964b1852a0c842-0">
              Jag försökte i mitt inledningsanförande beskriva hur vi resonerade
              redan förra gången vi diskuterade detta och Integritetsskyddskommittén,
              det vill säga att vi inte kan stoppa världen. Är det någonstans
              integritetskränkningen måste accepteras är det väl i brottsbekämpningen.
            </seg>
            <seg xml:id="i-417e81a31c24babf-0">
              När det gäller Storbritannien och Tyskland undrar man om det
              här är effektivt eller inte. Vi har ju också exempel på hur man
              har lyckats förhindra ganska allvarliga brott, som alltså inte
              har begåtts. Det finns sådana exempel. Jag vet inte om man har
              använt just den här typen av hemlig rumsavlyssning eller inte.
              Men det är alldeles uppenbart att det finns en nytta med det här.
            </seg>
            <seg xml:id="i-fd61a9ab330456ed-0">
              Vi kommer med en skrivelse och en redovisning igen ganska snart
              när det gäller effektiviteten hos hemliga tvångsmedel. Detta är
              intressant. I debatten säger man ofta att det inte är så effektivt.
              Det står att det inte har haft betydelse för utredningen. Vi försöker
              nu, i och för sig kortfattat, att beskriva skälen till detta.
              De är varierande. Det kan handla om att den användning man har
              haft inte har gett något som var intressant för den här utredningen.
              Ibland handlar det om tekniska svårigheter att det helt enkelt
              inte har funkat. Man kan bena upp det hela, och då blir det lite
              mer begripligt. Då blir det här med effektiviteten också synligare.
            </seg>
            <seg xml:id="i-352859f9da37f079-0">
              Men faktum kvarstår; det finns situationer där vi inte kommer
              åt brottslighet med de verktyg vi har i dag. Därför vill vi ge
              en möjlighet att använda några nya verktyg i betryggande former.
            </seg>
          </u>
          <note type="speaker" xml:id="i-469f0af834d605dd-0">
            Anf. 59 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-ac5ed235256cc7af-5">
            <seg xml:id="i-690e2630bde459f3-0">
              Herr talman! Tack, statsrådet, för en del klargörande saker!
              Men det finns en sak som jag inte riktigt har fått klart för mig.
              Var det inte så att statsrådet själv var emot buggning när hon
              var i opposition? Jag säger inte det bara för att få en förklaring
              till att det har blivit så mycket bättre. Om vi går in och läser
              i arkivet på riksdagens hemsida kan vi stöta på många bra invändningar,
              där jag inte tycker att man har tillmötesgått allt. Det kan väl
              inte vara så att Moderaterna, som faktiskt är det största partiet
              i denna majoritet, har fått lägga sig för något av de andra partierna
              när det gäller graden av frågetecken och själva innehållet i de
              ifrågasättanden som statsrådet då gjorde?
            </seg>
            <seg xml:id="i-6bafd41adc96bb80-0">
              Det var en uppvisning i en ohelig allians när Socialdemokraternas
              och Folkpartiets representanter pratade om de här frågorna. Men
              då hade Beatrice Ask en mycket mer rakryggad hållning när det
              gäller rättssäkerheten. Frågan är om hon står fast vid den.
            </seg>
          </u>
          <note type="speaker" xml:id="i-70fc6ff150852bfb-0">
            Anf. 60 Justitieminister BEATRICE ASK (m) replik:
          </note>
          <u who="unknown" xml:id="i-81e392c0323744b8-3">
            <seg xml:id="i-216c26127ac644d6-0">
              Herr talman! Jag begär inte att Miljöpartiet ska känna till den
              moderata partihistorien. Det vore väl för mycket att efterfråga.
            </seg>
            <seg xml:id="i-df0e7e3f937adf16-0">
              Moderaterna har, kanske så länge som frågan har diskuterats,
              haft mer än en uppfattning när det gäller buggning. Jag tror att
              flera partier har haft det. Man har svängt fram och tillbaka.
              Det är en genuint svår integritetskränkande åtgärd. Men Moderata
              samlingspartiets partistämma tog ställning för buggning betydligt
              tidigare än när Thomas Bodström och Johan Pehrson åt alla dessa
              middagar med varandra för att diskutera en proposition. Jag vet
              inte riktigt vilken annan uppfattning jag skulle ha haft. Jag
              har inte varit särskilt ömfotad i den här typen av frågor.
            </seg>
            <seg xml:id="i-5c32a68b2e48c0a9-0">
              Jag har dock alltid drivit frågor som har rört integritetsaspekterna
              eftersom jag tycker att de är oerhört viktiga. Det som väger över
              i det här fallet är att vi har en alltmer kreativ och innovativ
              kriminalitet som är väldigt grov. När man ser de hemskheter som
              begås mot oskyldiga människor är det uppenbart för mig att vi
              måste se till att brottsbekämpande myndigheter på något sätt blir
              duktigare på att komma åt det hela.
            </seg>
            <seg xml:id="i-2916acccda88c47e-0">
              I den förra debatten som vi hade om dessa propositioner jag tror
              att det var innan Mehmet Kaplan satt i riksdagen tog jag upp att
              det är viktigt att hitta en form för granskning av hemliga tvångsmedel
              som är mer robust. Jag tycker att det är en glädjens dag i dag.
              Jag är väldigt glad över att vi kan besluta om en säkerhets- och
              integritetsskyddsnämnd där det finns parlamentariker med som kan
              granska och syna detta lite mer än vad vi kan göra med den skrivelse
              som ni kommer att få den kommer naturligtvis att bli mycket bättre
              i år än vad den var under den förra regeringen men som ändå inte
              fyller behoven helt. Jag tror att några människor av kött och
              blod får tampas med och kolla detta noga. Det här är verktyg som
              vi ska ha ordning på.
            </seg>
          </u>
          <note type="speaker" xml:id="i-b61f0bde910aac5f-0">
            Anf. 61 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-ac5ed235256cc7af-6">
            <seg xml:id="i-fd5a482835a89bd6-0">
              Herr talman! Jag välkomnar också granskningsnämnden och kan stämma
              in i hejakören där. Det är någonting som vi i Miljöpartiet har
              lyft fram ända från början och som jag personligen också har fört
              fram i olika debatter och också i medierna.
            </seg>
            <seg xml:id="i-a838e5fa498ee98d-0">
              Däremot är jag lite bekymrad över att statsrådet i sitt anförande
              pratar om att vi har haft tur. Jag tror inte att man kan prata
              om tur när det gäller olika typer av attacker mot vårt fria samhälle,
              oavsett om det rör beskjutning av helikoptrar eller terroristorganisationers
              olika idéer om hur de vill förändra samhället. Jag tror att det
              handlar om våra svenska brottsbekämpande myndigheters skicklighet
              och de verktyg de har till sitt förfogande. Där tror jag faktiskt
              att vi är överens.
            </seg>
            <seg xml:id="i-62c552faedaafbed-0">
              Jag vill också lyfta fram något som statsrådet svarade på under
              ett tidigare replikskifte, nämligen att länder som Spanien och
              England också har förhindrat väldigt mycket trots de attacker
              som de har blivit föremål för. Jag tror att vi måste ha flera
              bollar i luften. Samtidigt som vi har bra verktyg för att bekämpa
              organiserad brottslighet och terrorism måste vi också ha den här
              andra vågskålen i åtanke. De terrorattacker som skedde i London
              skedde ju trots den enorma övervakning som de brottsbekämpande
              myndigheterna bedriver och trots ifrågasättandet från det civila
              samhällets företrädare när det gäller att man lever i ett övervakningssamhälle.
            </seg>
          </u>
          <note type="speaker" xml:id="i-71803e73926cc7c6-0">
            Anf. 62 Justitieminister BEATRICE ASK (m) replik:
          </note>
          <u who="unknown" xml:id="i-81e392c0323744b8-4">
            <seg xml:id="i-8bb6f567320242ac-0">
              Herr talman! Vi kan naturligtvis diskutera om det är tur eller
              något annat som har gjort att Sverige har varit förskonat från
              allvarliga terroristattacker under de senaste åren. Det är min
              uppfattning att Sverige är en del av världen. På 70-talet hade
              vi en del väldigt stora händelser som var mycket allvarliga och
              av en art som påminner om en del av det som händer runt om i världen
              i dag. Jag tror att med den mångfald och med den öppenhet som
              Sverige har i det globala samhället är det nog mer tur än bara
              skicklighet att vi har klarat oss så bra. Vi har utomordentligt
              skickliga rättsvårdande myndigheter.
            </seg>
            <seg xml:id="i-54fecb6504e27e8a-0">
              Jag tror också att vi har den fördelen i Sverige att vi har lyckats
              lite bättre än en del andra när det gäller att inte skapa så stora
              konflikter i själva samhällsbyggnaden. Det finns inte samma klyftor
              som det finns i en del andra länder. Vi är väldigt irriterade
              över dem som finns, men faktum är att vi i Sverige är hyfsat bra
              på att få människor att känna att det åtminstone finns en framtid
              och en möjlighet också för mig. Det är viktigt. Det skapar sämre
              mylla för den typ av utanförskap och radikalisering som man ser.
            </seg>
            <seg xml:id="i-afd7ddeb4ff97c95-0">
              Vi kan också titta på den politiska världen. Det finns många
              bokstavsextremister i det här landet också, men jämfört med en
              del andra länder är nog den politiska kartan hyfsat jämn. Här
              i riksdagen är vi också otroligt homogena och väldigt överens
              i många frågor.
            </seg>
            <seg xml:id="i-6ad35c59d0813d6f-0">
              Det finns skillnader, men vi får väl anlita professorer för att
              analysera detta. Likväl är min slutsats att vi måste ta ansvar
              för att göra vad vi kan för att skydda våra egna medborgare och
              för att arbeta tillsammans med andra länder för att öka säkerheten
              och tryggheten.
            </seg>
          </u>
          <note type="speaker" xml:id="i-bb61686a54ba5098-0">
            Anf. 63 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-3730d37c2b84dcd0-0">
            <seg xml:id="i-d7bf35b97db90209-0">
              Herr talman! Det är otacksamt att vara så långt ned på talarlistan.
              Jag tänker inte ge mig på att sammanfatta den här debatten. Lena
              Olsson kommer efter mig, och hon får sammanfatta tre timmars debatt.
            </seg>
            <seg xml:id="i-3c65f7fbe9bb65e1-0">
              Det här är, som många redan har påpekat, en väldigt svår fråga.
              Jag deltog i en paneldiskussion med en svensk polis som jobbar
              med gränsöverskridande brottslighet. Hon sade att brottsbekämpning
              inte får komma före demokratin, för då har vi misslyckats totalt.
              Jag tycker att det var otroligt bra sagt, och speciellt bra sagt
              av en person med de glasögonen. Hon har brottsbekämpningen för
              ögonen, men även för henne måste alltid demokratin komma före
              brottsbekämpningen, annars tappar rättssamhället sin legitimitet.
              Det är den ena sidan.
            </seg>
            <seg xml:id="i-a3d99c3c73680f7a-0">
              Den andra sidan är grov organiserad brottslighet som är väl etablerad
              i Sverige. Senast i går fick vi i justitieutskottet höra att det
              inte längre bara handlar om mc-klubbar. Det finns människor i
              kostym, som skulle kunna vara vilka som helst, som ägnar sig åt
              grov organiserad brottslighet. Den är svår att bekämpa. Det handlar
              om rena brottskonglomerat som mördar, våldtar och misshandlar.
            </seg>
            <seg xml:id="i-a6e2b1925508df9a-0">
              Ett exempel är den lägenhet på Södertörn här i Helsingfors där
              fyra moldaviska tjejer var inspärrade dag efter dag som sexslavar.
              De hade kommit till Sverige i tron att de skulle plocka jordgubbar
              och blev tillfångatagna och inlåsta som sexslavar.
            </seg>
            <seg xml:id="i-0d3346f0311232a9-0">
              Ett annat exempel är den svensk-iranska familj från Göteborg
              som redan har nämnts här. De miste hela sin försörjning, sitt
              livsprojekt, på grund av den organiserade brottsligheten. Listan
              kan göras längre.
            </seg>
            <seg xml:id="i-e9362e10e7823dd6-0">
              Vi har haft en lång debatt där vi har övervägt alla förslag.
              Jag tycker att den här debatten och den här diskussionen har varit
              så oändligt mycket bättre än diskussionen om ett annat förslag
              som vi hade i våras som också handlade om inskränkningar i människors
              integritet. Den handlade om FRA. Det finns faktiskt en milsvid
              skillnad mellan de här två förslagen och behandlingen av de här
              förslagen. Jag tycker att det ska lyftas fram.
            </seg>
            <seg xml:id="i-dd39a1406f75cc9d-0">
              Grunden för mitt ställningstagande för de här två förslagen och
              för våra reservationer, som jag kommer till senare, handlar just
              om de rättssäkerhetsgarantier som finns. Det handlar inte om vilken
              typ av brottslighet som helst. Det handlar om mycket grov brottslighet.
              Det handlar om avlyssning på de platser där man kan tro eller
              anta att den här brottsligheten kan förekomma. Det är domstolar
              som ska besluta om man får använda sig av de här verktygen. Överskottsinformationen
              ska regleras. Vi vill att alla som har varit utsatta för de här
              åtgärderna ska underrättas. Till det kommer vår reservation om
              skadestånd. Jag tycker att detta är en förutsättning för att jag
              ska kunna säga ja till de här två förslagen.
            </seg>
            <seg xml:id="i-140f0c71377be5fa-0">
              När jag ändå är inne på rättssäkerhetsgarantier och våra socialdemokratiska
              förslag, herr talman, vill jag korrigera det tidigare yrkandet.
              För att bespara kammaren en lång votering vill vi bara yrka bifall
              till våra reservationer under punkt 17, 18 och 19 och inte till
              alla reservationer.
            </seg>
            <seg xml:id="i-e4cfdd2ef4cf72a4-0">
              En av de reservationer som jag inte yrkar bifall till för att
              ta upp till omröstning i eftermiddag men däremot vill passa på
              att prata lite om handlar om min egen grund som journalist. Det
              handlar ju om medieredaktioner. Man får lätt intrycket av debatten
              att vi socialdemokrater är för att varenda medieredaktion från
              och med att vi har klubbat igenom de här verktygen ska kunna avlyssnas.
              Jag har läst Journalistförbundets invändningar väldigt noggrant,
              men jag tycker ändå att det är viktigt att jag berättar vad vår
              reservation handlar om.
            </seg>
            <seg xml:id="i-7e2aa3b82461fd98-0">
              I vår reservation finns följande formulering: En journalist får
              aldrig avlyssnas när han eller hon talar med en källa. En redaktion
              får heller inte avlyssnas om där finns en journalist som är misstänkt
              för ett grovt brott. De enda tillfällen då det enligt vår reservation
              ska kunna vara möjligt att avlyssna en redaktion är om det finns
              synnerlig anledning att anta att platsen används för att begå
              sådana brott som kan ligga till grund för tillstånd till hemlig
              rumsavlyssning.
            </seg>
            <seg xml:id="i-3c0b6e86961e56dd-0">
              Det handlar ju om att jag som journalist inte ska kunna starta
              Magasinet skinnvästmode hemifrån mitt sovrum i Solna och därmed
              ägna mig åt allvarlig grov brottslighet. Vi får hoppas att det
              inte blir så, men den risken finns. Det är där vår reservation
              har sin grund.
            </seg>
            <seg xml:id="i-7071039ca5a3cee5-0">
              Sammantaget vill jag tacka för en intressant diskussion. Jag
              tror att den kommer att fortsätta att föras, och det är bra att
              den här avvägningen hela tiden blir omdiskuterad, både här i kammaren
              och även ute i medierna. Demokratin är ju viktigare än brottsbekämpning,
              även om brottsbekämpning också är otroligt viktig.
            </seg>
          </u>
          <note type="speaker" xml:id="i-422e4c0dc5c18a3a-0">
            Anf. 64 JOHAN LINANDER (c) replik:
          </note>
          <u who="johan_linander_51610c" xml:id="i-56b753d4e751aa35-6">
            <seg xml:id="i-ebe3a6e9cd8b09e7-0">
              Herr talman! Jag har bara en ganska kort fråga, men den är ändå
              viktig. Maryam Yazdanfar läste ju upp vad som krävs för att det
              ska bli ett domstolsutslag som innebär att buggning är tillåten.
              Det är jätteviktigt att poängtera att det gäller mycket grov brottslighet,
              att domstolen bestämmer, att det är begränsade tillstånd på max
              en månad och att det krävs särskild anledning att anta att personen
              i fråga kommer att uppehålla sig i det rum där buggningen ska
              ske. Där fanns rekvisitet. Det krävs en särskild anledning att
              anta att personen finns där.
            </seg>
            <seg xml:id="i-a8c7cedf3c47a619-0">
              När det gäller den andra vilande propositionen, alltså vissa
              åtgärder mot särskilt allvarlig brottslighet, har vi från utskottets
              sida åtminstone vi från de andra sex partierna, inte Socialdemokraterna
              ändrat rekvisitet anledning att anta, som Lagrådet kritiserade
              därför att det gav utrymme för en alltför vid tolkning, till att
              det numera ska stå särskild anledning att anta, alltså samma rekvisit
              som finns i buggningspropositionen. Detta går Socialdemokraterna
              inte med på, och er reservation säger egentligen ingenting om
              varför ni inte går med på det.
            </seg>
            <seg xml:id="i-7269306969295159-0">
              Vi fick tidigare i dag höra påståendet att det handlar om prestigetänkande
              från Socialdemokraternas sida. Jag hoppas att det inte är så utan
              att jag kan få en annan förklaring från Maryam Yazdanfar.
            </seg>
          </u>
          <note type="speaker" xml:id="i-9d6106b7dd4b5ea3-0">
            Anf. 65 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-3730d37c2b84dcd0-1">
            <seg xml:id="i-90ff6fd2f47cf9f2-0">
              Herr talman! Det handlar inte om prestige. Det handlar om att
              vi tror att vårt förslag är spetsigare och kommer att fungera
              bättre.
            </seg>
          </u>
          <note type="speaker" xml:id="i-3938023df9de076e-0">
            Anf. 66 JOHAN LINANDER (c) replik:
          </note>
          <u who="johan_linander_51610c" xml:id="i-56b753d4e751aa35-7">
            <seg xml:id="i-379df21417934b11-0">
              Herr talman! Korta svar är oftast bra, och du ställer mig också
              eftersom jag inte hinner tänka efter.
            </seg>
            <seg xml:id="i-41dfe3c203bc3312-0">
              Spetsigare förslag, kan man ju säga, men det riskerar att bli
              en extensiv tolkning, alltså att det kommer att bli för många
              tillämpningar av den förebyggande avlyssningen. Lagrådet kritiserade
              det. Tydligen är det för Socialdemokraterna viktigare att ha en
              spetsig lagstiftning än att lyssna på Lagrådets råd för hur vi
              ska lagstifta så att en extensiv tillämpning inte ska bli möjlig.
            </seg>
            <seg xml:id="i-06bf1c95dd5be43f-0">
              Jag har svårt att förstå att det skulle bli så mycket spetsigare,
              möjligtvis mindre rättssäkert.
            </seg>
          </u>
          <note type="speaker" xml:id="i-9cb718a1f0de9ebc-0">
            Anf. 67 MARYAM YAZDANFAR (s) replik:
          </note>
          <u who="maryam_yazdanfar_d78180" xml:id="i-3730d37c2b84dcd0-2">
            <seg xml:id="i-aab9e62412d72bb9-0">
              Herr talman! Vi bedömer att det med de rättssäkerhetsgarantier
              som vi har föreslagit och förslagen i sig tillsammans med våra
              reservationer kommer att vara tillräckligt rättssäkert. Annars
              skulle vi inte rösta som vi tänker göra i eftermiddag.
            </seg>
          </u>
          <note type="speaker" xml:id="i-7ef5630d626915ed-0">
            Anf. 68 LENA OLSSON (v):
          </note>
          <u who="lena_olsson_bb92b4" xml:id="i-17144a778a6122a8-0">
            <seg xml:id="i-2d0a1193ec63473e-0">
              Herr talman! Jag fick äran att sammanfatta den här debatten.
              Jag måste säga att det har varit väldigt intressant att lyssna.
              Det här är en mycket stor fråga, och varje representant för partierna
              har sagt att de här frågorna är väldigt viktiga.
            </seg>
            <seg xml:id="i-c056637be8939c42-0">
              Det som jag har konstaterat under den här debatten är att det
              framför allt handlar om proportionaliteten, alltså nyttan av den
              här lagstiftningen. Vi hade Integritetsskyddskommittén som lade
              fram ett delbetänkande där alla partier var överens. Där framfördes
              alltså stark kritik mot de här lagförslagen. Jag kan väl vara
              lite fräck och säga att det verkar som om ingen tar hänsyn till
              vad kommittén har sagt. Är det så illa? Har vi tillsatt en integritetsskyddskommitté
              som ren kosmetika, eller menar vi faktiskt allvar?
            </seg>
            <seg xml:id="i-07daebe739c97a86-0">
              Inger Davidson påstod du suckar därför att du kanske måste trycka
              in knappen att vi skulle vara oansvariga i de här frågorna. Det
              tycker jag var ganska magstarkt av dig. Jag såg en artikel under
              Brännpunkt i SvD. Den är faktiskt ganska historisk. Det är vd:n
              för Timbro och ordföranden i Ordfront. Ska vi kalla dem också
              för oansvariga därför att de ställer vissa frågor i den här artikeln?
              Jag tycker att det är relevanta frågor som de ställer sig.
            </seg>
            <seg xml:id="i-08e39436f5da07f8-0">
              Då kan vi ju komma tillbaka till att nästan varenda en som har
              varit uppe i talarstolen har talat om nödvändigheten av att bekämpa
              brottslighet. Det tycker också vi i Vänsterpartiet. Men när man
              tittar på den analys som behöver göras om effektiviteten säger
              man helt plötsligt att det här rör sig om ungefär 40 fall. Då
              kan man ju ställa sig frågan: Hur många andra kommer att bli involverade
              i det här som inte har med saken att göra?
            </seg>
            <seg xml:id="i-d1ff4d44cc6a9be8-0">
              Ministern var här, och jag vet att hon har värnat den personliga
              integriteten även i tidigare debatter. Hon har varit väldigt noga
              med det. Det här kommer att kosta. När man lägger det i vågskålen
              ser man att det faktiskt också blir ett övervakningssamhälle,
              för det gäller inte bara det här betänkandet. Vi har också ett
              betänkande om FRA som ska behandlas. Vi har stiftat lagar och
              vi återkommer. Det är, som Alice Åström anmärkte, inte bara det
              här vi tar ställning till i dag, utan det är faktiskt det stora
              hela på det lagstiftningsområde som gäller den personliga integriteten.
              Och jag vill påstå att man får betala det här demokratiskt. Så
              är det ju.
            </seg>
            <seg xml:id="i-c63646de13477ad7-0">
              Vi i Vänsterpartiet har ett yrkande därför att vi faktiskt tar
              de här frågorna på riktigt allvar. Vi ville skicka tillbaka förslaget
              i sin helhet till Lagrådet eftersom rådet riktade skarp kritik.
              Då skulle man nu kunna säga att förslaget överensstämmer med regeringsformen
              och Europakonventionen. Då sade Johan Linander att det fanns en
              risk för att det skulle komma ytterligare kritik från Lagrådet.
              Var det därför du sade nej till yrkandet?
            </seg>
            <seg xml:id="i-b5c2f2255a6ca9f9-0">
              Förbättringar har gjorts. Alice Åström har framfört det flera
              gånger i talarstolen. Det är jättebra. Det är nödvändiga åtgärder.
            </seg>
            <seg xml:id="i-367f9153374cb8f7-0">
              Men Ordfront och Timbro säger att trots undantag för buggning
              av nyhetsredaktioner är såväl meddelarskyddet som efterforskningsförbudet
              i praktiken hotade eftersom man inte vet vad som läcker ut från
              systemet.
            </seg>
          </u>
          <note type="speaker" xml:id="i-9716bf5f910995ef-0">
            Anf. 69 INGER DAVIDSON (kd) replik:
          </note>
          <u who="inger_davidson_3ab678" xml:id="i-bf79bb424550bfad-7">
            <seg xml:id="i-d78735307ea5f224-0">
              Herr talman! Det blev en hel del frågor. Jag tar först upp Integritetsskyddskommittén.
              Det handlar om att man först har en process med remissomgång innan
              man tar ställning till vad en kommitté har kommit fram till. Det
              vill jag först påpeka.
            </seg>
            <seg xml:id="i-4ae1fe39c97de32a-0">
              Jag tycker fortfarande att Vänsterpartiet tar ett visst ansvar
              på sig genom att säga nej till ytterligare medel för polisen att
              komma åt den allra grövsta brottsligheten.
            </seg>
            <seg xml:id="i-6c6e939f2c01bb56-0">
              Låt mig kommentera artikeln. Den som läser den utan att över
              huvud taget ha deltagit i debatten får faktiskt uppfattningen
              att det inte finns några som helst spärrar. Tyvärr är det så när
              man läser den artikeln. Det skulle vara fullständigt öppet för
              både den hemliga och den öppna polisen att vidta åtgärderna. Så
              är det faktiskt inte.
            </seg>
            <seg xml:id="i-13795af8bf1541b0-0">
              Nu har Lena Olsson sagt att bra förbättringar har tillförts under
              vilandeperioden. Men vad krävs för att Vänsterpartiet ska ställa
              upp? Ni säger inget om att om det eller det hade funnits hade
              ni tyckt att det hade varit tillräckligt rättssäkert. Då tar ni
              faktiskt på er ett ansvar för att vi inte kommer åt den allra
              grövsta brottsligheten utan dessa ytterligare medel.
            </seg>
          </u>
          <note type="speaker" xml:id="i-bb736d36e0247203-0">
            Anf. 70 LENA OLSSON (v) replik:
          </note>
          <u who="lena_olsson_bb92b4" xml:id="i-17144a778a6122a8-1">
            <seg xml:id="i-a4f25bd54a91068b-0">
              Herr talman! Jag vill först och främst påstå att det inte är
              några duvungar som har gjort detta uttalande i artikeln. Jag tror
              att journalistkåren det har bekräftats här är insatt i frågan.
              Det finns en hel del fog för den kritik de levererar. Att det
              här skulle vara människor som inte vet vad de pratar om är rent
              nonsens.
            </seg>
            <seg xml:id="i-33a56dad0ee8e149-0">
              Alice Åström har också tidigare svarat dig att det finns medel
              att ta till för att komma åt den grova brottsligheten. När det
              gäller buggning säger Inger Davidson flera andra har sagt det
              i kammaren i dag att det gäller endast ungefär 40 fall om året.
              Det är lite. Detta har funnits i England. Mehmet Kaplan ställde
              frågan. Det har hänt en massa saker fastän denna möjlighet också
              har funnits.
            </seg>
            <seg xml:id="i-8b80f4cd3e91a996-0">
              Men partiet behöver väl inte bli anklagat det gjorde inte ens
              justitieministern för att vara oansvarigt därför att vi i partiet
              kräver att en analys av effektiviteten ska göras innan förslaget
              läggs fram. Det är inte heller oansvarigt att skicka tillbaka
              lagförslaget till Lagrådet så att det ska få yttra sig en sista
              gång.
            </seg>
          </u>
          <note type="speaker" xml:id="i-b54d9dfac06fa201-0">
            Anf. 71 INGER DAVIDSON (kd) replik:
          </note>
          <u who="inger_davidson_3ab678" xml:id="i-bf79bb424550bfad-8">
            <seg xml:id="i-ea957aac9f326b82-0">
              Herr talman! Varken Lena Olsson eller jag vet hur många fall
              det kommer att bli. Men vi räknar med att det kommer att bli ganska
              få fall därför att det finns så många spärrar fram till dess att
              man får använda metoden.
            </seg>
            <seg xml:id="i-f02e7bbb0bec5fad-0">
              Jag har inga synpunkter på artikelförfattarnas kunskaper. Jag
              är helt övertygad om att de är väl insatta i frågan. Det enda
              jag har kommenterat är att när man läser artikeln får man en viss
              uppfattning. Författarna skriver nämligen ingenting i artikeln
              om alla de rättssäkerhetsåtgärder som finns utan bara om riskerna.
              Det har de absolut all rätt att göra när de skriver en debattartikel.
              Jag har inga synpunkter på det. Men vi måste här ta med också
              alla de rättssäkerhetsåtgärder som faktiskt redan har funnits
              i de vilande propositionerna men som nu har utökats ytterligare.
            </seg>
            <seg xml:id="i-c2721db77b2f97e7-0">
              Min fråga kvarstår: Vilka medel är ni beredda att ta till när
              man inte har lyckats att spränga en stor narkotikaliga eller en
              traffickinghärva?
            </seg>
          </u>
          <note type="speaker" xml:id="i-3f07a00326de3d9c-0">
            Anf. 72 LENA OLSSON (v) replik:
          </note>
          <u who="lena_olsson_bb92b4" xml:id="i-17144a778a6122a8-2">
            <seg xml:id="i-1eece0c0cd71a7da-0">
              Herr talman! Jag kan svara som vi har svarat förut. Vi har möjligheter
              i dag. Du åsyftar att man skulle komma åt dessa max 40 fall om
              året.
            </seg>
            <seg xml:id="i-89d54e6c4af1377d-0">
              Vi ska inte svara tvärsäkert på detta. Vi skulle ha inväntat
              Integritetsskyddskommittén som vi alla har varit med om att tillsätta,
              som dessutom var enig i frågan och skickat tillbaka allt till
              Lagrådet. Du vet inte vad vi hade sagt. Vi kan inte veta innan.
              Det är svårt att spåna om framtiden. Där finns mycket överraskningar.
            </seg>
            <seg xml:id="i-274ba6d722038442-0">
              Sedan var det denna artikel. Mig veterligt kan man inte skriva
              en doktorsavhandling i Svenska Dagbladet. De påpekar att det har
              gjorts vissa förbättringar. Med alla lagförslag som finns samlade
              i dag som innebär att inkräkta på den personliga integriteten
              ska inte vi bli beskyllda för att vi vill ha allt analyserat.
              Om allt är analyserat och utvärderat kan bättre förslag antas.
              Kristdemokraterna ville inte heller skicka tillbaka förslaget
              till Lagrådet. Men förslaget skulle ha kunnat gå tillbaka till
              regeringen. Man hade kunnat säga att texterna ska vara som de
              är. De skrivningar som lades fram på utskottets bord kunde ha
              tagits med i en proposition.
            </seg>
            <seg xml:id="i-c912a14f1e64f9da-0">
              För mig framstår det som att det var mest bråttom att få igenom
              förslaget men inte att göra några analyser.
            </seg>
          </u>
          <note xml:id="i-a80f50d5e081d842-0">
            Överläggningen var härmed avslutad.
          </note>
          <note xml:id="i-78fcb637878e29bc-0">
            7 § Övergångsbestämmelserna till polisdatalagen
          </note>
          <note xml:id="i-6f85b9ec42ab60ba-1">
            Föredrogs
          </note>
          <note type="speaker" xml:id="i-620c31288678b72f-0">
            Anf. 73 KRISTER HAMMARBERGH (m):
          </note>
          <u who="krister_hammarbergh_315a95" xml:id="i-2c6d70add9c3fe55-0">
            <seg xml:id="i-d2bd2950de9d758b-0">
              Herr talman! Bakgrunden till frågan om övergångsbestämmelserna
              till polisdatalagen är att det finns vissa brister i nuvarande
              lagstiftning. Det genomfördes en utredning för sex år sedan. Problemet
              är att även den utredningen hade vissa brister, varför man har
              varit tvungen att se över de nya förslag till lagstiftning som
              kommer att läggas fram relativt snart.
            </seg>
            <seg xml:id="i-11b46fd6600e1c7c-0">
              Jag vet inte vilka frågor nästa talare tänker ta upp. Men om
              det skulle vara så att hon undrar när lagstiftningen kommer vill
              jag meddela att vi nu har en alliansregering som försöker komma
              undan bristerna på rättssäkerhetsområdet, bland annat genom att
              anslå mer pengar än någonsin till rättsområdet, genom att utöka
              polisintagningen till rekordhöga siffror men också genom att korrigera
              felaktig lagstiftning, bland annat denna.
            </seg>
            <seg xml:id="i-b0e64ca56ce507ae-0">
              I morgon, eller möjligen i övermorgon, går departementsskrivelsen
              till tryck. Det innebär att nästa talare och andra riksdagsledamöter
              kan beställa departementsskrivelsen på Helgonät. Sedan blir det
              naturligtvis en remissperiod, tre månader, och sedan kan vi se
              fram mot en lagstiftning relativt snart framöver.
            </seg>
          </u>
          <note type="speaker" xml:id="i-b5af8ffdb2f5ff98-0">
            Anf. 74 LENA OLSSON (v):
          </note>
          <u who="lena_olsson_bb92b4" xml:id="i-17144a778a6122a8-3">
            <seg xml:id="i-d97c4246d9d305ee-0">
              Herr talman! Krister och jag diskuterade frågan innan debatten
              så att vi inte skulle behöva sitta här alltför länge.
            </seg>
            <seg xml:id="i-671229e8593b444c-0">
              Jag är nöjd med svaret jag har fått på förhand. Vi kommer att
              noga granska frågan så att den fullföljs.
            </seg>
          </u>
          <note xml:id="i-a80f50d5e081d842-1">
            Överläggningen var härmed avslutad.
          </note>
          <note xml:id="i-1d6592cb353f14fd-0">
            8 § Vissa sjukförsäkrings- och pensionsfrågor, m.m.
          </note>
          <note xml:id="i-6f85b9ec42ab60ba-2">
            Föredrogs
          </note>
          <note type="speaker" xml:id="i-bef96af5af5b7673-0">
            Anf. 75 KURT KVARNSTRÖM (s):
          </note>
          <u who="kurt_kvarnstrom_4cf575" xml:id="i-2f4742b3bdf44a05-0">
            <seg xml:id="i-947818416417f52e-0">
              Herr talman! Det ärende som ska behandlas är regeringens proposition
              om vissa sjukförsäkrings- och pensionsfrågor. Alliansregeringens
              förslag är att det i sjuklönelagen ska införas en bestämmelse
              som ger arbetsgivaren rätt att begära att en arbetstagare ska
              lämna intyg från läkare eller tandläkare för att styrka en nedsättning
              av arbetsförmågan från den första sjukdagen i sjuklöneperioden.
              Arbetsgivarens begäran ska vara skriftlig. Underlåter arbetstagaren
              utan godtagbart skäl att lämna ett sådant här intyg till arbetsgivaren
              är arbetsgivaren inte skyldig att betala ut någon sjuklön under
              den del av sjuklöneperioden som man saknar intyg.
            </seg>
            <seg xml:id="i-68dd24aaec9feb27-0">
              När det gäller vem som ska betala patientavgiften i samband med
              de här läkarintygen är man mer tveksam, och man säger från regeringens
              sida i förslaget att det här är en fråga som bör avgöras av arbetsmarknadens
              parter.
            </seg>
            <seg xml:id="i-0813286a01a3e449-0">
              Enligt regeringens mening är det dock rimligt, säger man, att
              arbetsgivaren betalar patientavgiften, särskilt i de fall där
              arbetsgivaren har speciella önskemål och gärna vill anvisa till
              en särskild läkare.
            </seg>
            <seg xml:id="i-4b73aef78934603a-0">
              De här reglerna ska träda i kraft den 1 januari.
            </seg>
            <seg xml:id="i-4f1d7a90f68af26e-0">
              Vidare föreslår man från den borgerliga alliansen att Försäkringskassans
              socialförsäkringsnämnder ska avvecklas. Beslut i ärenden som tidigare
              har avgjorts av socialförsäkringsnämnden ska i stället fattas
              av en tjänsteman hos Försäkringskassan.
            </seg>
            <seg xml:id="i-0dcfc316929ce158-0">
              Herr talman! Det stora problemet är långtidssjukskrivningarna.
              Det vet den borgerliga regeringen, och det vet vi i oppositionen.
              Det är i förslaget till åtgärder vi skiljer oss åt.
            </seg>
            <seg xml:id="i-bdcbad09d754ab5c-0">
              Den borgerliga regeringen arbetar med sänkta ersättningsnivåer,
              obarmhärtiga tidsregler och andra för den enskilda människan kännbara
              åtgärder som om den sjuke skulle bli friskare av att bli fattigare.
            </seg>
            <seg xml:id="i-0355f7350cefcaa5-0">
              Vi tror på att stötta och stödja människor tillbaka i arbete
              ett flexibelt, personligt inriktat arbete där människors förmåga
              tas till vara och där hinder i form av till exempel behov av hjälpmedel
              eller begränsningar i kompetens eller arbetskapacitet inte får
              stå i vägen.
            </seg>
            <seg xml:id="i-4c4aa89a6a418ec7-0">
              Vad är det då för människosyn som styr den borgerliga regeringen?
              Ser man inte den sjuke som kämpar för att komma tillbaka efter
              en stroke, en cancer eller ett allvarligt sjukdomstillstånd? Tror
              man att de sjuka är lata och arbetsskygga och ska tvingas tillbaka
              till arbete med byråkrati och sänkta ersättningsnivåer?
            </seg>
            <seg xml:id="i-b17153fecbc0d184-0">
              I förslaget om läkarintyg från första dagen syns människosynen
              tydligt. Det motiveras med misstanke om missbruk och felaktigt
              utnyttjande av rätten till sjuklön. Därför ska alla åläggas skyldigheten
              att skaffa läkarintyg från första dagen.
            </seg>
            <seg xml:id="i-8a149545ffda8156-0">
              Vi tror inte att alla arbetsgivare kommer att missbruka en sådan
              här rättighet, men vi vet att några säkert kommer att göra det.
              Och ibland kommer det inte att finnas en stark facklig organisation
              som arbetar emot och hindrar den här utvecklingen.
            </seg>
            <seg xml:id="i-2190c11fadad2434-0">
              Vad kommer då att hända på våra vårdcentraler? Ja, de har redan
              i dag en tung arbetsbörda. Vilka arbetsuppgifter ska man ta bort
              för att kunna utföra ytterligare en arbetsuppgift? Det blir minskad
              tillgänglighet för att fylla i läkarintyg. Då kan man fråga sig:
              Är det en svårt sjuk som ska få vänta längre på att få komma till
              vården, eller är det en äldre människa som är i behov av ett hembesök
              som blir utan sitt hembesök?
            </seg>
            <seg xml:id="i-5ef5fdeac4238b82-0">
              I stället för att läkarna tar emot patienter blir verkligheten
              den att de patienter som verkligen behöver träffa läkare får en
              begränsad tid. Det kommer att ta tid för läkarna att skriva de
              här läkarintygen.
            </seg>
            <seg xml:id="i-9b16d6b88913b2e8-0">
              Förslaget till sjukintyg från första dagen försämrar helt eller
              delvis sjukvårdens kvalitet. Vi tycker att det är en felanvändning
              av tillgängliga läkarresurser. Det är ju bara de som har rätt
              att skriva de här läkarintygen.
            </seg>
            <seg xml:id="i-59aa078c475e924e-0">
              Vi tror också att det här, om det genomförs, bara skapar en onödig
              byråkrati. Det motverkar att sjukvårdsresurserna används till
              nytta för dem som är sjuka och för att arbeta med att få ned sjukohälsotalen.
            </seg>
            <seg xml:id="i-665ea2becd0233de-0">
              Första dagen berättigar inte till någon ersättning. Förutom löneavdraget
              kan den sjuke få ytterligare en kostnad i form av patientavgiften
              i samband med läkarbesöket och sjukintyget.
            </seg>
            <seg xml:id="i-1eb3bfc4767fdf73-0">
              Vad händer om den anställde inte får fram sitt läkarintyg, om
              det finns en otillräcklig vård där man inte har möjlighet att
              ta emot patienten? Vi tycker att det är oacceptabelt att arbetsgivaren
              i den situationen kan vägra att betala ut sjuklön, och den anställde
              borde få sin ersättning. Men på den punkten ger inte regeringen
              något förslag eller något besked om hur frågan ska lösas.
            </seg>
            <seg xml:id="i-122a4ff91080de38-0">
              Risken är stor att fler arbetsgivare av ren slentrian kräver
              läkarintyg från första dagen. Det innebär att man jagar upp människor
              med influensa, magsjuka och snuva ur sjuksängen som då får bege
              sig till vårdcentralen när de egentligen behöver vila för att
              tillfriskna. Vi tycker att det är väldigt oklokt.
            </seg>
            <seg xml:id="i-01c77d20e05ca7c3-0">
              I stället för att lägga resurser på läkarintyg från första dagen
              bör insatser göras för att minska den långa sjukfrånvaron.
            </seg>
            <seg xml:id="i-2cab018fa99ac831-0">
              Utskottets borgerliga allians vill inte ha en uppföljning av
              beslutet om läkarintyg från första dagen. Man vill inte ens ha
              en konsekvensanalys på den föreslagna åtgärden. Att göra en konsekvensanalys
              vore en rimlig begäran. Vågar man från alliansen inte utvärdera
              sitt beslut?
            </seg>
            <seg xml:id="i-df66645ffac372bf-0">
              Herr talman! Försäkringskassans verksamhet har redan i dag fått
              en stor negativ uppmärksamhet på grund av stora besparingar och
              sämre tillgänglighet för medborgare och försäkrade. Försäkringskassan
              som arbetsplats har redan tillräckligt med prövningar framför
              sig. Då tycker vi att det är märkligt att regeringen driver igenom
              sitt tidigare avskaffande av försäkringsdelegationerna men nu
              också av de socialförsäkringsnämnder som finns.
            </seg>
            <seg xml:id="i-c845f467209825f9-0">
              Riksdagens partier har tidigare haft en bred enighet om att det
              är ett stort värde i att det finns ett förtroendemannainflytande
              i fråga om socialförsäkringarna. Nu ska de förtroendevaldas medverkan
              avvecklas med ett enda klubbslag, när förtroendemannamedverkan
              i stället borde utvecklas, som vi tycker.
            </seg>
            <seg xml:id="i-4f5254f890895911-0">
              Socialförsäkringarna har stora utmaningar framför sig de kommande
              åren, och det behövs garantier för demokratisk förankring och
              medborgerlig insyn. En levande socialförsäkring måste utvecklas
              och förmodligen också förändras.
            </seg>
            <seg xml:id="i-ac627368edefe19f-0">
              Vi tycker att det är anmärkningsvärt att regeringen inte inser
              det demokratiska och legitimitetsskapande värdet av att ha en
              socialförsäkring med möjlighet till insyn och medborgarförankring.
              Att stärka rättssäkerheten var en viktig anledning till inrättandet
              av socialförsäkringsnämnderna. De fattar beslut med betydelse
              för den enskildes trygghet och försörjning men också för samhällsekonomin.
              Besluten inrymmer ofta betydande inslag av skälighetsbedömningar.
            </seg>
            <seg xml:id="i-81c877c3904b213c-0">
              De förtroendevalda kan också förankra socialförsäkringens olika
              delar när det gäller medborgarkontakterna i olika medborgargrupper,
              fackliga organisationer, arbetsgivarorganisationer, kommuner och
              landsting. Vi socialdemokrater vill värna medborgarnas insyn och
              det fortsatta förtroendemannainflytandet i socialförsäkringsadministrationen.
            </seg>
            <seg xml:id="i-fcfabcac83caa7bd-0">
              Om förslaget ändå genomförs bör regeringen återkomma till riksdagen
              med en uppföljning och en konsekvensanalys med anledning av socialförsäkringsnämndernas
              nedläggning. Men också på den punkten avstyrker den borgerliga
              utskottsmajoriteten vårt förslag.
            </seg>
            <seg xml:id="i-b82f26772ad5e778-0">
              Herr talman! Vi socialdemokrater har tillsammans med Vänsterpartiet
              och Miljöpartiet reserverat oss mot flera av de här förslagen,
              men jag väljer att yrka bifall till reservationerna 1, 2, 3, 4
              och 5.
            </seg>
          </u>
          <note xml:id="i-572aca4a3b04e451-0">
            I detta anförande instämde Tomas Eneroth, Matilda Ernkrans, Ronny
            Olander, Jasenko Omanovic och Magdalena Streijffert (alla s).
          </note>
          <note type="speaker" xml:id="i-1c0842b4c4594dc5-0">
            Anf. 76 LISELOTTE OLSSON (v):
          </note>
          <u who="liselotte_olsson_4be6aa" next="cont" xml:id="i-9d582a9506b49520-0">
            <seg xml:id="i-ab64ceefd8b2cc42-0">
              Herr talman! Vi ska i dag diskutera ett betänkande med namnet
              Vissa sjukförsäkrings- och pensionsfrågor, m.m. Som vi kan höra
              av namnet är det en hel del smått och gott som ryms i det här
              betänkandet. Jag kommer dock att uppehålla mig vid några få av
              förslagen, de förslag som har en tydlig högervinkling, som vi
              har blivit vana vid när vi diskuterar socialförsäkringsfrågor
              numera.
            </seg>
            <seg xml:id="i-d5c1cd0efe0ae0ba-0">
              Förslaget om rätten att begära sjukintyg från första dagen är
              det tunga förslaget i det här betänkandet. Det innebär att arbetsgivaren
              kommer att få laglig rätt att begära intyg från första dagen vid
              sjukskrivning. Jag och Vänsterpartiet menar att förslaget är huvudlöst
              av flera skäl. Jag ska senare berätta varför jag tycker så.
            </seg>
            <seg xml:id="i-bcb2f0eb20137f5f-0">
              Det här förslaget ska ses som ett ytterligare bevis på att högerregeringen
              blivit nästan fartblind när det gäller den så kallade kampen mot
              bidragsfusket. Förslaget om sjukintyg från första dagen bidrar
              till att misstänkliggöra människor, inte till att göra människor
              friskare eller mer arbetsföra.
            </seg>
            <seg xml:id="i-726df1431fdbf86a-0">
              Om man som anställd inte kan bevisa att sjukdomen leder till
              nedsatt arbetsförmåga redan första dagen behöver arbetsgivaren
              inte betala sjuklön. Med tanke på att den första dagen är en karensdag
              då den sjuke inte får någon ersättning ter sig förslaget än märkligare.
              Man begär att arbetstagaren på egen bekostnad ska skaffa ett intyg
              som bevis på att hon varit sjuk den dag hon själv betalat för.
              Hör ni inte hur orimligt det låter?
            </seg>
            <seg xml:id="i-5f059631ff9963e8-0">
              Jag tänker berätta hur det här förslaget kan slå i verkligheten.
              I mitt hemlän, Västerbotten, har vi långa avstånd till det mesta
              men i synnerhet till samhällsservice, kan jag säga. Att ha fem
              mil till en vårdcentral är inte speciellt ovanligt.
            </seg>
            <seg xml:id="i-c90c031d66e9bcc9-0">
              Tänk dig att du vaknar en morgon med maginfluensa! Det är ett
              tillstånd som går över ganska snabbt, men det är väldigt jobbigt
              när det pågår. Trots att du har svårt att över huvud taget stå
              på benen tar du dig till en telefon för att beställa tid hos en
              läkare för att du ska få det här omtalade intyget. Efter lång
              väntan kommer du fram. Hur troligt är det då att det finns en
              ledig tid samma dag? Men vi säger att du har tur; det finns en
              tid. Då återstår nästa problem. Hur tar du dig till vårdcentralen
              när dagens enda buss har gått och du inte har någon bil tillgänglig?
            </seg>
            <seg xml:id="i-fb2a0d610bc5e6e4-0">
              Det är, som sagt, ett besök i den verklighet som jag tyvärr tror
              kommer att drabba väldigt många människor. Det är en verklighet
              som högersidan nog inte vet så mycket om.
            </seg>
            <seg xml:id="i-15c8ba696d607a76-0">
              Hade det inte varit bättre om den här magsjuka personen hade
              fått ligga kvar i sängen, vila och bli frisk och kanske vara tillbaka
              på jobbet mycket snabbare?
            </seg>
            <seg xml:id="i-4786120189d801bb-0">
              En sådan här lagstiftning riskerar dessutom att pressa sjukvården
              att ägna tid åt att skriva intyg om maginfluensor och förkylningar
              i stället för att de gemensamma resurserna används för att komma
              till rätta med långtidssjukskrivningar och för att möta människors
              verkliga vårdbehov.
            </seg>
            <seg xml:id="i-57e7c5d7a8f6b74e-0">
              Jag hörde dessutom i går på de regionala nyheterna att Västerbottens
              landsting inte längre tar emot människor med förkylningar, utan
              man hänvisar till telefonrådgivning och egenvård. Hur kommer det
              att gå ihop med intyg från första dagen?
            </seg>
            <seg xml:id="i-fe611ede73579750-0">
              Sjukvården ska inte betraktas som vilken serviceorganisation
              som helst, och resurserna inom sjukvården är begränsade. Det finns
              redan i dag tillgänglighetsproblem inom den svenska sjukvården.
              Det förslag som regeringen har lagt fram kommer att tvinga vården
              att lägga resurser på att hantera enklare krämpor och att skriva
              intyg för enklare åkommor. Det i sin tur kommer att innebära en
              förskjutning av vad som prioriteras. Mindre kraft kommer att läggas
              på att behandla långvariga och komplicerade sjukdomar. Förslaget
              vi debatterar i dag kommer att späda på denna snedvridning.
            </seg>
            <seg xml:id="i-4798cb4926886ffc-0">
              Frågan om vem som ska betala patientavgiften lämnar regeringen
              obesvarad, men en inte alltför kvalificerad gissning är att det
              kommer att bli den enskilde löntagaren som får stå för kostnaden.
              Vad som gäller för de fackförbund som har förstadagsintyget inskrivet
              i avtal är att kostnaden för intyget regleras i det här avtalet
              och att det är arbetsgivaren som står för kostnaden. Jag undrar
              varför ingenting om det står i det här lagförslaget.
            </seg>
          </u>
          <note xml:id="i-53bf0433894b160f-0">
            Jag yrkar bifall till reservation 1.
          </note>
          <u who="liselotte_olsson_4be6aa" prev="cont" xml:id="i-d2eeeb05291eca58-0">
            <seg xml:id="i-776f77d79fab5a75-0">
              Regeringen har föreslagit att socialförsäkringsnämnderna ska
              avskaffas. Jag tror att vi alla kan bakgrunden till att vi har
              socialförsäkringsnämnder och att vi kommer ihåg hur diskussionen
              gick när Försäkringskassan förstatligades. Jag ska ändå dra det
              lite kort för att friska upp ert minne.
            </seg>
            <seg xml:id="i-562c3f5a0cd6b197-0">
              När riskdagen beslutade om förstatligandet framhölls vikten av
              ett fortsatt förtroendemannainflytande i socialförsäkringarna.
              Den nya formen för det blev försäkringsdelegationer i varje län
              det var något som riksdagen avskaffade i fjol och socialförsäkringsnämnderna,
              som man just nu håller på att avskaffa.
            </seg>
            <seg xml:id="i-742d563c53c20a6b-0">
              I Jan Rydhs utredning, som jag tror att vi alla kommer ihåg,
              där förslaget om den nuvarande försäkringskasseorganisationen
              lades fram och diskuterades sades det tydligt att förtroendevalda
              i den här organisationen skulle ses dels som viktiga komplement
              till tjänstemännens kunskap och kompetens, dels som betydelsefulla
              inslag för att trygga medborgarnas insyn och inflytande i det
              svenska välfärdssystemet. Utredningen pekade på att en myndighet
              som hanterar en så stor del av landets välfärdssystem också bör
              ha medborgarinsyn genom förtroendevalda organ. Det var då också
              riksdagens mening, och det var en grundförutsättning för själva
              genomförandet av sammanslagningen till en myndighet.
            </seg>
            <seg xml:id="i-f931923dfe9b96bb-0">
              Jag menar att regeringen i och med det här förslaget i grunden
              har ändrat på förutsättningarna och spelreglerna. Att avskaffa
              socialförsäkringsnämnderna innebär att den folkliga förankringen
              i socialförsäkringen och det lokala medborgarinflytandet helt
              går förlorade.
            </seg>
            <seg xml:id="i-52e9895b76694492-0">
              Genom socialförsäkringsnämnderna försäkrades ett hänsynstagande
              till en viss lokal kännedom det var det som var argumentet då
              man skaffade de här nämnderna och en facklig förankring. I de
              här nämnderna hade även arbetsgivarorganisationen möjlighet att
              delta, vilket man tyvärr inte utnyttjade så ofta.
            </seg>
            <seg xml:id="i-f5ffab6e59b9bd8b-0">
              Jag anser att tanken bakom socialförsäkringsnämnderna fortfarande
              bör hålla. Det är för Vänsterpartiet en prioriterad fråga att
              värna medborgarinflytandet i socialförsäkringen, och socialförsäkringsnämnden
              utgör i det avseendet en central del i socialförsäkringens administration.
              Jag yrkar därför bifall till reservation 3.
            </seg>
          </u>
          <note type="speaker" xml:id="i-6bd6ba5152cfc584-0">
            Anf. 77 GUNVOR G ERICSON (mp):
          </note>
          <u who="jan_ericson_aca06f" next="cont" xml:id="i-a544636d18757845-0">
            <seg xml:id="i-6c0c461c4842dc6f-0">
              Herr talman! En del av de förslag som regeringen lägger fram
              i propositionen anser Miljöpartiet är bra. Det gäller till exempel
              bestämmelserna om revision i samordningsförbund, att det ändras
              och blir mer praktiskt.
            </seg>
            <seg xml:id="i-c80aa8ddf22d555f-0">
              I dagsläget kan det vara ett stort antal revisorer i ett samordningsförbund
              som har många medlemmar som i stort sett alla har utsett sina
              egna revisorer. Men med det nya förslaget kan till exempel kommun
              och landsting gå ihop om gemensamma revisorer. I mitt hemlän,
              Södermanland, var det vid något tillfälle 22 revisorer i vårt
              samordningsförbund, vilket inte är rimligt.
            </seg>
            <seg xml:id="i-66d2341af3a59cc7-0">
              Men i huvudfrågorna i propositionen det gäller alltså läkarintyg
              från första dagen och nedläggning av socialförsäkringsnämnderna
              har Miljöpartiet en helt annan uppfattning än regeringen.
            </seg>
            <seg xml:id="i-66af26288143dd62-0">
              Självklart står jag bakom samtliga Miljöpartiets reservationer
              i betänkandet, men för att vinna tid yrkar jag bifall endast till
              reservation 2. Nog borde väl samtliga partier vara för en uppföljning
              av hur lagändringen i fråga om läkarintyg från första dagen slår.
            </seg>
            <seg xml:id="i-8641b20a50f06751-0">
              Övergripande anser vi att regeringen begår ett misstag i sin
              iver att strama upp socialförsäkringsreglerna. Hårdare tag riskerar
              att drabba den enskilde så att försäkringen missar sitt mål. Vi
              vill att den ska vara en hjälp, att människor ska kunna försörja
              sig själva. Vi hörde på hearingen i går att man i Kanada och USA
              nu har fått fram siffror som pekar på att sjuknärvaron kanske
              till och med orsakar större produktionsbortfall än sjukfrånvaron.
            </seg>
            <seg xml:id="i-1e0441d53e63f5c8-0">
              Miljöpartiet anser att riskdagen ska avslå förslaget om att införa
              rätt för arbetsgivare att kräva sjukintyg från första dagen. Det
              behövs egentligen inget nytt lagförslag därför att arbetsgivarna
              har redan i dag en möjlighet att begära sjukintyg från första
              dagen när de anser att det är nödvändigt. Många har möjligheten
              via kollektivavtal, men även andra kan göra en framställan om
              läkarintygsföreläggande från första dagen hos Försäkringskassan
              om de anser att behov finns.
            </seg>
            <seg xml:id="i-cf6d89f10a3c21f8-0">
              Redan där går det att få till det om behovet finns. Frågan är
              om regeringens egentliga syfte är att slå hårt mot arbetstagare
              och fackföreningar.
            </seg>
            <seg xml:id="i-c839188b398f6183-0">
              Att lagreglera ytterligare minskar inte sjukfrånvaron. Förutom
              att det andas misstro mot individen kommer det att få till följd
              ett ökat tryck på vårdcentraler och privata mottagningar som finansieras
              av landstingen. De är redan hårt pressade.
            </seg>
            <seg xml:id="i-ee7c214a4a30e3ed-0">
              Dessutom rimmar det illa med den av riksdagen beslutade prioriteringsordningen
              för hälso- och sjukvården som tydligt anger att vård ska ges efter
              behov där de svårast sjuka kommer först.
            </seg>
            <seg xml:id="i-e87bdadafdd4f77e-0">
              För människor med snäv ekonomi är även kostnaden för läkarbesök
              en påtaglig kostnad. Försäkringskassan kan ålägga en arbetstagare
              att lämna läkarintyg för att styrka nedsättning av arbetsförmågan.
              Dessa möjligheter räcker, menar vi. Det är väl inte så att regeringen
              vill att företagshälsovården, som nu ska få möjlighet att bli
              förstalinjens sjukvård, ska ägna sig åt att skriva sjukintyg.
              Det var väl inte det ni tänkte.
            </seg>
            <seg xml:id="i-45034daa3060e75d-0">
              Ohälsosituationen i Sverige med ett allt högre tempo på arbetsplatserna
              och hög sjukfrånvaro löses inte genom att man piskar i socialförsäkringarna.
              Det leder snarare till en ekonomisk stress som späder på den ojämlika
              hälsoutvecklingen i Sverige och därmed faktiskt en försämrad folkhälsa.
            </seg>
            <seg xml:id="i-da7bd2b85e2b1a35-0">
              Vi anser att det i stället behövs ett förebyggande synsätt. Att
              ha kul på jobbet och att känna sig delaktig är friskfaktorer.
              Insatser ska fokusera på att främja hälsa i stället för att vänta
              tills ohälsa och sjukdom manifesteras. Individen ska ges mer makt
              och inflytande över sin situation. Det tycker Miljöpartiet är
              betydligt viktigare än att kräva sjukintyg från första dagen.
            </seg>
            <seg xml:id="i-f98c5790b9a960d7-0">
              Många remissinstanser har framfört kritik mot regeringens förslag
              att avveckla socialförsäkringsnämnderna. Man lyfter bland annat
              fram att det är viktigt att förtroendevalda deltar i vissa beslut.
            </seg>
            <seg xml:id="i-4c60e6e04d92e5ff-0">
              Regeringen avfärdar kritiken med att besluten ska fattas korrekt
              och på så kort tid som möjligt. Det är självklart att besluten
              ska vara korrekta och att ärenden inte ska dra ut på tiden. Men
              när förtroendevalda finns med i beslutsprocessen tillförs en dimension
              som anställda expertfunktioner inte kan ha. De förtroendevalda
              har primärt en kontrollerande funktion gentemot förvaltningens
              hantering av enskilda ärenden.
            </seg>
            <seg xml:id="i-eb3da00169b3fd43-0">
              Utredaren i den så kallade Ansautredningen skriver: I en situation
              då det finns tryck på organisationen att producera beslut kan
              en beslutsfunktion med lekmän fungera som en återhållande kraft
              som ser till att dessa krav inte får konsekvenser för rättssäkerheten.
            </seg>
            <seg xml:id="i-2594da67e14003a3-0">
              I skälen för regeringens förslag tas frågan om ansvar för verksamhetens
              resultat upp. Man menar att man måste kunna utkräva ansvar från
              myndighetens ledning och ansvar för hela verksamheten inklusive
              beslutsfattandet och att socialförsäkringsnämnderna skulle vara
              ett hinder för detta. Det är ett argument som utgår från byråkratapparaten
              i stället för att den enskilda människan eller medborgarna skulle
              kunna ha något att tillföra i Myndighets-Sverige. Vi motsätter
              oss starkt detta synsätt.
            </seg>
            <seg xml:id="i-c3bf388ae4a707f1-0">
              När det gäller försäkring mot vissa semesterlönekostnader som
              också finns med i betänkandet har lagen utnyttjats i mycket begränsad
              omfattning och uppenbarligen inte underlättat på det sätt som
              det var tänkt. Miljöpartiet anser att det är angeläget att samhället
              skapar bra förutsättningar för att människor i större utsträckning
              ska våga ta steget från anställning till eget företagande. Miljöpartiet
              anser att regeringen bör utreda frågan om vilka förenklingar inom
              socialförsäkrings- och pensionsområdet som kan vara angelägna
              för småföretagare och återkomma med förslag till riksdagen.
            </seg>
            <seg xml:id="i-8e2e5c36041af5b6-0">
              Även om ni kanske inte tar till er det nu kan vi hoppas att det
              kommer senare.
            </seg>
            <seg xml:id="i-ad41b3ec71b84db9-0">
              Till slut vill jag säga något om försäkringsläkarens bedömning.
              Det är rimligt att ta bort den tvingande regeln att försäkringsläkare
              ska göra en bedömning innan beslut om medicinsk utredning kan
              tas. I praktiken får det betydelsen att handläggaren på Försäkringskassan
              direkt kan besluta om en medicinsk utredning. Det finns många
              situationer där enskilda har en annan uppfattning uttalad eller
              outtalad än vad handläggaren på Försäkringskassan har. Det finns
              situationer då man anser att man har en arbetsförmåga men ändå
              erbjuds sjuk- och aktivitetsersättning. Jag har haft samtal med
              flera personer som har berättat för mig hur de har erbjudits sjuk-
              och aktivitetsersättning fastän de egentligen hade velat ha rehabilitering
              och att de bedömer att arbetsförmåga skulle kunna finnas.
            </seg>
            <seg xml:id="i-d2daedf509d716e0-0">
              Det bör därför vara rimligt att Försäkringskassan diskuterar
              med den enskilde hur den medicinska utredningen ska göras, vem
              som får uppdraget och huruvida den enskilde vill att det ska kompletteras
              för att ge en så nyanserad beskrivning som möjligt av personens
              tillstånd. Detsamma gäller även i andra situationer, till exempel
              vid val av rehabiliteringsinsatser, hur arbetsförmågan bäst utreds
              etcetera.
            </seg>
            <seg xml:id="i-225c667aa462486e-0">
              Vi anser att riksdagen bör återkomma med förslag på lagrum som
              stärker individens möjlighet att medverka i Försäkringskassans
              val av insatser och utredningar som berör honom eller henne.
            </seg>
          </u>
          <note xml:id="i-419df6f469fc1455-0">
            Anf. 78 HELENA RIVIÈRE (m):
          </note>
          <u who="jan_ericson_aca06f" prev="cont" xml:id="i-6dede0d7a0088c19-0">
            <seg xml:id="i-2b9783a019fa961d-0">
              Herr talman! Sjukfrånvaron är ett stort problem för både staten,
              medborgarna och arbetsgivarna. Från det allmännas sida är det
              viktigt att sjukfrånvaron hålls nere och, i det här fallet, att
              sjuklönesystemet används som det är tänkt så att bara de som verkligen
              har skäl att vara frånvarande är det.
            </seg>
            <seg xml:id="i-5ca3a4d653903de7-0">
              Betänkandet innehåller, som vi har hört, ett tiotal förslag,
              men jag riktar in mig på de två tunga, nämligen sjukintyg från
              första dagen om det finns särskilda skäl och avskaffandet av socialförsäkringsnämnderna.
              Båda ligger väl i linje med regeringens åtgärder för att stärka
              arbetslinjen och minska sjukfrånvaron.
            </seg>
            <seg xml:id="i-268ba777b4adafe4-0">
              Möjligheterna att begära sjukintyg från första dagen kommer sannolikt
              att få samma preventiva effekt som förslaget om den utökade kontrollen
              av tillfällig föräldrapenning fick. Det inträffade ett märkligt
              tillfrisknande bland barn när Försäkringskassan gjorde uppföljningar
              av anmälningarna och ökade kontrollen och begärde intyg.
            </seg>
            <seg xml:id="i-59dc8ee101c42028-0">
              Sjuklönesystemet ska naturligtvis användas enligt intentionerna.
              Arbetsgivarna har merkostnader för vikarier och för ändrad arbetsplanering.
              De behöver kunna skydda sig mot grundlös frånvaro.
            </seg>
            <seg xml:id="i-dcac55740bc1a9b5-0">
              Arbetsgivarna bedriver faktiskt näringsverksamhet förutom att
              de betalar lönerna. Det verkar finnas skäl att påpeka det. Ett
              arbete är inte bara en omväg till lönen, som Vänsterpartiet tycks
              tro. Vänstern formulerar det som att en anställd blir av med ersättningen
              om det inte finns intyg från första dagen. Ersättning är annars
              vad vi talar om i socialförsäkringarna.
            </seg>
            <seg xml:id="i-bb82ed17409186b2-0">
              Redan i dag har många arbetsgivare rätt att kräva intyg från
              första dagen via kollektivavtal många men inte alla, det är den
              springande punkten. Alla arbetsgivare bör ha den rätten. Det är
              en rättvisefråga. Samma regler bör gälla för alla.
            </seg>
            <seg xml:id="i-d8b0314d68e7913a-0">
              Jag går sedan över till att tala om socialförsäkringsnämnderna.
              Motivet för regeringen att avveckla socialförsäkringsnämnderna
              är saklighet, att göra Försäkringskassans beslut rättssäkra och
              lika över hela landet. De ärenden som det handlar om är, som vi
              vet, sådana som gäller sjuk- och aktivitetsersättning, handikappersättning,
              assistansersättning, vårdbidrag och livränta.
            </seg>
            <seg xml:id="i-960ee265b4e4e78d-0">
              De förtroendevalda har ofta fattat beslut på svaga grunder. De
              har haft 3040 ärenden per gång. Och Ansautredningen, som Gunvor
              G Ericson nämnde, nämner att det inte fanns några krav på professionell
              försäkrings- och förvaltningsteknisk kunskap. Det betydde att
              alla möjliga ovidkommande skäl och subjektiva faktorer fördes
              in i bedömningen av det som borde bedömas utifrån strikt förvaltningsmässiga
              och försäkringsmässiga kriterier.
            </seg>
            <seg xml:id="i-4778641b8ebc76c2-0">
              De förtroendevalda skulle bidra med kunskaper om förhållandena
              på den lokala och regionala arbetsmarknaden. De antogs kunna komplettera
              socialförsäkringens regler och praxis med den kunskapen, och de
              ansågs kunna väga samman omständigheter i beslutsärendena.
            </seg>
            <seg xml:id="i-5b66b56e82700e2c-0">
              Varför gjordes över huvud taget frågan om sjuk- och aktivitetsersättning,
              som handlar om varaktig oförmåga till arbete på grund av sjukdom,
              till en facklig och politisk fråga grundad på kunskaper om läget
              på arbetsmarknaden? Vad hade facket med fördelningen av offentliga
              medel i socialförsäkringssystemet att göra? Oppositionen talar
              om insyn medborgarnas insyn och inflytande. Men spåren förskräcker.
            </seg>
          </u>
          <note xml:id="i-9338720dc2ac8717-0">
            Jag yrkar bifall till förslaget i betänkande 2007/08:SfU3 och
            avslag på motionerna.
          </note>
          <note xml:id="i-a9da274f67b3b0b1-0">
            Det medicinska underlaget kom från Försäkringskassan. Besluten
            expedierades sedan, utan närmare överväganden, enligt lagar och
            regler och den praxis som gällde. Det är motsägelsefullt. Lagar
            och regler fördes liksom åt sidan av en beviljande praxis. Praxis
            var att ge människor sjuk- och aktivitetsersättning, och att följa
            praxis var att skicka ut människor i sjuk- och aktivitetsersättning.
          </note>
          <note xml:id="i-9a1286c1b36f196f-0">
            Län med socialdemokratisk och facklig majoritet i socialförsäkringsnämnderna
            sammanfaller med kartan över Bidrags-Sverige. Det handlar om Norrbotten,
            Jämtland, Gävleborg, Västerbotten, Västernorrland, Värmland, Örebro,
            Blekinge och Dalarna.
          </note>
          <note type="speaker" xml:id="i-cc85a1bc4bef60c2-0">
            Anf. 79 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-2f4742b3bdf44a05-1">
            <seg xml:id="i-69f3ef72f6917965-0">
              Herr talman! Det är mycket som man kan ha synpunkter på i detta
              sammanhang utifrån Helena Rivières påståenden. Jag skulle vilja
              ställa en fråga med anledning av den första punkten som gäller
              läkarintyg från första dagen. Vilka utgångspunkter har Helena
              Rivière när hon påstår att sjuklönelagen inte används som den
              är tänkt? Vad är det som inte används som det är tänkt?
            </seg>
            <seg xml:id="i-9669474857854637-0">
              Jag har ytterligare en fråga. I dag finns väl alla möjligheter
              att begära sjukintyg tidigt under sjukperioden? Är det inte så
              att denna möjlighet redan finns för alla arbetsgivare?
            </seg>
            <seg xml:id="i-319f1883aa33fc52-0">
              När det gäller de förtroendevaldas medverkan i socialförsäkringsnämnderna
              blir jag nästan häpen över det som jag får höra från Helena Rivière.
              Det är väl ändå så att de flesta av de beslut som tas i socialförsäkringsnämnderna
              i ganska stor utsträckning grundas på de intyg och underlag som
              läkarna skrivit? Jag har själv suttit i flera socialförsäkringsnämnder
              och även i pensionsdelegationer och ifrågasatt mycket av detta.
              Men sedan har det rättsligt prövats i nästa instans där den enskilde
              kanske också har fått rätt att få sin ersättning. Kunskapen från
              arbetslivet är väl väldigt viktig för att man ska kunna göra en
              bedömning av arbetsförmågan? Därför blir jag väldigt förvånad
              över diskussionen om den arbetsförmåga som ändå måste finnas som
              grund och Helena Rivières slutsatser på denna punkt.
            </seg>
            <seg xml:id="i-bfdc5ab20cd12d16-0">
              Anf. 80 HELENA RIVIÈRE (m) replik:
            </seg>
            <seg xml:id="i-c43b63c6b08f8afc-0">
              Herr talman! När det gäller intentionerna i sjuklönesystemet
              säger jag bara att sjuklönesystemet ska användas enligt intentionerna.
            </seg>
            <seg xml:id="i-77cf674ea168a61a-0">
              Det som facket invänder mot är upprepad sjukfrånvaro, missbruksproblem
              och misstanke om frånvaro av andra orsaker än sjukdom. Det är
              misstanke om frånvaron är någon form av missnöje eller protest.
              Det är alltså de skäl som facket åberopar. Om dessa skäl duger
              åt facket duger de nog åt oss också. Facket anger också vad det
              är för sjukdom, något som Arbetsgivarverket också vill ha. Det
              är ett krav som går att förstå med tanke på att rehabiliteringsansvaret
              fortfarande ligger på arbetsgivaren. Det är alldeles riktigt att
              möjligheterna redan finns genom Försäkringskassan. Det är oklart
              i hur många fall som arbetsgivarna har använt sig av möjligheten
              att gå via Försäkringskassan. Men det är ingenting som talar mot
              att ett bra system utvidgas till att gälla alla.
            </seg>
          </u>
          <note type="speaker" xml:id="i-c7760abd37d7488c-0">
            Anf. 81 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-2f4742b3bdf44a05-2">
            <seg xml:id="i-a1c02eb1a99f062c-0">
              Herr talman! Det är naturligtvis så att denna möjlighet finns
              i dag. Jag förstår därför inte varifrån de fackliga argumenten
              kommer i detta sammanhang. Vi befinner oss i en situation då vi
              faktiskt ska lagstifta om en rättighet för bara en part att begära
              ett intyg. Från samhällets utgångspunkt, med en försäkringskassa
              som ändå hanterar dessa frågor i dag och har den lagliga möjligheten
              att hantera dessa frågor, borde det vara den väg som samhället
              ska jobba på för att ha en balans i dessa frågor gentemot den
              enskilde. Det är en mycket märklig argumentation som jag får höra
              på denna punkt. Jag har väldigt svårt att ställa upp på den. Jag
              tycker inte att den hör hemma här. Här måste man se det också
              från den enskildes synpunkt. Detta handlar helt enkelt bara om
              att misstänkliggöra den enskilde.
            </seg>
            <seg xml:id="i-bc71a1c2bfc80795-0">
              När det gäller socialförsäkringsnämnderna fick jag ingen kommentar
              alls i fråga om kompletteringen från arbetsmarknaden och den bedömning
              som har varit så viktig att föra in i sammanhanget, att förtroendevalda,
              både från arbetsgivarsidan och från de fackliga organisationerna,
              finns med vid de överväganden och bedömningar som görs.
            </seg>
            <seg xml:id="i-7f830f5b33ae560b-0">
              I fråga om flera av de försäkringar som vi har i dag finns det
              ett mått av skälighetsbedömning. I förlängningen finns det också
              en juridisk prövning. Jag har svårt att förstå att man så att
              säga utan någon grund beslutar om olika typer av ersättningar.
              En av de viktiga faktorerna som jag ser i detta är att läkarna
              har skrivit sina intyg, och jag har svårt att förstå att man inte
              har det som en grund i väldigt många av dessa fall.
            </seg>
            <seg xml:id="i-a2ca49188d854e21-0">
              Jag har väldigt svårt att få några argument över huvud taget
              från Helena Rivière om varför man inte ser vikten av att fler
              människor är engagerade i dessa viktiga frågor i vårt samhälle.
            </seg>
            <seg xml:id="i-45015502c37c4ee1-0">
              Anf. 82 HELENA RIVIÈRE (m) replik:
            </seg>
            <seg xml:id="i-ad0fc42e5b009a6a-0">
              Fru talman! Jag säger som jag har sagt att alla fack och avtal
              finns kvar. Det enda som vi gör är att utvidga denna rätt till
              att gälla alla arbetsgivare som möjligtvis inte har några avtal.
            </seg>
            <seg xml:id="i-26f04fea6ae98249-0">
              När det gäller socialförsäkringsnämnderna och detta bidrag till
              beslutsfattandet vill jag återkomma till vikten av att de här
              besluten fattas lika över hela landet. Kurt Kvarnström vet nog
              också att det har varit väldigt olika i bedömningen. Det jag kallar
              för ovidkommande hänsyn är hänsynen till arbetsmarknaden på orten
              och där sjuk- och aktivitetsersättning har givits av arbetsmarknadspolitiska
              skäl. Vi vill göra försäkringen mer försäkringsmässig.
            </seg>
          </u>
          <note type="speaker" xml:id="i-c2df253f6c8c37eb-0">
            Anf. 83 LISELOTTE OLSSON (v) replik:
          </note>
          <u who="liselotte_olsson_4be6aa" next="cont" xml:id="i-9d582a9506b49520-1">
            <seg xml:id="i-a4d551563cf97f5d-0">
              Fru talman! Helena började med att säga att det förslag som vi
              i dag diskuterar ligger väl i linje med högerns övriga politik.
              Det håller jag fullständigt med om. Hon nämner också att det här
              ska ha en preventiv effekt. Det betyder väl att man på något sätt
              inte ska våga eller ha råd att vara sjuk så tolkar jag det och
              att arbetsgivaren ska ha rätt att skydda sig mot grundlös frånvaro.
              Bara uttrycket grundlös frånvaro är märkligt; det är verkligen
              att misstänkliggöra de sjuka. Vidare ska den här rätten gälla
              alla arbetsgivare.
            </seg>
            <seg xml:id="i-6df3b01738d57044-0">
              Det är tydligt vems talan du för, Helena! Jag vill i stället
              tala om och för de människor som blir drabbade av det som sägs
              i det förslag som i dag föreligger. Därför vill jag mer direkt
              utifrån det jag tidigare diskuterade i mitt anförande, utifrån
              mitt Västerbottensexempel, mer konkret fråga: Hur tror du att
              kravet på intyg från första dagen kommer att fungera för de människor
              som rent praktiskt helt enkelt inte orkar med, som inte tar sig
              till en vårdcentral, som inte får tid etcetera? Kommer inte de
              människorna att bli väldigt drabbade av det här nya förslaget?
            </seg>
          </u>
          <note xml:id="i-cca1430dc3e2add9-0">
            Anf. 84 HELENA RIVIÈRE (m) replik:
          </note>
          <u who="liselotte_olsson_4be6aa" prev="cont" xml:id="i-d2eeeb05291eca58-1">
            <seg xml:id="i-94c5f0af14312bb3-0">
              Fru talman! Jag tycker att ni i onödan dramatiserar denna lilla
              sak. Det är därför som jag betonar att det ska vara godtagbara
              skäl. Godtagbart skäl är naturligtvis att en person som är sjuk
              ringer upp sin arbetsgivare och säger att han eller hon är sjuk,
              att det ligger till si eller så. Därmed är problemet ur världen,
              så Västerbottensdramatiken behöver inte föreligga.
            </seg>
          </u>
          <note type="speaker" xml:id="i-d3d2b7ca08ee40de-0">
            Anf. 85 LISELOTTE OLSSON (v) replik:
          </note>
          <u who="liselotte_olsson_4be6aa" next="cont" xml:id="i-9d582a9506b49520-2">
            <seg xml:id="i-56a1f0a9d43eff6a-0">
              Fru talman! Tyvärr är nog oron inte överdriven, utan det jag
              talat om kommer att hända. Det är därför som jag är så kritisk
              mot förslaget.
            </seg>
            <seg xml:id="i-b75de0e3aa2fb65f-0">
              Man kan titta på en del remissvar, till exempel från LO. På LO,
              som ändå är en väldigt stor organisation, är de också kritiska
              och rädda för vad det här kan komma att betyda för de människor
              som blir drabbade.
            </seg>
            <seg xml:id="i-d1bb77c342e128c9-0">
              I förslaget står det om synnerliga skäl och om att intyg ska
              kunna begäras av arbetsgivaren. Det står också att intyget ska
              gälla både pågående sjukskrivning och kommande sjukskrivning.
              Som arbetsgivare kan jag alltså ha rätt att begära att få intyg
              för kommande sjukskrivningar ett år framåt.
            </seg>
            <seg xml:id="i-5452f5b66dd8c0b4-0">
              Jag tror, som sagt, att det jag talat om kommer att hända på
              väldigt många håll. Som arbetsgivare klarar man sig och skyddar
              sig genom att slentrianmässigt begära intyg för ett år framåt
              för de sjuka personerna. Därmed är det hela ur världen för arbetsgivaren.
              Däremot kommer detta att betyda väldigt stora svårigheter för
              de sjuka.
            </seg>
            <seg xml:id="i-a114725473e64bac-0">
              Jag har också en liten kommentar till det du sade om socialförsäkringsnämnderna.
              Du menar att det man diskuterar där och att hänsynen till besluten
              är ovidkommande och subjektiva skäl samt att lagar och regler
              sätts åt sidan allt detta är vad du själv har sagt. Jag tycker
              att det är oförskämt när du i princip dumförklarar 1 300 förtroendevalda
              ledamöter som suttit med och som fortfarande sitter med i de här
              nämnderna människor som har ett stort förtroende i sina organisationer,
              i sina partier och så vidare.
            </seg>
          </u>
          <note xml:id="i-5760e73a1ad4dd84-0">
            Anf. 86 HELENA RIVIÈRE (m) replik:
          </note>
          <u who="liselotte_olsson_4be6aa" prev="cont" xml:id="i-d2eeeb05291eca58-2">
            <seg xml:id="i-df2900efa1b6bff1-0">
              Fru talman! Jag sade att det i uppdraget för dessa nämndledamöter
              också fanns ett moment av praxis. Det är det som jag tycker är
              motsägelsefullt och som jag invänder emot. Praxis var ju att bevilja
              sjuk- och aktivitetsersättning. Det rimmade inte alltid så väl
              med de lagar och regler som styrde processen.
            </seg>
            <seg xml:id="i-64cb5160f96e2fd9-0">
              Du frågade tidigare om den preventiva effekten av läkarintyg
              från första dagen. Bara vetskapen om att den möjligheten finns
              kommer att avhålla människor från att, som jag tidigare sagt,
              stanna hemma av missnöjesskäl, på grund av missbruksproblem eller
              av andra orsaker det kan vara fråga om missnöje eller om en protest.
              Det är den typen av frånvaro som vi med det här förslaget eliminerar.
            </seg>
            <seg xml:id="i-d53098723eb81a2a-0">
              Innan jag släpper fram Gunvor G Ericson vill jag säga att det
              lite grann låter som att ni har en förtrolig dialog med varandra
              när ni hela tiden duar varandra. Vi har ju jargongen i riksdagen
              att vi nämner varandra vid namn.
            </seg>
          </u>
          <note xml:id="i-0ac7de2c35dbdc9d-0">
            Anf. 87 ANDRE VICE TALMANNEN:
          </note>
          <note type="speaker" xml:id="i-9f473b6742060490-0">
            Anf. 88 GUNVOR G ERICSON (mp) replik:
          </note>
          <u who="jan_ericson_aca06f" next="cont" xml:id="i-a544636d18757845-1">
            <seg xml:id="i-4a8d395b6f84fef4-0">
              Fru talman! Helena Rivière sade i sitt inledningsanförande att
              sjukfrånvaron är ett stort problem och att bara de som har skäl
              ska få vara borta. Men här handlar det om mer lagstiftning eller
              inte. Arbetsgivarna har ju nämnda möjlighet. Frågan är då hur
              man ser på behovet av att jobba förebyggande. I de företag där
              relationen mellan arbetsgivare och arbetstagare är god och där
              relationerna till facket fungerar kan man lösa det här praktiskt.
              Om det inte finns kollektivavtal har man från Försäkringskassan
              möjlighet att begära ett intyg från första dagen.
            </seg>
            <seg xml:id="i-ee7de92e18b03b18-0">
              Varför vill man då ha mer av lagstiftning? I nästan alla andra
              sammanhang vill ju Moderaterna ha mindre av lagstiftning. I stället
              vill man förhandla eller lösa saker på annat sätt. Varför vill
              man då just här ha mer av lagstiftning?
            </seg>
            <seg xml:id="i-9401eeeb36412de6-0">
              Vore det i så fall inte bättre att informera arbetsgivarna om
              att de faktiskt har nämnda möjlighet och att samtidigt passa på
              att informera om det ansvar som arbetsgivare har när det gäller
              rehabilitering? De signaler som nu sänts från den moderata regeringen
              är snarare att vissa arbetsgivare inte längre tror att de har
              något ansvar eftersom de inte längre behöver skicka in en plan
              för rehabilitering.
            </seg>
            <seg xml:id="i-f4a594f81dbcbe6a-0">
              Handlar politiken när det gäller socialförsäkringsnämnderna om
              Moderaternas syn på förtroendevalda totalt sett? Är det vad som
              här framförs?
            </seg>
          </u>
          <note xml:id="i-bab7558ae4f6f48f-0">
            Anf. 89 HELENA RIVIÈRE (m) replik:
          </note>
          <u who="jan_ericson_aca06f" prev="cont" xml:id="i-6dede0d7a0088c19-1">
            <seg xml:id="i-615116eda3235a3b-0">
              Fru talman! Det är väldigt bra när arbetsgivare har en förtroendefull
              relation till sina anställda. Det är utmärkt, för då kan sjukfrånvaro
              förhindras innan den ens uppstår så att säga.
            </seg>
            <seg xml:id="i-6287d82de0cd51d3-0">
              När det gäller den lag som vi nu föreslår säger Gunvor G Ericson
              att det är avtal som gäller. Men avtalen fortsätter att gälla
              på många stora områden. Vi kompletterar med en lag för de små
              företag som inte har avtal därför att vi vill att det ska vara
              lika möjligheter.
            </seg>
            <seg xml:id="i-ce061c792947efec-0">
              Jag gav en bild av utvecklingen av sjuk- och aktivitetsersättningen
              i landet. Det är svårt att förklara att det geografiskt skulle
              vara en sådan skillnad mellan olika områden i Sverige om det inte
              fanns hänsyn av annan art än förvaltningsteknisk och försäkringsmässig
              skillnad.
            </seg>
            <seg xml:id="i-66ae9cebaa642dcd-0">
              Tillväxt-Sverige Jönköpings, Kronobergs, Helsingforss och Hallands
              län har lägsta ohälsotal och lägst antal arbetslösa. Jag kan inte
              komma ifrån att det avspeglar en bild av hur ledamöterna i socialförsäkringsnämnderna
              har låtit andra hänsyn än de reella spela in.
            </seg>
          </u>
          <note type="speaker" xml:id="i-8285f03bfc6e25ec-0">
            Anf. 90 GUNVOR G ERICSON (mp) replik:
          </note>
          <u who="jan_ericson_aca06f" next="cont" xml:id="i-a544636d18757845-2">
            <seg xml:id="i-d5955d090bef5fce-0">
              Fru talman! Det som Helena Rivière för fram är mycket anmärkningsvärt
              och till och med oförskämt. Det skulle alltså vara ledamöterna
              som ändrar handläggarnas förslag till beslut, och det är därför
              som det ser ut som så i landet. Det är inte alls så att ledamöterna
              i varje fall ändrar förslag till beslut utifrån vad handläggarna
              har lagt fram. Så enkelt är det inte.
            </seg>
            <seg xml:id="i-b08201a9de2021ad-0">
              Nej, det jag hör Helena Rivière säga är att politikerna inte
              ska lägga sig i, att politikerna ska minska sitt inflytande. Det
              är retorik från Moderaterna som jag har hört förr. Tidigare i
              sitt inlägg sade Helena Rivière att det handlar om en facklig-politisk
              fråga. Ja, det kanske är där som skon klämmer. Där skiljer sig
              våra partier åt helt uppenbarligen. Vi anser att det finns ett
              mervärde i att man har förtroendemannainflytande.
            </seg>
            <seg xml:id="i-eb4a71b27c9c5975-0">
              Naturligtvis gör olika handläggare olika bedömningar, och det
              ska finnas en möjlighet att garantera rättssäkerhet. Precis som
              Kurt Kvarnström tog upp är det inte alldeles ovanligt att i ärenden
              som har bedömts i socialförsäkringsnämnden har ledamöterna, enskilda
              eller tillsammans, gått med på ett förslag om en annan ordning
              än den handläggaren har föreslagit. Då kan man gå upp till en
              annan instans och få rätt i nästa instans. Det är inte alldeles
              ovanligt.
            </seg>
            <seg xml:id="i-e8995b71ebabad72-0">
              Alldeles uppenbarligen kan man konstatera att här skiljer sig
              synen om det är ekonomiska drivkrafter, om det är att förbättra
              folkhälsan eller om det är att piska människor som är det viktigaste.
              Där har vi uppenbarligen olika ideologisk syn. Frågan är: Vad
              är den egentliga orsaken till Helena Rivières grund?
            </seg>
          </u>
          <note xml:id="i-94b7bd2de2a0b8d4-0">
            Anf. 91 HELENA RIVIÈRE (m) replik:
          </note>
          <u who="jan_ericson_aca06f" prev="cont" xml:id="i-6dede0d7a0088c19-2">
            <seg xml:id="i-25528bf770d970b8-0">
              Fru talman! Det är riktigt som Gunvor G Ericson säger att det
              oftast är handläggarnas utgångspunkt som leder fram till det beslut
              som fattas. Så kommer det att förbli också i fortsättningen. En
              handläggare utreder, en annan handläggare föredrar och en tredje
              oberoende person fattar besluten. Själva beslutsgången kommer
              att vara tryggad också i fortsättningen.
            </seg>
            <seg xml:id="i-a289802029395918-0">
              Jag skulle vilja tala om en hemlighet, och det är att regeringen
              inte har någon människofientlig syn över huvud taget. Vi är inte
              de hemska personer som oppositionen ofta framställer oss som.
              Men vi har en annan linje i våra förslag. Vi vill framför allt
              minska sjukfrånvaron och se till att folk kommer tillbaka från
              utanförskap in i arbete.
            </seg>
          </u>
          <note type="speaker" xml:id="i-7308ef750155cd3a-0">
            Anf. 92 SOLVEIG ZANDER (c):
          </note>
          <u who="solveig_zander_510ef4" xml:id="i-61ee2bd5b1c6b2b1-0">
            <seg xml:id="i-f5be571909885cc6-0">
              Fru talman! I debatten om betänkandet om vissa sjukförsäkrings-
              och pensionsfrågor med mera tänker även jag självklart avhandla
              de två huvudområdena. Det är att begära läkarintyg från första
              dagen och att avskaffa socialförsäkringsnämnderna. Innan jag gör
              det vill jag tillstyrka förslaget i betänkandet och yrka avslag
              på samtliga motioner och reservationer.
            </seg>
            <seg xml:id="i-e66a9d790a164cd2-0">
              Jag och Centerpartiet ställer alltid människan i centrum. Det
              finns ingenting som ska hindra en person från möjligheten till
              ett livsvänligt arbetsliv. Det betyder att arbetsgivaren, och
              i det här sammanhanget också Försäkringskassan, inte ska ta för
              lättvindigt på arbetsmiljölagen och det systematiska arbetsmiljöarbetet.
              Då blir möjligheten att under synnerliga skäl få begära sjukintyg
              från första dagen ett verktyg för arbetsgivaren och en möjlighet
              för arbetstagaren att bli tagen på allvar. Vi vet att upprepad
              korttidsfrånvaro kan vara ett tecken på att det inte är bra på
              arbetet. Det måste komma upp till ytan, och det ganska snabbt.
              Vi lärde oss på hearingen i går att det var A och O med snabba
              insatser för att man inte skulle hemfalla i en längre sjukskrivning.
              Men för att vi ska klara av det här med arbetsmiljölagstiftningen
              jobbar Centern för att arbetsledare ska utbildas i och kunna det.
            </seg>
            <seg xml:id="i-d9dd94cb22541b40-0">
              Synnerliga skäl, mina vänner, är inte magsjuka och snuva. Jag
              höll på att säga att det nästan är absurt att över huvud taget
              tro att det ska vara så.
            </seg>
            <seg xml:id="i-bbd1f350495291e5-0">
              Redan 1993 kom det en SOU-rapport som visade att av de långtidssjukskrivna
              kunde många, nästan upp till en tredjedel av dem som har sjuk-
              och aktivitetsersättning, relateras till alkoholmissbruk. År 1999
              kom en doktorsavhandling som visade att alkoholprevention var
              kraftigt överrepresenterad bland åtgärderna för personer med stor
              sjukfrånvaro och som hade pensioner. Det blundade den tidigare
              socialdemokratiska regeringen för.
            </seg>
            <seg xml:id="i-d5b1dc063b5c9711-0">
              Det här är fakta. Om man får ett verktyg, nämligen möjlighet
              att begära sjukintyg från första dagen, för att kunna hjälpa de
              människor som har hamnat i utanförskap och som fått sjuk- och
              aktivitetsersättning förstår jag inte varför någon kan säga nej
              till det.
            </seg>
            <seg xml:id="i-577dea922b990f08-0">
              Från oppositionen är man negativ till att synliggöra den sjukes
              möjligheter. Man tycker att problemet i dag är att det är för
              lättvindigt och det förstår inte jag att gå till en läkare. Det
              är ju tvärtom. Tror ni verkligen att man går dit om man bara är
              snuvig och sjuk? Tror ni verkligen att det är det som arbetsgivaren
              kommer att fokusera på? Nej, mina vänner, så är det inte.
            </seg>
            <seg xml:id="i-7cec93a6ecf9af56-0">
              Målsättningen är alltså ett livsvänligt arbetsliv, och det är
              väldigt viktigt. Men vi ska sätta den här åtgärden, sjukintyg
              från första dagen, in som en del i den sjukskrivningsprocess och
              den nya rehabiliteringskedja som regeringen har förvarnat om och
              som innebär att man ska få rehabiliteringsgaranti och att företagshälsovården
              ska förändras. Det här är en del i ett helt paket. Det är viktigt
              för att man inte ska hamna i utanförskap.
            </seg>
            <seg xml:id="i-98a9871deca7024b-0">
              Varför säger ni från oppositionen nej till det? Är inte ett människoliv
              värt mer än att ni opponerar er mot att man ska kunna begära sjukintyg
              från första dagen?
            </seg>
            <seg xml:id="i-2d2e55155282b22a-0">
              Fru talman! Den andra delen gällde sjukförsäkringsnämnderna.
              Syftet skulle vara att nämnderna skulle göra en bred och kritisk
              granskning av beslutsunderlaget. Det var syftet med nämnderna.
            </seg>
            <seg xml:id="i-f458d070d9db8b6e-0">
              Nu 20 år senare visar det sig att så faktiskt inte har varit
              fallet, utan man har tagit större hänsyn, precis som Helena Rivière
              sade, till kännedom om specifika lokala förhållanden. Det innebär
              att man tagit arbetsmarknadspolitiska hänsyn när man har beviljat
              sjuk- och aktivitetsersättningar till exempel.
            </seg>
            <seg xml:id="i-4805d33c115e4f2c-0">
              Det framkom också i det så kallade SKA-projektet, som initierades
              av Försäkringskassan och rapporterades för ungefär ett år sedan,
              att kulturen och attityden i ett område eller en region tydligt
              styrde hur nämnderna beslutade och om arbetsoförmåga skulle betraktas
              som grund för arbetsmarknadspolitiska åtgärder. Hur rättvist och
              solidariskt är det?
            </seg>
            <seg xml:id="i-f20fe8e89dd2a4db-0">
              Jag jobbade under många år som kurator och medverkade bland annat
              till att man skulle fylla i ansökningar om handikappersättning
              och vårdnadsbidrag. Jag vet hur Försäkringskassorna och nämnderna
              bedömde olika, fast det var samma behov och likartade förhållanden.
              Hur skulle man kunna förklara det för familjer och personer som
              inte hade möjligheter att få dessa ersättningar trots att de hade
              stora behov av det?
            </seg>
            <seg xml:id="i-90f502c6c7b85ec5-0">
              För mig och Centerpartiet är det viktigt att lagar styr vårt
              samhälle och att man vet vilka spelregler man ska följa. När vi
              nu tar bort socialförsäkringsnämnderna finns det personer som
              kan se om man inte fattar riktiga beslut. Det betyder att man
              kan rätta till de felaktigheter som en person gör. Det är den
              enskilda människan som ska kunna ta ansvar för sig själv och för
              sina närmaste. För det förutsätts det tydliga spelregler. Det
              är något som vi aldrig får tumma på.
            </seg>
          </u>
          <note type="speaker" xml:id="i-3ae0851ea971f71e-0">
            Anf. 93 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-2f4742b3bdf44a05-3">
            <seg xml:id="i-5e9b492e707b0383-0">
              Fru talman! Solveig Zander inleder med att prata väldigt varmt
              om människan i centrum. Det skulle jag också vilja göra och gör
              det i många sammanhang. Men då är det lite svårt för mig att förstå
              att människan i centrum ska fungera på det här sättet. Om människan
              ska sättas i centrum är det väl enklast att en kontakt tas mellan
              arbetsgivaren och den som är sjuk eller i den andra riktningen
              för att reda ut situationen i stället för att många gånger omdömeslöst
              skicka den enskilde till en läkare för att bedöma förmågan att
              jobba eller inte. Om människan sätts i centrum borde väl den relationen
              fungera mycket bättre.
            </seg>
            <seg xml:id="i-ce266c91ac384aba-0">
              Den möjligheten finns redan i dag, har vi konstaterat. Om det
              skulle vara så att man misstänker att det inte står rätt till
              behöver man ha en bättre uppföljning och en bättre och djupare
              dialog. Då förstår jag inte varför man tar till den här åtgärden.
            </seg>
            <seg xml:id="i-a4d15e33bddb373e-0">
              Min andra fråga landar naturligtvis i socialförsäkringsnämnderna.
              Hur kan Centerpartiet så radikalt ha ändrat sin uppfattning i
              den här frågan? Jag har mött väldigt många företrädare för ditt
              parti i socialförsäkringsnämnderna ute i landet som har väldigt
              svårt att förstå att Centerpartiet har ändrat uppfattning i frågan.
              Jag skulle vilja ställa frågan: På vilka grunder har ni så radikalt
              ändrat uppfattning i den här frågan på så kort tid? Ni var ju
              helt överens med oss alla i den här kammaren när socialförsäkringsnämnderna
              sattes i sjön.
            </seg>
            <seg xml:id="i-d293bb7c909ae75d-0">
              När det sedan gäller bedömningarna säger man att det görs så
              olika bedömningar i de här ärendena. Men det kommer man inte till
              rätta med genom den här åtgärden, för domstolarna, som många gånger
              är rättesnören för nämnderna, bedömer också väldigt olika. Hur
              ska Solveig Zander komma till rätta med den problematiken?
            </seg>
          </u>
          <note type="speaker" xml:id="i-e49fb2a6faf3b402-0">
            Anf. 94 SOLVEIG ZANDER (c) replik:
          </note>
          <u who="solveig_zander_510ef4" xml:id="i-61ee2bd5b1c6b2b1-1">
            <seg xml:id="i-443c68ab53874e3e-0">
              Fru talman! Kurt Kvarnström, det är intressant när du säger att
              det är så enkelt att ha en dialog med personalen om det inte funkar.
              Ja, i den bästa av världar skulle det faktiskt vara det. Men både
              du och jag har väl varit ute på arbetsplatser där vi vet att det
              inte fungerar. Både du och jag har kanske i olika situationer
              haft kontakt med arbetsgivare som inte har förstått arbetstagare
              och arbetstagare som inte har kunnat prata med sin arbetsgivare.
              Nu blir det här en väckarklocka för arbetsgivare att se till att
              få en dialog med den som är sjukskriven.
            </seg>
            <seg xml:id="i-e0f70191244c6589-0">
              På många arbetsplatser i dag har man som rutin att ringa hem
              till dem som har varit borta mer än tre dagar. Det gör man på
              stora arbetsplatser. Hur ofta fungerar det? Oerhört sällan, skulle
              jag vilja säga.
            </seg>
            <seg xml:id="i-aed0e97899d9c211-0">
              Vissa arbetsplatser har också rutinen att vid upprepad korttidsfrånvaro
              under ett år sex eller tio gånger eller vad man nu bestämmer sig
              för ta en kontakt och titta närmare på det. Men då har det gått
              för långt, Kurt Kvarnström. Här måste det bli en rutin som gynnar
              dem som är sjuka. Det är ju dem som vi vill hjälpa så att de ska
              kunna komma tillbaka till arbetslivet.
            </seg>
            <seg xml:id="i-0f470c5988ba7cd6-0">
              När det gäller socialförsäkringsnämnderna har Centerpartiet inte
              ändrat uppfattning. Vi var oerhört tveksamma till dem, och det
              vet du också naturligtvis. Nu när det finns mycket mer fakta på
              bordet darrar vi inte på manschetten längre.
            </seg>
          </u>
          <note type="speaker" xml:id="i-2ff2f67b58089167-0">
            Anf. 95 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-2f4742b3bdf44a05-4">
            <seg xml:id="i-ccfd045138e1734f-0">
              Fru talman! Jag har lite svårt att förstå att den här piskan
              när det gäller sjukfrånvaro första dagen ska göra relationen på
              arbetsplatsen blir bättre. Jag skulle snarare vilja påstå att
              den försämrar relationen på arbetsplatsen. Om man inte har klarat
              av detta med, som Solveig Zander säger, ett systematiskt arbetsmiljöarbete,
              ser jag det som något av det viktigaste att ha kontakt med personalen
              och skapa ett förtroende. Jag har svårt att förstå resonemanget
              att det här på något sätt skulle ge en större förutsättning för
              den enskilde att den relationen blir bättre. Jag tror att den
              snarare blir sämre, tyvärr.
            </seg>
            <seg xml:id="i-64a748be7eb24935-0">
              När det gäller socialförsäkringsnämnderna är det väl ändå så
              att Centerpartiet rent generellt tycker att det är viktigt att
              de finns i det lokala samhället. Jag skulle vilja att du upprepar
              på vilka grunder ni tycker att det här inte har fungerat, med
              tanke på hur kraftigt du har påstått det.
            </seg>
            <seg xml:id="i-0841044612d3dbdf-0">
              Jag vill påstå att det engagemang som finns runt om i vårt samhälle
              i de här viktiga frågorna har varit viktigt och är viktigt också
              fortsättningsvis i den förändring som sker i vårt samhälle. Det
              är viktigt att människor engagerar sig i de här frågorna. Det
              engagemanget kommer naturligtvis att försvinna.
            </seg>
            <seg xml:id="i-d89d04459c310983-0">
              De matematiskt rättvisa likabedömningar som man eftersträvar
              kommer man inte att uppnå med den här förändringen. Arbetslöshet
              under längre tid leder faktiskt i många fall till att människor
              blir sjuka.
            </seg>
          </u>
          <note type="speaker" xml:id="i-0bb0a45aae44f0fa-0">
            Anf. 96 SOLVEIG ZANDER (c) replik:
          </note>
          <u who="solveig_zander_510ef4" xml:id="i-61ee2bd5b1c6b2b1-2">
            <seg xml:id="i-3e9e7a6cd8e5218c-0">
              Fru talman! Ja, Kurt Kvarnström, lång arbetslöshet kan leda till
              sjukskrivning. Det har du rätt i. Det är därför som vi från alliansen
              jobbar så hårt med att människor ska kunna vara inne på arbetsmarknaden.
              Och det är därför som vi vill vidta alla åtgärder som finns för
              att människor inte ska bli sjukskrivna länge. Som du själv nu
              sade var det detta som var syftet, och jag håller med dig. Det
              är bara tråkigt att ni från Socialdemokraterna, som säger att
              ni värnar om människor, inte ställer upp på det.
            </seg>
            <seg xml:id="i-3dd1cd44eddf5e56-0">
              Redan i dag finns det möjligheter det har Kurt Kvarnström sagt
              här vid flera tillfällen att begära sjukintyg från första dagen.
              Varför sätter ni er då emot att man gör det generellt? Jag förstår
              inte det. Tycker ni att det är bra att man går via Försäkringskassan
              för att få möjligheter att få sjukintyg från första dagen och
              därmed krångla till det och få en mellanhand? Är det inte bättre
              att det sker genom arbetsgivaren och arbetstagaren? Det är det
              vi vill, och det var precis det som du, Kurt Kvarnström, sade.
            </seg>
            <seg xml:id="i-a96f954f61b02870-0">
              Om tjänstemännen på Försäkringskassan handlägger en typ av ärende
              på olika sätt uppmärksammar man det. Då kan man vända sig till
              den tjänsteman som uppenbarligen har gjort felet. Den möjligheten
              finns inte i dag. Socialförsäkringsnämnderna hade som uppgift
              att kontrollera och kritiskt granska. Men eftersom det är attityden
              och kulturen sammantaget på en ort som gör att man beslutar på
              ett speciellt sätt fyller det ingen funktion.
            </seg>
          </u>
          <note type="speaker" xml:id="i-d5fa6d94a2bc3d9a-0">
            Anf. 97 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-c4fdf9f847ec6229-0">
            <seg xml:id="i-7b879e0f197f92ef-0">
              Fru talman! Solveig Zander sade i sitt inledningsanförande att
              Centern ställer människan i centrum, att det ska finnas ett livsvänligt
              arbetsliv och att detta är ett verktyg och en möjlighet. Det är
              ord som jag också kan ställa upp på. Men verktygen finns redan,
              och eftersom vi har dem är min fråga Solveig Zander var inne på
              att arbetsledare borde utbildas varför inte i stället göra en
              utbildningssatsning och får upp status på arbetsgivarnas insatser
              för att förebygga ohälsa? Det viktigaste måste ändå vara att människor
              mår bra och trivs på jobbet. Det viktigaste kan inte vara sjuktalen
              och de ekonomiska termerna utan att vi får en reell förändring
              av sjuktalen.
            </seg>
            <seg xml:id="i-6165ef80a2598914-0">
              Tycker Centern att det är rätt att frångå prioriteringsordningen
              inom hälso- och sjukvården? När riksdagen fattade beslut om prioriteringsordningen
              var det de svårast sjuka som skulle få hjälp först. Jag tror inte
              att detta handlar om att man kommer att gå till läkaren för att
              få intyg för varje maginfluensa eller förkylning. Det har jag
              faktiskt inte lyft fram även om Solveig Zander försökte få det
              att låta så. Det är den signal det skickar att det skulle lösa
              problemet som egentligen handlar om relationerna på arbetsplatsen.
              Möjligheten finns om fack och arbetsgivare har möjlighet till
              god dialog. De flesta har det via kollektivavtal, och de som inte
              har det har möjlighet att få in det. Varför har Centern fallit
              för att det ska vara mer lagstiftning?
            </seg>
          </u>
          <note type="speaker" xml:id="i-f1d7fa4a3b459179-0">
            Anf. 98 SOLVEIG ZANDER (c) replik:
          </note>
          <u who="solveig_zander_510ef4" xml:id="i-61ee2bd5b1c6b2b1-3">
            <seg xml:id="i-8354bfac31a44276-0">
              Fru talman! För att följa arbetsmiljölagen och det systematiska
              arbetsmiljöarbetet och för att trivas och få en vänlig arbetsplats
              krävs det många åtgärder. Det är inte bara en sak som kan rätta
              till det. Givetvis jobbar vi från Centern för att man ska utbilda
              arbetsledare och arbetsgivare i detta, men vi har flera andra
              saker på vår agenda som ska möjliggöra att folk inte blir sjuka
              på sitt jobb. En del i det är möjligheten att få sjukintyg från
              första dagen.
            </seg>
            <seg xml:id="i-ece3c450bc693a26-0">
              I den bästa av världar, säger jag igen. Vi vet att facket, arbetsgivarna
              och arbetstagarna inte alltid är överens och inte alltid ser var
              behoven finns. Vänd på det och säg så här: Begär arbetsgivaren
              sjukintyg från första dagen vid upprepad sjukfrånvaro kanske det
              synliggör för facket att här finns en arbetstagare som man ska
              hjälpa och titta på hur man kan göra det bättre på arbetsplatsen.
              Eller så ligger det något annat problem bakom och då kan facket
              hjälpa till. Varför ser ni så negativt på när man vill medverka
              till att arbetstagaren ska få det bättre?
            </seg>
            <seg xml:id="i-16eb3a281f5f660d-0">
              När det gäller varför vi var negativa till socialförsäkringsnämnderna
              och ville att de skulle avskaffas har jag redan sagt att de inte
              fyller någon funktion längre. De sätter snarare käppar i hjulet.
            </seg>
          </u>
          <note type="speaker" xml:id="i-550a11279bfcb4c3-0">
            Anf. 99 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-c4fdf9f847ec6229-1">
            <seg xml:id="i-7cc1df838600ef2a-0">
              Fru talman! Jag ställde ingen fråga om socialförsäkringsnämnderna;
              jag ställde frågan om prioriteringsordningen inom sjukvården.
              Den får Solveig Zander gärna svara på.
            </seg>
            <seg xml:id="i-53292b05f2eba0c0-0">
              Det jag hör i Solveig Zanders svar är att Centern har fallit
              för Moderaternas blå dunster om hårdare tag. Det rimmar illa med
              ett arbetsvänligt liv. Eller är det möjligtvis så att Centern
              också genomgår en politisk makeover ? Rutinen att man ska ta kontakt
              med den som är sjuk hänger inte på denna lagstiftning. Självklart
              fungerar detta bra där arbetsgivarna inser att det finns en vits
              med att ha bra kontakt med arbetstagarna och facket. Det är pointen.
              Det hänger inte på denna lag.
            </seg>
            <seg xml:id="i-3c4d5a48888ea968-0">
              Det kanske snarare är så att Centern vill flytta makten till
              arbetsgivarna på arbetsplatsen, att det är där skon klämmer.
            </seg>
          </u>
          <note type="speaker" xml:id="i-96c720f5096070ba-0">
            Anf. 100 SOLVEIG ZANDER (c) replik:
          </note>
          <u who="solveig_zander_510ef4" xml:id="i-61ee2bd5b1c6b2b1-4">
            <seg xml:id="i-6153f18b18c0b41e-0">
              Fru talman! Prioriteringsordningen inom sjukvården ska definitivt
              gälla. Men vad är viktigare än att hitta en person som har ett
              missbruksproblem och kunna hjälpa den i stället för att låta åren
              gå och låta personen hamna i ett utanförskap? För mig blir det
              oerhörda samhällsvinster om man kan rehabilitera en person och
              hjälpa den tillbaka till arbetslivet.
            </seg>
            <seg xml:id="i-af52c2f3dc34f409-0">
              Det är Centern som har slagit gröna dunster i Moderaternas ögon
              och fått dem att förstå att utanförskapet är det sämsta som kan
              drabba en person att hamna i ett utanförskap och inte höra hemma
              i samhället utan ständigt huka och buga för bidrag och ersättningar
              som varierar på ett eller annat sätt. Det är viktigare att ha
              ett jobb att gå till. Är det något som Centern driver i regeringen
              är det näringslivsfrågor. Det känner Gunvor G Ericson och Miljöpartiet
              till ganska väl.
            </seg>
            <seg xml:id="i-cfade03c850ea184-0">
              Jag ska dessutom förekomma Gunvor G Ericson. Du har visserligen
              ingen möjlighet att ställa fler frågor, men du sade tidigare att
              man skulle titta på socialförsäkringssystemet för småföretagare.
              Det är en sådan utredning på gång, och direktiven är färdiga.
              Det är något som Centern driver i Näringsdepartementet.
            </seg>
            <seg xml:id="i-ebcf135084fb1677-0">
              (Applåder)
            </seg>
          </u>
          <note type="speaker" xml:id="i-00b1f3f7a698b2dd-0">
            Anf. 101 ULF NILSSON (fp):
          </note>
          <u who="ulf_nilsson_15fa88" xml:id="i-0627ba143f732e1c-0">
            <seg xml:id="i-18483244673e9013-0">
              Fru talman! I Sverige finns det fortfarande för många människor
              som inte har något jobb att gå till fast de skulle både vilja
              och kunna. Allians för Sverige gick för ett år sedan till val
              på att minska utanförskapet i Sverige och minska de miljöer där
              barn växer upp utan att se någon vuxen gå till arbetet. I år är
              det 100 000 fler människor som försörjer sig själva än vad det
              var för ett år sedan. Men fortfarande står för många utanför arbetsmarknaden,
              och det finns alldeles för många som jobbar mindre än vad de skulle
              vilja.
            </seg>
            <seg xml:id="i-c74504e5601935e9-0">
              Vi vet att många av de människor som har ställts utanför arbetsmarknaden
              på grund av ohälsa skulle kunna arbeta. Kanske kan de inte alltid
              göra samma arbetsuppgifter som tidigare, men många kan göra något.
              Vi måste bli bättre på att hitta det friska hos människor och
              se möjligheterna i dem. Hela allianspolitiken handlar om detta,
              att lyfta människor ur utanförskap och att fler människor ska
              arbeta.
            </seg>
            <seg xml:id="i-a663dd7568cd824e-0">
              Det vi diskuterar i dag är bara en liten del av hela det paket
              av åtgärder som regeringen föreslår. Vi vet att man arbetar med
              att få en aktiv rehabiliteringskedja som sätter press på alla
              aktörer och ger den sjukskrivne stöd och hjälp att komma tillbaka
              i arbete. Vi ska naturligtvis ställa krav men inte i första hand
              på den sjukskrivne utan på Försäkringskassan, sjukvården, arbetsgivaren
              och företagshälsovården. Tidigare har ansvarsfrågorna varit otydliga
              och den sista viktiga biten mellan sjukvårdens behandlingar och
              arbetsplatsen har ofta uteblivit.
            </seg>
            <seg xml:id="i-48f1bf6a5c20cc4c-0">
              Som folkpartist och socialliberal är jag mycket nöjd med den
              politik för socialförsäkringar och sjukvård som alliansregeringen
              står för. Huvudpoängen är att människor som är sjuka får rimliga
              ersättningar från försäkringssystemet men samtidigt aktivare stöd
              för rehabilitering.
            </seg>
            <seg xml:id="i-f97c154eac56ae40-0">
              Dagens betänkande, fru talman, handlar om en liten del av alla
              de förändringar som är på väg, nämligen detta att arbetsgivaren
              ska kunna få större möjligheter att begära sjukintyg redan från
              första dagen. Det är inte fråga om att alla ska lämna sjukintyg
              eller att arbetsgivaren utan skäl ska kunna begära detta, men
              möjligheten ska finnas att begära sjukintyg tidigare än den sjunde
              dagen som det är i dag.
            </seg>
            <seg xml:id="i-d1d36433ec2b348e-0">
              Varför? Det är som sagt inte i första hand för att misstänkliggöra
              människor eller sätta dit folk. Den anledningen skulle inte räcka
              till, för de flesta människor vill faktiskt hellre vara friska
              och jobba. Däremot vet vi att aktiva insatser tidigt betyder väldigt
              mycket. Vid den hearing som nämndes som vi hade så sent som i
              går berättades att tiden är en avgörande faktor. Man har statistik
              på att människor som sätts i rehabiliteringsåtgärder tidigare
              än inom två månader på ett helt annat sätt får en chans att komma
              tillbaka.
            </seg>
            <seg xml:id="i-ba842ccf2e28a51e-0">
              Detta förslag i dag om rätt att kräva sjukintyg från första dagen
              går just ut på att fånga upp de här tecknen på ohälsa som man
              ofta kan ana när det är väldigt många korttidssjukskrivningar
              eller kanske sjukskrivningar en viss dag i veckan. Formuleringarna
              är alltså sådana att arbetsgivaren när det finns särskilda skäl
              ska kunna begära ett sådant intyg, men det finns ingen som helst
              anledning att tro att arbetsgivare kommer att begära detta rutinmässigt.
              Det skulle bara vara krångligt även för arbetsgivaren.
            </seg>
            <seg xml:id="i-8c39b775697ee02f-0">
              Upprepade korta sjukperioder kan tyda på ohälsa, som sagt, och
              det kan verkligen tyda på att en person behöver hjälp av läkare
              och sjukvård. Det är naturligtvis viktigt för arbetsgivaren som
              är med och delar detta rehabiliteringsansvar att få veta orsaken
              till en sjukskrivning och att den blir känd så snart som möjligt.
            </seg>
            <seg xml:id="i-3a8ed22de9c39f83-0">
              Sedan kan naturligtvis också kortsjukskrivningar bero på ett
              direkt felaktigt utnyttjande av försäkringen. Det kan till exempel
              bero på att den anställde inte trivs på jobbet eller inte kommer
              överens med sina arbetskamrater, men det är då också en viktig
              fråga att angripa. Det är alltid fråga om att så tidigt som möjligt
              försöka rätta till problemen.
            </seg>
            <seg xml:id="i-f1fbe939fb0c5049-0">
              Sedan finns det naturligtvis, det kan vi inte förneka, människor
              som fuskar i systemet. Det är inte den dominerande gruppen, men
              den finns, och detta kostar också pengar. Det är, tycker jag,
              lite strutsaktigt att gömma huvudet i sanden och förneka att det
              förekommer. Vi fick se en utredning häromdagen som visar att miljarder
              i statskassan jag vill minnas att det var en summa som motsvarar
              kostnaderna för Sveriges högskolor försvinner varje år på grund
              av felaktig användning.
            </seg>
            <seg xml:id="i-27ed2e9709490b50-0">
              Som sagt var, grundprincipen är naturligtvis att arbetsgivaren
              ska begära detta sjukintyg från första dagen om det finns särskilda
              skäl. Därför tror jag inte att vi behöver befara att det blir
              något felaktigt resursutnyttjande eller några jätteköer på vårdcentralerna.
              Dessutom sägs det väldigt tydligt att om den sjukskrivne inte
              lyckas få ett intyg på grund av att läkaren inte är där, att det
              är för långt avstånd eller vad man kan tänka sig påverkar det
              naturligtvis inte utbetalningen av sjuklönen. Det finns alltså
              en massa formuleringar här som undanröjer risken för att det kommer
              att bli på det sätt som oppositionen har utmålat.
            </seg>
            <seg xml:id="i-8f7901e7b517b666-0">
              Fru talman! Jag har uppehållit mig mest kring detta med första
              dagen, för jag tycker att detta lilla förslag i sin enkelhet en
              del av en sammanhängande rehabiliteringspolitik som vi kommer
              att se växa fram.
            </seg>
            <seg xml:id="i-26738c079ca377cc-0">
              Jag ska också bara nämna det andra förslaget om att avveckla
              de så kallade socialförsäkringsnämnderna som ju har bestått av
              politiker och fackliga företrädare. Jag tycker egentligen att
              det är ganska naturligt att vi på handläggarnivå ska ha professionella
              personer människor som utifrån sin utbildning och sin yrkeserfarenhet
              är tillsatta för att behandla de här ärendena. Det blir större
              risk för subjektiva bedömningar och även osakliga bedömningar
              om det sitter lekmän och fattar avgörande beslut om till exempel
              assistans för handikappade, handikappersättning, sjukersättning
              eller så kallad förtidspension som det hette förr och så vidare.
              Det är en massa sådana viktiga beslut som fattas där man behöver
              sakkunskap. Dessutom blir ansvarsfrågorna tydligare. När vi ska
              ställa Försäkringskassan och myndigheten inför ansvar ska vi veta
              att det är tjänstemännen som har handlagt. Slutligen införs också
              ett system med omprövning där man alltså har möjlighet att få
              en ny prövning av ärendet oberoende av dem som tidigare har arbetat
              med det.
            </seg>
            <seg xml:id="i-53eedfda7f8102e6-0">
              Jag tycker inte att detta är en stor fråga, men jag är ganska
              övertygad om att det kommer att öka rättssäkerheten för den enskilde
              i stället för tvärtom.
            </seg>
            <seg xml:id="i-6f453db7d7346210-0">
              Fru talman! Jag tror att vi är på rätt väg när det gäller kamp
              mot ohälsa och utanförskap. Jag tycker att dagens förslag är ett
              steg på vägen mot ett slut på den tiden då sjukskrivna och arbetslösa
              bara glöms bort, förpassas och kommer längre och längre från arbetslivet.
              Det är helt enkelt dags för en kortare väg till ett friskare liv.
            </seg>
            <seg xml:id="i-a1b3670a6aa3a886-0">
              Med de orden vill jag yrka bifall till förslaget i detta betänkande
              och avslag på motionerna.
            </seg>
          </u>
          <note type="speaker" xml:id="i-1c962e0bea2e1d43-0">
            Anf. 102 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-2f4742b3bdf44a05-5">
            <seg xml:id="i-3b449b041ccd88aa-0">
              Fru talman! Jag får väl hälsa Ulf Nilsson välkommen till den
              första debatten inom detta område i utskottet. Det föranleder
              naturligtvis mig att ställa några frågor.
            </seg>
            <seg xml:id="i-787635b8b0df5715-0">
              Jag skulle gärna vilja att du förklarar på vilket sätt läkarna
              kan fånga upp de orsaker som du räknade upp som vinsten för att
              ha detta förstadagsintyg. Tror ni verkligen att läkarna vid detta
              första, enda besök fångar upp de orsaker som du har räknat upp
              som grund för detta? Det finns ju ändå, som vi är inne och pratar
              om, i många av de här fallen en mycket djupare syn.
            </seg>
            <seg xml:id="i-1a0b313ab0f07c7d-0">
              Ulf Nilsson säger att han är väldigt nöjd med den politik som
              förs, och då blir jag ännu mer förvånad. Jag trodde att vi hade
              rätt så stor samstämmighet det hade vi i alla fall tidigare i
              utskottet med företrädarna för Folkpartiet när det gäller ersättningsnivåer
              och när det gäller nivåer över huvud taget i det försäkringssystem
              som vi har. Jag blir alltså lite förvånad, det måste jag säga.
            </seg>
            <seg xml:id="i-3c30ce787394be53-0">
              Sedan till detta med socialförsäkringsnämnderna: Ulf Nilsson
              säger att professionen är mycket bättre på att avgöra de här frågorna.
              Då skulle jag vilja ställa frågan: Är juristerna som ändå ska
              avgöra detta bättre på att göra arbetsförmågebedömningar än de
              människor som jobbar med de här frågorna i vardagen?
            </seg>
          </u>
          <note type="speaker" xml:id="i-3d7293e2e96d129d-0">
            Anf. 103 ULF NILSSON (fp) replik:
          </note>
          <u who="ulf_nilsson_15fa88" xml:id="i-0627ba143f732e1c-1">
            <seg xml:id="i-2f100dd0d04b5960-0">
              Fru talman! Orsakerna till kortsjukskrivning kan ju naturligtvis
              variera. Ett läkarbesök kan leda till är att man kanske ser att
              det är något annat problem som ligger bakom den tillfälliga frånvaron.
              Det kan vara mobbning på arbetsplatsen; det kan vara missbruk;
              det kan vara psykisk ohälsa på väg mot utbrändhet och så vidare.
              Det är ju därför vi hävdar att man väl vanligen kommer att utnyttja
              detta att ha tidigare sjukintyg vi säger hela tiden första dagen,
              men det är inte säkert att det blir första dagen utan kanske femte
              dagen i de fall där det är många korttidssjukskrivningar eller
              där det finns starka skäl att tro att det beror på någonting annat
              än det som den anställde uppger. Då är det väl bäst både för arbetsplatsen
              och för den anställde att detta upptäcks i tid så att man kan
              göra någonting åt det!
            </seg>
            <seg xml:id="i-792e219b3674f0bd-0">
              Kurt Kvarnström är lite förvånad över att Folkpartiet är nöjt.
              Jag tycker att vi har kommit väldigt långt med det som vi som
              socialliberaler har arbetat för. Vi har kvar principen med 80
              procent i ersättningsnivåerna. Vi har ett aktivare arbete med
              att få människor tillbaka från ohälsa till arbetsliv och allt
              möjligt annat som vi kommer att debattera senare här men som vi
              inte debatterar nu.
            </seg>
            <seg xml:id="i-611577e8c1de775a-0">
              Jag tycker att det snarare är Kurt Kvarnström som borde svara
              på frågan hur ni under så många år kunde lämna människor kvar
              i åtgärder som bara gick och gick oavsett om det gällde arbetslösa
              eller långtidssjukskrivna och förtidspensionerade. Det är alltså
              den utvecklingen vi vänder nu, och det måste man som socialliberal
              vara nöjd med, tycker jag.
            </seg>
            <seg xml:id="i-053b15621410be22-0">
              Du ställde en tredje fråga om försäkringsnämnderna också. Nej,
              jag menar fortfarande att det är riktigt att vi får ett tydligt
              ansvar hos tjänstemän som är experter på detta. Vi politiker är
              och ska inte vara experter på den här typen av frågor.
            </seg>
          </u>
          <note type="speaker" xml:id="i-8e8894ecc96a7569-0">
            Anf. 104 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-2f4742b3bdf44a05-6">
            <seg xml:id="i-d337e810c73290e0-0">
              Fru talman! Det är klart att det är viktigt för människor att
              ha en kontakt med sjukvården ibland, men min följdfråga måste
              ändå bli den här när det gäller förstadagsintygen: Vad har sjukvården
              för förmåga och åtgärdspaket för att faktiskt hjälpa de här människorna?
              Hur ska de snabba, korta läkarbesök som det ofta handlar om i
              de här sammanhangen kunna leda fram till att människor får hjälp?
              Det är för mig väldigt förvånande.
            </seg>
            <seg xml:id="i-60c9e240a70f55e2-0">
              Vi har under perioden lagt fram ett antal förslag som har pekat
              i riktning mot dem som har förmåga. Den speciella proposition
              som jag har fäst mig vid gällde att öka andelen personer som kommer
              tillbaka till jobbet på delar av sin tid om jag minns rätt var
              det 2003 som det förslaget lades fram och att se arbetsförmågan
              som den viktiga delen. I det sammanhanget lade vi också in behovet
              av avstämningsmöten. När man nu upptäcker att det är saker som
              inte funkar kanske det är så att avstämningsmötet skulle vara
              ett mycket bättre och riktigare sätt att möta de människor som
              man tror har bekymmer. Det är ju fråga om vad man tror i framställningen.
              Jag tror att det skulle ge en mycket större effekt.
            </seg>
            <seg xml:id="i-c8211705181b0ad5-0">
              Sedan har vi nog olika uppfattningar när det gäller att bedöma
              arbetsförmåga. Jag tror inte att de jurister som kommer att finnas
              på Försäkringskassan, väldigt långt från de lokala förhållandena,
              på något sätt kommer att fatta mera konkreta och riktiga beslut.
              Och på vilket sätt ska man då utkräva ansvar? Ska det ske genom
              att man, vad jag förstår, ändrar lagstiftningen när det gäller
              de här försäkringarna? På vilket annat sätt ska man utkräva ansvar
              av de här juristerna, som ändå är fristående?
            </seg>
            <seg xml:id="i-75bc50533886e7e0-0">
              Jag skulle också vilja fråga: På vilka andra områden är man beredd
              att gå vidare? Ulf Nilsson säger att det är delar av politiken
              som ska gå i den här riktningen. Är det fler områden också där
              man i Folkpartiet tycker att det inte borde finnas förtroendevalda?
            </seg>
          </u>
          <note type="speaker" xml:id="i-2ab156e53698edcb-0">
            Anf. 105 ULF NILSSON (fp) replik:
          </note>
          <u who="ulf_nilsson_15fa88" xml:id="i-0627ba143f732e1c-2">
            <seg xml:id="i-1c1223995cd067af-0">
              Fru talman! Jag vill inleda med att tacka Kurt Kvarnström för
              att han hälsade mig välkommen till utskottet! Jag glömde att säga
              det. Jag ser verkligen fram emot de debatter som vi kommer att
              ha och de ämnesområden som vi kommer att behandla i utskottet,
              som nära berör viktiga villkor för människor.
            </seg>
            <seg xml:id="i-ec1934909bd06bc7-0">
              Jag tror säkert att Socialdemokraterna genom åren har haft ett
              och annat förslag som har varit intressant och bra när det gäller
              att aktivera människor, men som helhet har vi ändå sett en oerhörd
              utveckling under 1990-talet och långt in på 2000-talet med en
              ökning av inte minst långtidssjukskrivningarna och av utanförskapet
              i Sverige. Jag tror inte att ni menade illa, men det syns ganska
              tydligt att er arbetsmarknadspolitik och er rehabiliteringspolitik
              inte räckte till inte heller er integrationspolitik, för den delen
              för att lyfta människor från utanförskapet.
            </seg>
            <seg xml:id="i-a95e7908befa31ce-0">
              Här satsar nu regeringen 3,4 miljarder kronor på en rehabiliteringsgaranti
              och på aktivt arbete med företagshälsovården, som behöver bli
              en aktiv sjukvårdande del i Sverige, vilket den inte är i dag.
            </seg>
            <seg xml:id="i-57473e372b06c70e-0">
              När det gäller vad man kan ha för glädje av att göra ett besök
              hos läkare sker det just för att en process ska sätta i gång för
              att hjälpa en människa där det finns andra, bakomliggande skäl.
              Det är klart: Har man uppgett en viss sjukdom och det visar sig
              att man inte har den så finns det ju anledning för läkaren att
              gå vidare och fråga vad det beror på att den här personen då och
              då sjukskriver sig. I de flesta fall handlar det inte om medvetet
              fusk, men det handlar om att en person mår dåligt, behöver hjälp
              och har någon form av problem på arbetsplatsen. Det här är en
              liten del, en liten åtgärd av många andra som skulle kunna låta
              oss komma till rätta med det här.
            </seg>
          </u>
          <note type="speaker" xml:id="i-33813b04f870e01c-0">
            Anf. 106 EVA JOHNSSON (kd):
          </note>
          <u who="eva_johnsson_c6ce6f" xml:id="i-1c8c42afcb62fc8f-0">
            <seg xml:id="i-31143a608a30115c-0">
              Fru talman! Vi är i dag överens om att vi har att ta ställning
              till ett betänkande som handlar om vissa sjukvårds- och pensionsfrågor
              med mera, som vi har nämnt nu ett antal gånger. Bland annat föreslås
              att arbetsgivare ska ges möjlighet att begära läkarintyg från
              första sjukskrivningsdagen.
            </seg>
            <seg xml:id="i-5095d6bcdbf9d447-0">
              Det här betänkandet behandlar förslag som borde vara varken speciellt
              kontroversiella eller speciellt svåra att bifalla, kan vi tycka.
              Synpunkter har emellertid framförts på den del av betänkandet
              där det föreslås att arbetsgivare ska ges möjlighet att begära
              läkarintyg från första sjukdagen, och jag kommer därför att stanna
              lite extra vid den delen i mitt anförande.
            </seg>
            <seg xml:id="i-b22e30b8abce494b-0">
              Frågan om en utökad möjlighet till att begära sjukintyg har varit
              ett mycket känsligt ämne från första gången förslaget omnämndes
              och fram till i dag, som vi har kunnat höra i debatten. Om man
              lyssnar till oppositionens argument mot förslaget hör man dem
              måla upp ett scenario där vårdcentraler och läkarmottagningar
              kan förvänta sig en anstormning av nya patienter som tvingas dit
              av sina arbetsgivare. Detta är naturligtvis inte någon realistisk
              konsekvens av förslaget.
            </seg>
            <seg xml:id="i-cb0906e194dadd3d-0">
              En annan konsekvens som oppositionen spekulerar om är att arbetsplatserna
              skulle drabbas av onödiga konflikter på grund av att arbetstagarna
              inte har möjlighet att skaffa det efterfrågade sjukintyget beroende
              på otillgängligheten inom vården. Det är inte heller något realistiskt
              antagande, anser jag.
            </seg>
            <seg xml:id="i-f9a919a09a94bb6a-0">
              Vänsterpartiet har en annan teori och skriver i sin reservation
              att den utökade möjligheten till läkarintyg kommer att bidra till
              att misstänkliggöra människor. Det är också en märklig analys
              och lika befängd som att påstå att polisen misstänker att jag
              inte har körkort om jag stoppas i en trafikkontroll och polisen
              begär att få titta på mitt körkort.
            </seg>
            <seg xml:id="i-1c61e68fac6a6017-0">
              Jag har fram till nu varit övertygad om att läkarintyg används
              för att den sjuka ska kunna verifiera sin sjukdom inför sin arbetsgivare.
              Jag har aldrig hört oppositionen ifrågasätta sjukintyg från sjunde
              dagen. Frågan är då när sjukintyget övergår från att vara en tillgång
              för individen till att vara ett instrument som misstänkliggör
              densamma är det dag tre, fem, sju eller kanske tolv?
            </seg>
            <seg xml:id="i-337b9aaf60ebd80a-0">
              Som vi alla känner till finns den här möjligheten redan i dag
              för flera arbetsgivare som med stöd i kollektivavtalet kan begära
              sjukintyg från första dagen. Det finns ingenting som tyder på
              att den här möjligheten överutnyttjas av arbetsgivarna på ett
              felaktigt sätt.
            </seg>
            <seg xml:id="i-0e1f09bc0512806b-0">
              Den kritik som framförs från oppositionen verkar insinuera en
              människosyn gentemot arbetsgivarna som jag har svårt att ställa
              upp på. Skulle de, när de får den här möjligheten utan sanktion
              av kollektivavtal, vara mer illvilligt inställda till sina arbetstagare
              och använda den här möjligheten för att sätta dit så många anställda
              som möjligt till stort besvär för vården? Så är det naturligtvis
              inte.
            </seg>
            <seg xml:id="i-f86aea39eb3996a9-0">
              För oss kristdemokrater är det en självklarhet att beslut som
              fattas ska ha individens bästa för ögonen, och det är vi överens
              om allihopa här, verkar det som. Det är ju bra.
            </seg>
            <seg xml:id="i-e0bccf47326adadb-0">
              Sjukfrånvarons omfattning är ett problem, framför allt för den
              enskilda individen men också för stat och arbetsgivare. För den
              enskilda individen innebär upprepad eller utdragen sjukfrånvaro
              att delaktighet i förvärvslivet försvåras. Risken för utanförskap
              är då också uppenbar. Därför, av hänsyn till arbetstagarna, är
              det angeläget att det vidtas åtgärder som skapar förutsättningar
              för snabba insatser i syfte att underlätta den enskildes återgång
              till arbetslivet.
            </seg>
            <seg xml:id="i-8797ba797862e7ea-0">
              Gårdagens offentliga utfrågning med många sakkunniga, forskare
              och representanter för berörda myndigheter underströk också vikten
              av snabba åtgärder och ett tydligt engagemang från arbetsgivarna
              för att undvika dessa långa sjukskrivningar. Arbetsgivarens ansvar
              blir på den här punkten mycket tydligt och klart.
            </seg>
            <seg xml:id="i-9b28b0cc4ac91d08-0">
              Från det allmännas sida är det också viktigt att säkra att sjuklönesystemet
              nyttjas på ett adekvat sätt så att endast de som är berättigade
              till sjuklön erhåller sådan. En utökad möjlighet att begära in
              sjukintyg kommer, tvärtemot vad oppositionen hävdar, att kunna
              skingra alla tankar om att de människor som är sjukskrivna fuskar
              sig till sjukskrivningen. Det blir med andra ord en viktig bekräftelse
              för den enskilda individen att de som tar del av försäkringen
              också har ett sanktionerat behov av den.
            </seg>
            <seg xml:id="i-8e8ff7ebb7bebfb5-0">
              Fru talman! Låt mig även säga några ord om Försäkringskassans
              socialförsäkringsnämnder. Förslaget till beslut innebär som bekant
              att socialförsäkringsnämnderna ska läggas ned. Varnande röster
              har höjts för att rättssäkerheten skulle sättas ur spel eller
              i alla fall kraftigt begränsas. Låt oss börja med att konstatera
              att Ansautredningen riktade betydande kritik mot den nuvarande
              ordningen när den konstaterade att nuvarande ordning med förtroendemän
              riskerar att medföra att ovidkommande subjektiva faktorer förs
              in vid bedömningen av frågor som bör bedömas utifrån strikt förvaltningsmässiga
              och försäkringsmässiga kriterier.
            </seg>
            <seg xml:id="i-9cceb8e8858649b8-0">
              Att olika nämnder också gjort olika bedömningar av likartade
              ärenden i olika delar av landet har dessutom bidragit till att
              olika och ibland orättvisa bedömningar gjorts. Fortsättningsvis
              kommer, som redan nämnts, minst tre sakkunniga att vara involverade
              i varje beslutsärende. Försäkringskassan understryker att det
              kommer att ställas mycket höga krav på kompetens inom juridik
              liksom på goda kunskaper och erfarenheter, samt kompetens, inom
              ärendeslaget.
            </seg>
            <seg xml:id="i-59c7d0c11d7cb594-0">
              Till skillnad från vad som gällt beslut av en socialförsäkringsnämnd
              kommer omprövning av beslut att kunna ske hos Försäkringskassan.
              Omprövning kommer att ske inom en funktion som organisatoriskt
              är skild från handläggning av grundbeslut, vilket naturligtvis
              också främjar rättssäkerheten. Sammanfattningsvis anser vi att
              rättssäkerheten snarare kommer att höjas för den enskilde.
            </seg>
            <seg xml:id="i-49a78ecdbc2a01fa-0">
              Fru talman! Det betänkande som vi nu debatterar är viktigt och
              borde, som jag sagt tidigare i mitt anförande, vara både okontroversiellt
              och tillräckligt sakligt grundat för att tillfredsställa samtliga
              riksdagens partier. Att avstyrka betänkandet med de reservationer
              som finns ter sig för mig mer som ett slag i luften och ett uttryck
              för olycklig populism än som sakligt grundade överväganden.
            </seg>
            <seg xml:id="i-84cd77c95632301f-0">
              Låt mig slutligen kort nämna något om på vems uppdrag vi arbetar.
              Det har i detta sammanhang talats mycket om vikten av rättssäkerhet
              och om vikten av att människor inte ska riskera att behandlas
              som presumtiva brottslingar och misstänkliggöras i onödan. Det
              är naturligtvis oerhört viktigt. Ingen ska misstänkliggöras i
              onödan. Samtidigt vet vi alla att det ibland har funnits en tendens
              till överutnyttjande av bidragssystemet som inte är försvarbart.
              Detta faktum är varken speciellt kontroversiellt eller okänt.
            </seg>
            <seg xml:id="i-34da9f8a2bb9d5da-0">
              Vårt uppdrag som politiker är mycket bredare. Vi arbetar på alla
              skattebetalares uppdrag, och ett överutnyttjande från några innebär
              att andra drabbas. All form av överutnyttjande bör av den anledningen
              stävjas. Klok resursfördelning av våra gemensamma skattemedel
              ligger därför i allas vårt intresse.
            </seg>
          </u>
          <note xml:id="i-2e498d22aa9b0a24-0">
            Jag yrkar bifall till utskottets förslag i betänkandet och avslag
            på samtliga motioner.
          </note>
          <note type="speaker" xml:id="i-8484d4421d750bc6-0">
            Anf. 107 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-81e392c0323744b8-5">
            <seg xml:id="i-f9b6dc5b2fde5750-0">
              Fru talman! Allians för Sverige gick till val på att hjälpa människor
              att komma tillbaka till ett friskare liv och förhoppningsvis till
              en arbetsmarknad.
            </seg>
            <seg xml:id="i-cb2fc3fa3e8e7cef-0">
              Fler än hundratusen har kommit tillbaka. Fler än hundratusen
              står i dag på egna ben, människor som inte gjorde det för ett
              år sedan. Ändå har vi lång väg kvar att gå. Fortfarande tvingas
              vi lägga stora summor sent i en sjukskrivningsprocess eftersom
              rätt saker inte gjorts i rätt tid. Sjukskrivningarna har varit
              passiva. Det har inte funnits rehabilitering eller gjorts tidiga
              insatser. Människor har fått en sjuk- och aktivitetsersättning,
              tvingas leva på 64 procent och ställs utanför både rehabilitering,
              arbetsmarknad och företagshälsovård.
            </seg>
            <seg xml:id="i-0cd76d3d1d2391f4-0">
              65 procent av det samlade utanförskapet, eller, om vi uttrycker
              det på annat sätt, 65 procent av dem som i dag inte har ett arbete
              eller som skulle vilja arbeta mer återfinns bland dem som är långtidssjukskrivna
              eller har en sjuk- och aktivitetsersättning. Antalet sjukskrivningar
              och antalet personer med sjuk- och aktivitetsersättning, det som
              vi tidigare kallade förtidspension, har ökat mycket kraftigt under
              många år. Det är ett samhällsproblem, ja, och inte minst är det
              ett stort problem för alla de människor vilkas arbetsförmåga inte
              tagits till vara. I stället har de fått en sjukersättning på grund
              av att alldeles för lite gjorts.
            </seg>
            <seg xml:id="i-db43cdc6377f7398-0">
              En förtidspension, om vi för enkelhetens skull kallar den så,
              börjar nästan aldrig med en förtidspensionering. En förtidspension
              föregås ofta av en långtidssjukskrivning, och en person långtidssjukskrivs
              sällan med en gång. Han eller hon är i de flesta fall korttidssjukskriven
              före långtidssjukskrivningen.
            </seg>
            <seg xml:id="i-523b5e7ab5a58bd6-0">
              Fru talman! Det kan inte vara rimligt att vi i Sverige ska behöva
              ha bland de längsta passiva sjukskrivningarna i världen. Det vill
              vi ändra på. För att komma till rätta med korttidssjukskrivningarna
              lägger regeringen fram en rad förslag. Vi förstärker bland annat
              företagshälsovården, inför en rehabiliteringsgaranti, avsätter
              3,4 miljarder kronor under tre år för att göra det möjligt att
              vara kvar i arbetslivet och förhoppningsvis inte ens bli sjuk.
              Dessutom lägger regeringen i dag fram ett förslag om att kunna
              begära läkarintyg från första dagen vid särskilda skäl. Det handlar,
              vilket tidigare sagts, inte om vinterkräksjuka och maginfluensa.
              Alla sådana diskussioner är illasinnade och en medvetet felaktig
              ryktesspridning, särskilt när vi vet att 70 procent av de anställda
              redan i dag har denna möjlighet inskriven i kollektivavtalen.
              Vi ser inga negativa effekter av den, tvärtom.
            </seg>
            <seg xml:id="i-6b0fbf1a048b6c2c-0">
              Exempel på särskilda omständigheter när en arbetsgivare kan använda
              sig av möjligheten att begära läkarintyg från dag ett kan vara
              jobbiga familjeförhållanden, missbruk, nedstämdhet, depression,
              ett begynnande utmattningssyndrom som man vill hjälpa till att
              uppmärksamma i tid. Det kan faktiskt också handla om tecken på
              arbetsskada. En upprepad, ständigt återkommande snuva kan vara
              en allergi.
            </seg>
            <seg xml:id="i-4a6951e6f11dbf58-0">
              I reservationen från oppositionen framförs en oro för att detta
              kommer att belasta hälso- och sjukvården och att det kommer att
              innebära en förändring av prioriteringsordningen som riksdagen
              beslutat om, nämligen att de som är sjuka ska komma först. Vad
              gäller belastningen på hälso- och sjukvården ser vi inte någon
              sådan effekt i dag trots att 70 procent av de anställda har möjlighet
              att lämna sjukintyg från dag ett. Vi ser inte den effekten på
              landets sjukvård. Jag har inte fått några signaler om det; jag
              utgår från att jag i så fall hade fått det.
            </seg>
            <seg xml:id="i-34f645b7a5d20161-0">
              När det gäller prioriteringsordningen ligger den självklart fast.
            </seg>
            <seg xml:id="i-01b0d995c6b385c7-0">
              Jag skulle snarare tro att ett läkarintyg från dag ett vid synnerliga
              skäl, vid upprepad korttidsfrånvaro, i stället kan medföra att
              belastningen på hälso- och sjukvården minskar eftersom vi uppmärksammar
              problemet i tid. Den övergår inte i en längre sjukskrivning eller
              kanske i sjuk- och aktivitetsersättning.
            </seg>
            <seg xml:id="i-ad149bcec12e918f-0">
              Som företagssköterska under tolv tretton år har jag, fru talman,
              mött många som blivit sjukskrivna under en längre period och som
              frågat: Varför gjorde ni ingenting? Såg ni inte? Varför var det
              ingen av er som agerade? Ni såg ju hur jag mådde. Det har jag
              med mig i detta arbete.
            </seg>
            <seg xml:id="i-ad9a8b956738ab07-0">
              Fru talman! Om jag fortsätter med socialförsäkringsnämnderna
              har de självklart gjort ett viktigt arbete under åren. Men nämnderna
              har med tiden fått en övermäktig uppgift i alltfler ärenden.
            </seg>
            <seg xml:id="i-05347decb5f3dd5e-0">
              Klart är att Försäkringskassans handläggning av enskilda ärenden
              måste vara rättssäker, och lagstiftningen ska tillämpas lika i
              hela landet. Den ordning som råder i dag medför att subjektiva
              faktorer kan föras in i bedömningen av frågor som bör bedömas
              utifrån strikt förvaltningsmässiga och försäkringsmässiga kriterier.
              Att undvika detta är ett tungt skäl för regeringen att avveckla
              nämnderna.
            </seg>
            <seg xml:id="i-9e6338bcccaec462-0">
              Regeringens förslag tar sin utgångspunkt i individens rättssäkerhet
              snarare än ett förtroendemannauppdrag. Eftersom ärendet har en
              väsentlig betydelse för den enskildas ekonomi är detta av största
              vikt.
            </seg>
            <seg xml:id="i-fb0dd7e81c15b789-0">
              För att regeringen ska kunna utkräva ansvar för verksamheten
              måste myndighetens ledning också ha ansvar för hela verksamheten
              inklusive beslutsfattandet. Hur detta nu ska gå till ska jag inte
              orda om, eftersom det har presenterats tidigare i debatten.
            </seg>
            <seg xml:id="i-8aad4cde29ed3c9f-0">
              Om socialförsäkringsnämnderna ska ersättas måste något mer rättssäkert
              och mer ur individperspektivet fastställas, något som jag hela
              tiden framfört. Det tycker jag finns i denna proposition.
            </seg>
            <seg xml:id="i-ae247c7a959b0611-0">
              Fru talman! Jag vill slutligen säga ett par korta ord om egenföretagares
              och studerandes sociala trygghetssystem eftersom det också finns
              omnämnt i betänkandet.
            </seg>
            <seg xml:id="i-4bfa0bb04f213307-0">
              Vad gäller egenföretagarnas trygghetssystem och socialförsäkringsskydd
              arbetar regeringen med tilläggsdirektiv till den utredning som
              redan arbetar under Näringsdepartementet. Den särskilda utredaren
              ska utöver sitt uppdrag lämna förslag på hur sjukförsäkringen
              för företagare bättre ska anpassas till företagarnas behov.
            </seg>
            <seg xml:id="i-fa02df77d3a4b0c3-0">
              Fru talman! När det gäller de studerandes trygghet inom socialförsäkringssystemet
              ingår den frågan i det utredningsdirektiv som också för närvarande
              bereds i Regeringskansliet.
            </seg>
          </u>
          <note type="speaker" xml:id="i-307f8a80538e0c1c-0">
            Anf. 108 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-030ba0c75a2b3009-0">
            <seg xml:id="i-bf8cb1d45ff0f1e5-0">
              Fru talman! Jag vill ta upp några saker utifrån ministerns anförande.
              Först vill jag ta upp en sak som handlar om själva lagtexten.
            </seg>
            <seg xml:id="i-7daa43c2a9d1c831-0">
              I texten står det om särskilda skäl. Jag tror att jag i en TT-nyhet
              i dag såg att ministern talade om synnerliga skäl. Det har även
              varit andra ledamöter från högersidan som har talat om synnerliga
              skäl.
            </seg>
            <seg xml:id="i-b8625c774fc8a200-0">
              Jag menar att det är stor skillnad med synnerliga skäl. Det är
              väldigt tunga och speciella skäl. Det ska användas med väldigt
              stor försiktighet och urskillning. Särskilda skäl, som det står
              i lagtexten, är mer allmänt. Det kan i princip vara vad som helst
              som arbetsgivaren tycker är särskilda skäl i ett fall.
            </seg>
            <seg xml:id="i-2cc62075d28f5b67-0">
              Jag undrar om socialförsäkringsministern och även de andra som
              har använt uttrycket är medvetna om att det är skillnad på uttrycken.
            </seg>
            <seg xml:id="i-1ca2b225c9d8f890-0">
              Varför har man i debatten och i nyheten använd uttrycket synnerliga
              skäl? Är det för att man ska tro att det är svårare än vad det
              verkligen är att kräva intyget från första dagen? Det handlar
              om att det egentligen inte behövs särskilt mycket för att arbetsgivaren
              ska kunna kräva det intyget.
            </seg>
          </u>
          <note type="speaker" xml:id="i-d4fbee311c1565ef-0">
            Anf. 109 Statsrådet CRISTINA HUSMARK PEHRSSON (m) replik:
          </note>
          <u who="unknown" xml:id="i-81e392c0323744b8-6">
            <seg xml:id="i-e0b0df6efdef5f06-0">
              Fru talman! Självklart är det lagtextens formuleringar som gäller
              och ingenting annat. Vi kan titta på alla kollektivavtalen. Jag
              har under debatten här i dag som jag lyssnat på blivit förvånad
              över hur man har gått emot tankarna på ett läkarintyg från dag
              ett.
            </seg>
            <seg xml:id="i-7e2c5ddc1919da5b-0">
              Det handlar hela tiden om att det är att misstänkliggöra människor
              och att det blir problem med hälso- och sjukvården och i väntrum.
              Prioriteringsordningen ifrågasätts. Ändå är det 70 procent som
              i dag redan har det inskrivet i sitt kollektivavtal.
            </seg>
            <seg xml:id="i-0bad7a25f052ccac-0">
              Om LiseLotte Olsson med flera i dag talat om att det är helt
              fel med läkarintyg från dag ett hade jag kunnat acceptera det.
              Men ni anklagar inte de 70 procent som redan har det i kollektivavtalet
              för att kollektivavtalen är fel.
            </seg>
            <seg xml:id="i-e04e0dc382aa6739-0">
              LO med flera fackliga organisationer menar att man gärna skulle
              vilja att det skedde inom kollektivavtalens ram i stället för
              genom lagstiftning. LiseLotte Olsson verkar vara väldigt kluven
              i detta.
            </seg>
            <seg xml:id="i-f11ec7ede9b00e4d-0">
              Tar ni fullständigt avstånd från de kollektivavtal som i dag
              är träffade? Jag tycker att det är mycket underligt. Vi ska också
              veta om att där det finns kollektivavtal inom området är det vad
              som gäller utöver lagtexten.
            </seg>
            <seg xml:id="i-04974ae3aaccec8a-0">
              Det gäller för fackföreningarna att se till att man träffar kollektivavtal,
              och då blir det helt i enlighet med vad fackföreningarna också
              vill.
            </seg>
            <seg xml:id="i-c73e3a4f9944441b-0">
              Jag skulle vilja ställa en fråga till LiseLotte Olsson. I dag
              kan jag i City Helsingfors läsa en artikel undertecknad av LiseLotte
              Olsson där det står att riksdagen i dag beslutar att arbetsgivare
              får kräva sjukintyg från anställda redan från dag ett i en sjuklöneperiod
              och att det ersätter regeln att man sju dagar efter anmälan ska
              styrka nedsatt arbetsförmåga.
            </seg>
            <seg xml:id="i-303b7a01e5ad9d22-0">
              Det är helt fel. Det ersätter inte alls regeln om sju dagar.
              Har LiseLotte Olsson fått detta fel uppfattat?
            </seg>
          </u>
          <note type="speaker" xml:id="i-0c0cddd80b387438-0">
            Anf. 110 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-030ba0c75a2b3009-1">
            <seg xml:id="i-fb20427cd2a2dd9a-0">
              Fru talman! Det var mycket som sades. Var ska jag börja någonstans?
              Jag kanske kan börja med att ministern tror att vi tycker att
              de avtal som fackförbunden har träffat är fel och också är kritiska
              till det.
            </seg>
            <seg xml:id="i-873d22af3df658f6-0">
              Jag stöder med mina åsikter här LO:s yttrande om just det vi
              diskuterar i dag. Där säger man att det är en annan sak att ha
              ett kollektivavtal. Det är en uppgörelse mellan arbetsgivare och
              arbetstagare. Nu vill regeringen tvinga på detta uppifrån. Det
              blir en lag. Det kommer mer uppifrån än om man kommer överens.
              Det är skillnaden.
            </seg>
            <seg xml:id="i-e8c4d022ac0030cb-0">
              Det blir nu en ensidig rätt för arbetsgivaren att bestämma när
              och för vilka intyget ska gälla. Det kan innebära konflikter och
              onödiga svårigheter. Det tror jag absolut.
            </seg>
            <seg xml:id="i-311391205c7a3e45-0">
              Statsrådet Husmark Pehrsson frågade också om jag hade fattat
              det fel i artikeln i Helsingfors City. Det tycker jag inte att
              jag har. I dag har man rätt att vara sjukskriven. Man anmäler
              sig sjuk. Man får vara sjukskriven i en vecka, och sedan måste
              man ha ett läkarintyg som styrker fortsatt sjukskrivning.
            </seg>
            <seg xml:id="i-252929f415d793d0-0">
              Det är nu på gång intyg från första dagen, och det blir någonting
              helt annat. Då har man inte rätten att själv avgöra att man inte
              orkar gå till jobbet den första veckan.
            </seg>
            <seg xml:id="i-1e047dc86c689371-0">
              Jag skulle vilja veta vem som ska avgöra om det är särskilda
              skäl. I förslaget står att sjukintyget inte ska innehålla närmare
              uppgifter om vilken sjukdom den anställde lider av. Det tycker
              jag förstås är positivt.
            </seg>
            <seg xml:id="i-32342d48faa22604-0">
              Jag undrar hur det går ihop med det som man har diskuterat tidigare
              här i dag om arbetsgivarens möjlighet att hitta fallen som kräver
              rehabilitering och stöd.
            </seg>
            <seg xml:id="i-06142dad8633ec1b-0">
              Det är något som ni från borgerligheten har använt som argument
              för den nya lagen. Jag får det inte riktigt att gå ihop.
            </seg>
          </u>
          <note type="speaker" xml:id="i-0b7bea9dc55c93ec-0">
            Anf. 111 Statsrådet CRISTINA HUSMARK PEHRSSON (m) replik:
          </note>
          <u who="unknown" xml:id="i-81e392c0323744b8-7">
            <seg xml:id="i-936a85a46c92e923-0">
              Fru talman! Jag kan konstatera att Vänsterpartiet och LiseLotte
              Olsson tycker att det är bra att arbetsgivaren ska kunna kräva
              sjukintyg från dag ett om det träffas en överenskommelse i kollektivavtal.
              Så måste jag uppfatta det hela.
            </seg>
            <seg xml:id="i-cce28ee91c21371d-0">
              Jag hävdar fortfarande att det som står i tidningen är fel. Denna
              möjlighet för arbetsgivaren att begära ett sjukintyg från dag
              ett ersätter inte sjudagarsregeln. Det framstår så i tidningen.
              Det är att oroa väldigt många människor att skriva det.
            </seg>
            <seg xml:id="i-8a2ff6c1c601a849-0">
              Jag hörde också LiseLotte Olsson beskriva hur den magsjuka personen
              långt från vårdcentralen skulle få svårt att komma till läkare.
              Är man så sjuk att man behöver gå till läkare kan jag förstå att
              det är svårt.
            </seg>
            <seg xml:id="i-8b9bb3faa7cdcd7e-0">
              Det handlar om ifall denna person har maginfluensa vid upprepade
              tillfällen, ständigt och jämt. Då tycker jag att det är ett ansvar
              som arbetsgivaren har att kunna hjälpa personen om hon eller han
              själv inte förmår se att det är ett upprepat beteende med ständigt
              ont i magen.
            </seg>
            <seg xml:id="i-a57cd8e2f1eeae23-0">
              Vi får annars väldigt ofta kritik för att vi på något vis ska
              gå arbetsgivarna till mötes. Detta handlar om att arbetsgivarna
              tar sitt arbetsmiljö- och arbetsgivaransvar att hjälpa och stödja.
            </seg>
            <seg xml:id="i-d200143c88a47cf6-0">
              Jag har varit med om det så många gånger att det för mig inte
              är politik. För mig handlar det om ett medmänskligt beteende att
              hjälpa och stödja. All diskussion om fusk som LiseLotte Olsson
              här för är helt fel. Jag undrar vem det är som misstänkliggör
              människor. Jag gör det inte.
            </seg>
            <seg xml:id="i-eef3aeda196b8b40-0">
              Detta är i stället ett sätt att stödja och hjälpa människor så
              att de inte blir långtidssjukskrivna och hamnar i ett utanförskap.
            </seg>
            <seg xml:id="i-475f926ff150c807-0">
              I dag ser vi hur kvinnorna i långt högre grad än männen får en
              sjuk- och aktivitetsersättning. Ungdomarna får det också. Låt
              oss i stället hjälpas åt att göra någonting i tid! Om de fackliga
              vill träffa ett kollektivavtal med arbetsgivarna är det jättebra,
              för då kommer det att stå över lagen.
            </seg>
          </u>
          <note type="speaker" xml:id="i-761661f28439c957-0">
            Anf. 112 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-2f4742b3bdf44a05-7">
            <seg xml:id="i-7e878cb54a470a21-0">
              Fru talman! Till ministern skulle jag först vilja komma med några
              saker när det gäller den lite mer allmänpolitiska frågan som handlar
              om hur läget är. Verkligheten är den att det har blivit fler förtidspensionärer
              under det första året med er vid regeringsmakten än under det
              sista året vi hade ansvaret för verksamheten. Utanförskapet har
              ju inte direkt minskat hittilldags. Jag tror att vi kan vara helt
              överens om det i grunden. Detta är inget mål.
            </seg>
            <seg xml:id="i-18502815ec1ee2a6-0">
              Det vi fick till oss i går tycker jag var mer anmärkningsvärt
              och allvarligt och värt att fundera på. Jag upprepar igen att
              arbetsplatsen är oerhört central för mig. Det är där vi måste
              lösa de här frågorna. Då ska man inte gå över någon tredje part
              för att lösa dem, utan då ska de lösas på arbetsplatsen. Jag fick
              i går höra att mer än 60 procent av dem som är sjuka ville komma
              tillbaka, men de var inte välkomna. Vad gör vi åt det? Det är
              ett mycket större bekymmer. Varför sätter vi inte mer fokus på
              arbetsplatsen i de här frågorna?
            </seg>
            <seg xml:id="i-4548eef5d98129c9-0">
              Jag välkomnar naturligtvis att företagshälsovården kommer in
              på plan om det blir i en form så att vi får den att fungera på
              ett bra sätt. Jag är tveksam till de resurser som man nu pratar
              om här. Jag skulle gärna vilja att ministern redovisar vad det
              är för nya pengar i sammanhanget. För mig är det omplacering av
              de medel som redan finns anvisade för att jobba med ohälsofrågorna.
            </seg>
            <seg xml:id="i-4fd4aeda9b5cc7b7-0">
              När det gäller socialförsäkringsnämnderna har jag lite svårt
              att förstå att man lyfter bort engagemanget från så många människor
              från både arbetsgivare och de fackliga organisationerna i de här
              viktiga frågorna i vardagen. Jag tror att man i dag är väl medveten
              om de kostnader som finns, och man försöker också göra någonting
              åt dem. En delaktighet att vara med i samhällets olika diskussioner
              kommer att vara viktig framåt i tiden. Jag beklagar att man klipper
              det.
            </seg>
            <seg xml:id="i-9941257bd04943fe-0">
              Skiljaktigheten finns fortfarande kvar i länsrätterna när det
              gäller de olika bedömningarna. Hur ska man komma till rätta med
              det?
            </seg>
          </u>
          <note type="speaker" xml:id="i-7f67a65777ca71f0-0">
            Anf. 113 Statsrådet CRISTINA HUSMARK PEHRSSON (m) replik:
          </note>
          <u who="unknown" xml:id="i-81e392c0323744b8-8">
            <seg xml:id="i-c9a2cc791df95a4a-0">
              Fru talman! Kurt Kvarnström har fel. Också antalet med sjuk-
              och aktivitetsersättningar sjunker. Detta poängterade också generaldirektör
              Curt Malmborg i debatten i går. Men det sjunker sakta och det
              gör det på grund av gamla synder och att ingenting gjordes. Det
              finns en regel i dag hos Försäkringskassan som är utformad av
              den gamla regeringen. Den innebär att man inom ett år ska prova
              sjuk- och aktivitetsersättning. Som vi hörde i debatten finns
              det många ungdomar som trots att de inte vill bli förtidspensionerade
              har råkat ut för detta. Jag har en grannflicka som kommer till
              mig med papper varje vecka. Jag säger: Möt motstånd! Du ska inte
              förtidspensioneras! Detta gör jag med risk för att jag blandar
              ihop mina roller, men jag har ett stort engagemang för att unga
              människor med arbetsförmåga inte ska pensioneras till ett utanförskap.
            </seg>
            <seg xml:id="i-b838034176f80149-0">
              Arbetsplatsen är central. Därför satsar vi på rehabiliteringsgaranti
              och på företagshälsovård. Jag kan beklaga att Kurt Kvarnström
              och hans parti har motsatt sig möjligheten att förstärka företagshälsovården,
              som bland andra Moderaterna har velat göra och har motionerat
              om under många år. Nu hoppas jag att det ska bli verklighet, och
              vi avsätter också pengarna.
            </seg>
            <seg xml:id="i-b8cdc31f198b0560-0">
              När det gäller pengarna handlar det om 3,4 miljarder kronor som
              vi ersätter. 200 miljoner kronor försvinner från aktivt köp av
              tjänstmedel på Försäkringskassan. Pengarna går i stället över
              till hälso- och sjukvården. Försäkringskassan vill inte ha de
              pengarna. De anser inte att de är kompetenta, och de anser att
              de inte har tid. 3,2 miljarder kronor är rent nya pengar. Det
              tror jag inte att vi behöver diskutera mer.
            </seg>
            <seg xml:id="i-1fca57cb421fbf90-0">
              Kurt Kvarnström med flera har hela tiden hävdat betydelsen av
              förtroendemannauppdraget när det gäller socialförsäkringsnämnderna.
              Jag hävdar att individens rättigheter och rättssäkerhet står över
              detta.
            </seg>
          </u>
          <note type="speaker" xml:id="i-7dc2696a0fd06982-0">
            Anf. 114 KURT KVARNSTRÖM (s) replik:
          </note>
          <u who="kurt_kvarnstrom_4cf575" xml:id="i-2f4742b3bdf44a05-8">
            <seg xml:id="i-6f10f102ea1ac55d-0">
              Fru talman! Individen är oerhört viktig. Det tror jag att jag
              påpekade i en debatt senast i går. Det gäller att se individerna.
              Men hur hittar vi tillbaka till att företagen ser individerna
              i stället för att använda dem som förbrukningsvaror? Det är det
              som är en av orsakerna. Under den tid vi hade det svårt på 90-talet
              var det alltför många människor som inte kände sig delaktiga i
              vårt samhälle. De har inte känt sig välkomna tillbaka till sina
              arbetsplatser, många gånger med begränsade krämpor. Utanförskapet
              har verkligen förstärkts av att man inte arbetar ordentligt med
              de här frågorna på arbetsplatsen.
            </seg>
            <seg xml:id="i-eb24cb1e3ec25148-0">
              Jag ser inte att förändringen med intyg från första dagen som
              finns på förslag i dag på något sätt förbättrar situationen. Jag
              välkomnar det initiativ och den vidsynthet som de fackliga organisationerna
              har haft på det här området. De har tecknat avtal. De har gjort
              bedömningar och satt sig ned för att se efter, och där det har
              funnits bekymmer har människor behövt ha en uppföljning genom
              att man lämnar intyg redan från första dagen. Jag tycker att det
              har varit tillräckligt. Man behöver inte släppa loss detta och
              ensidigt bedöma om det ska vara intyg eller inte på det här sättet.
            </seg>
            <seg xml:id="i-61feab4540b8add3-0">
              Det är detta jag reser mig emot i mitt sätt att argumentera.
              Jag tycker att det är fel väg att gå. När det gäller sjukvården
              kommer de flesta människor att få förstadagsintygen via telefon
              från läkaren. Och vad upptäcker man då?
            </seg>
          </u>
          <note type="speaker" xml:id="i-2dbf1003fd690744-0">
            Anf. 115 Statsrådet CRISTINA HUSMARK PEHRSSON (m) replik:
          </note>
          <u who="unknown" xml:id="i-81e392c0323744b8-9">
            <seg xml:id="i-043bddf0fb6341ae-0">
              Fru talman! Kurt Kvarnström ser inte intyg från dag ett för sjukskrivning
              som en förbättring. Jag kan bara säga att Kurt Kvarnström då misskrediterar
              alla de kollektivavtal där man har detta inskrivet. Sahlgrenska
              sjukhuset har det. Man säger där att det har varit ypperligt.
              De fackliga organisationerna var tveksamma till en början. Men
              när de ser att inte bara problemen uppmärksammas i tid utan att
              också insatser görs för att motverka de problem som finns har
              det blivit bra.
            </seg>
            <seg xml:id="i-b6ea5e22b8449315-0">
              Vi är helt överens när det gäller att det är viktigt att sätta
              individen i centrum. Men jag kunde inte låta bli att notera vad
              Kurt Kvarnström sade, nämligen att företagen ser individen som
              förbrukningsvara. Det tycker jag var ett lågvattenmärke, så det
              kommer jag inte ens att kommentera.
            </seg>
            <seg xml:id="i-1009baa5d1e55037-0">
              Jag kan bara säga att den borttagning av medfinansieringen som
              regeringen har gjort i stället hjälper människor som har haft
              en ohälsa att kunna komma tillbaka och söka arbete på samma villkor
              som en person som har varit frisk alltid. Sveriges Kommuner och
              Landsting med den dåvarande socialdemokratiska ledningen skickade
              ett pressmeddelande när medfinansieringen från regeringen togs
              bort. Man sade: Tack det var bra! Det har varit en utsorteringsmaskin.
              Nu har vi inte det problemet längre.
            </seg>
          </u>
          <note type="speaker" xml:id="i-11cf3ca6dce5f11b-0">
            Anf. 116 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-c4fdf9f847ec6229-2">
            <seg xml:id="i-5e6b955b3dd9a4c2-0">
              Fru talman! Cristina Husmark Pehrsson sade i sin inledning att
              det är lång väg kvar att gå. Det finns mycket, mycket mer man
              kan göra. I det här betänkandet handlar det om två delar som jag
              egentligen inte tror löser problemet.
            </seg>
            <seg xml:id="i-e79f2b8cba68e822-0">
              Vi har tappat fokus på att det handlar om folkhälsofrågor och
              att det handlar om att människor ska kunna känna livskvalitet.
              Det är en konstig ordning om man ska hänga upp de tidiga insatserna
              på om någon har ett sjukintyg eller ej. Ska man inte kunna få
              hjälp oavsett detta? Ska man inte kunna få hjälp innan det ens
              har gått så långt att man har blivit sjukskriven?
            </seg>
            <seg xml:id="i-d1c6092128fd95a3-0">
              Jag är sjuksköterska, precis som Cristina Husmark Pehrsson. Jag
              har jobbat i mer än 20 år inom akutsjukvården. Min erfarenhet
              är att det finns människor som söker sjukvård som kanske inte
              alltid kan få hjälp av de insatser som sjukvården har att erbjuda.
              Det är andra saker på arbetsplatsen som skulle betyda mycket mer.
              Det finns andra förändringar som skulle kunna hjälpa människor
              att fungera till fullo på arbetsplatsen.
            </seg>
            <seg xml:id="i-8af35a65322c5c17-0">
              Jag har också jobbat som facklig företrädare och senare som kanslichef.
              Då fick jag sitta och förhandla med kollektivavtalsmöjligheten
              om vilka insatser man ska sätta in. Nu hänger man upp detta på
              en lagändring när möjligheten för arbetsgivaren egentligen redan
              finns. 70 procent har detta via kollektivavtal. De andra 30 procenten
              kan göra det via Försäkringskassan. Det tycker jag är att skjuta
              på helt fel saker. Är det inte bättre att försöka se till att
              vi får tidiga insatser och få arbetsgivare och arbetstagare att
              jobba förebyggande?
            </seg>
          </u>
          <note type="speaker" xml:id="i-1ec0c149a934eb2b-0">
            Anf. 117 Statsrådet CRISTINA HUSMARK PEHRSSON (m) replik:
          </note>
          <u who="unknown" xml:id="i-81e392c0323744b8-10">
            <seg xml:id="i-56fbf70313597598-0">
              Fru talman! Varför utesluta det ena och bara jobba med en sak?
              Låt oss jobba med en mångfald saker. Jag får ibland frågan: Vad
              är det viktigaste som du som minister vill arbeta med för att
              minska ohälsan? Det är precis som Gunvor Ericson säger, att vi
              har en fantastiskt bra folkhälsa och ändå är nästan sjukast i
              världen. Hur får vi dessa ekvationer att gå ihop? Jag svarar att
              vi inte kan jobba med en sak. Vi måste jobba med väldigt många
              saker på en gång. Det handlar om företagshälsovården, tidiga insatser,
              förebyggande åtgärder, vara en del i rehabiliteringen och kunna
              vara ett nav för Försäkringskassan, arbetsförmedlingen, hälso-
              och sjukvården och så vidare. Det är väldigt viktigt, och det
              gäller inte minst att jobba med arbetsmiljöfrågorna. Det är det
              centrala i företagshälsovården. Därför ska vi satsa på det. Jag
              hoppas innerligt att jag får Gunvor Ericsons och Miljöpartiets
              stöd i satsningen på företagshälsovården.
            </seg>
            <seg xml:id="i-88a35da788190bff-0">
              Många kanske besökte Gunvor Ericson på akutmottagningen, men
              alla har inte kraft att göra det. Många har inte själva ork att
              söka, blundar för detta eller ser det inte. Är man på väg in i
              ett utmattningssyndrom går bara dagarna och situationen förvärras.
              Omgivningen ser, men man själv orkar inte. Jag har så roligt,
              säger man, och så tror man inte att man kan bli sjuk av det. Det
              handlar om att jobba med många olika saker. Detta är en väg att
              gå för att också ge de andra 30 procenten denna möjlighet.
            </seg>
            <seg xml:id="i-16fb46a20b280f68-0">
              Gunvor Ericson säger att man kan gå vägen via Försäkringskassan.
              Många kritiserar att Försäkringskassan har väldigt mycket att
              göra med sin omorganisation, jobb med fusk, ohälsa och så vidare.
              Trots att vi ger 700 miljoner kronor extra till Försäkringskassan
              nästa år är det en omväg, och det tar tid.
            </seg>
          </u>
          <note type="speaker" xml:id="i-5d64dd9fb38c62c4-0">
            Anf. 118 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-c4fdf9f847ec6229-3">
            <seg xml:id="i-ead175b784e0bb80-0">
              Fru talman! Först och främst skulle arbetsgivarna kunna teckna
              kollektivavtal så att de får den här möjligheten. Det är inte
              en speciellt stor omväg. Det handlar kanske snarare om maktfrågan
              för arbetsgivarna att kunna ta den här enklare vägen i stället
              för att ta ställning för att få en bra dialog med arbetstagarna
              och arbetstagarrepresentanterna. Jag tror att vi skiljer oss åt
              i synen på den här möjligheten. Jag tror inte att den här möjligheten
              att ändra lagstiftningen är avgörande. Jag tycker att det räcker
              att lagstiftningen är som den är.
            </seg>
            <seg xml:id="i-4aca1bf854eeed26-0">
              Vi i Miljöpartiet hade också ett yrkande i vår motion till det
              här betänkandet om att stärka individens möjlighet att medverka
              i Försäkringskassans val. Det röstades ned av majoriteten i utskottet.
              Jag tycker att det är olyckligt att man fokuserar så mycket på
              byråkratapparaten.
            </seg>
            <seg xml:id="i-92d3fb326affb7c7-0">
              Låt mig berätta en sak. En kvinna som jag pratade med häromdagen
              har varit sjukskriven från och till under hösten. Hon blev helt
              sjukskriven från den 1 januari. I november har hon fortfarande
              inte fått någon plan för återgång till arbetet. När jag frågade
              henne om man hade diskuterat det sade hon: Vad är det för något?
            </seg>
            <seg xml:id="i-b77d7e541af79cfc-0">
              För tre veckor sedan lade hon själv fram ett förslag till rehabilitering
              med specifika insatser. Då säger Försäkringskassan: Nej, då får
              du gå över till arbetsförmedlingen. Det handlade inte om något
              heltidsarbete över huvud taget. Det handlade om att det inte passade
              in i Försäkringskassans regelverk att hon själv tog initiativet.
              Vi har jättemycket att göra, och jag hoppas egentligen att man
              ser behovet av att stärka individens möjlighet att få en röst.
              Därför är det mycket olyckligt att man inte vågade tillstyrka
              det förslaget från oss.
            </seg>
          </u>
          <note type="speaker" xml:id="i-28e3b7aebb5265db-0">
            Anf. 119 Statsrådet CRISTINA HUSMARK PEHRSSON (m) replik:
          </note>
          <u who="unknown" xml:id="i-81e392c0323744b8-11">
            <seg xml:id="i-ad39a50454671f55-0">
              Fru talman! Jag är övertygad om att utskottet tar detta för givet.
              Vi har skrivit in individens möjlighet att påverka sin rehabiliteringsprocess
              i budgeten. Det är så självklart att det redan står i budgeten.
            </seg>
            <seg xml:id="i-03f165e13fbc7505-0">
              Vi har mycket att göra, säger Gunvor Ericson. Ja, det har vi
              verkligen på grund av att det har gjorts alldeles för lite. 550
              000 personer har en sjuk- och aktivitetsersättning. 140 personer
              om dagen fick en förtidspension de senaste tio åren trots att
              ingenting gjordes. Vi vill ändra det här sättet att arbeta inom
              Försäkringskassan med rehabiliteringskedjan.
            </seg>
            <seg xml:id="i-2e49edb91421f5c8-0">
              Jag tänker särskilt på alla dessa unga personer. Den här grannflickan
              till mig som jag berättade om har arbetat med charkuterimärkning
              och fått problem med axlar och nacke. Hon har varit sjukskriven
              i två och ett halvt år, och nu har hon blivit erbjuden en sjuk-
              och aktivitetsersättning. Vad är det för sätt att inte göra någonting
              och låta personer gå på det här viset så länge? Vad är det för
              sätt att välkomna unga människor in i vuxenlivet att avskriva
              deras fall och ge dem en pension? Jag tycker att det är att slå
              på dem som är sjuka och svaga. Jag vill göra allt för att motverka
              det och i stället försöka komma med en mängd olika lösningar för
              att stödja och hjälpa människor tillbaka till ett friskare liv
              och till arbetslivet förhoppningsvis.
            </seg>
          </u>
          <note type="speaker" xml:id="i-072b46199befd822-0">
            Anf. 120 MARIANNE WATZ (m):
          </note>
          <u who="unknown" xml:id="i-81e392c0323744b8-12">
            <seg xml:id="i-7947129bf3b9ffeb-0">
              Fru talman! Jag tänker också uppehålla mig vid förslaget att
              ge arbetsgivarna möjlighet att begära sjukintyg från första dagen
              i en sjuklöneperiod. Det gäller de arbetsgivare som inte redan
              har den här möjligheten via kollektivavtal. Det är slående att
              oppositionens motstånd mot detta inte främst grundar sig på att
              de anser att ett intyg inte fyller någon uppgift, att det inte
              behövs. Förslaget har nu debatterats och belysts från olika håll
              här i kammaren. Jag vill för min del understryka att jag tycker
              att förslaget är bra.
            </seg>
            <seg xml:id="i-db6bf48423fc6972-0">
              På utfrågningen om arbetslivsinriktad rehabilitering i går fick
              vi höra hur viktigt det är med tidiga insatser. Det hjälper att
              komma in före sjukskrivning, sade Irene Jensen som är professor
              vid Karolinska Institutet. Och det är just detta som förslaget
              ger möjlighet till, att komma in före.
            </seg>
            <seg xml:id="i-e1382f7f01230c7a-0">
              Förslaget uttrycker misstro mot individen och kan medföra en
              risk för onödiga konflikter på arbetsplatsen, anser oppositionen.
              Motståndet grundar sig också på oro för att trycket på vårdcentralerna
              kommer att öka, att situationen på vårdcentralerna kommer att
              försämras och därmed leda till felprioriteringar inom sjukvården.
            </seg>
            <seg xml:id="i-7eace996063884f0-0">
              Fru talman! Uttryckte s, v och mp oro när precis detta togs in
              i kollektivavtal? Att uttrycka oro över ett ökat tryck på vården,
              som oppositionen gör, innebär i sig ett misstroende mot individen.
              Man tror alltså att så många arbetstagare har en sådan frånvarofrekvens
              eller så otillräckliga skäl för sin frånvaro på arbetsplatsen
              att arbetsgivaren kommer att ha särskilda skäl för att begära
              intyg från första dagen i den omfattningen att situationen på
              vårdcentralerna försämras. Enligt förslaget krävs det nämligen
              att arbetsgivaren ska ha särskilda skäl för att kunna begära intyg
              och att begäran ska vara skriftlig.
            </seg>
            <seg xml:id="i-25395e7ad02bbba2-0">
              Jag vill inte dela det misstroendet. Jag anser inte att vi behöver
              vänta oss en stormflod av intygskrav. Jag tror inte att det faktum
              att samtliga arbetsgivare nu får möjlighet att begära intyg kommer
              att sätta större spår i debatten framöver i dag har det satt mycket
              stora spår i vår debatt än vad möjligheten att kräva intyg enligt
              kollektivavtal har gjort tidigare.
            </seg>
            <seg xml:id="i-226180a0f7bccf1c-0">
              Det kommer däremot att bli ett stöd för att i tid kunna hjälpa
              en arbetstagare med problem. Det är viktigt att komma in i tid.
              Det underströks verkligen i gårdagens utfrågning. Det kommer förstås
              också att innebära ett skydd mot ett felaktigt utnyttjande av
              systemen.
            </seg>
            <seg xml:id="i-a1ef24c8c0ac091d-0">
              Jag delar inte heller oppositionens oro för att sjukvården inte
              ska kunna hantera uppgiften att utfärda fler sjukintyg än vad
              man gör i dag. I Helsingforss län införs nu till exempel Vårdval
              Helsingfors, som i praktiken innebär att en peng följer patienten.
              Det innebär alltså att varje patientbesök genererar någonting
              till den mottagande husläkarmottagningen. Det finns inte ett fixerat
              antal patienter eller en fixerad summa där mottagaren måste prioritera
              bort vissa patienter till förmån för dem som ska gå först enligt
              gällande prioriteringsordning som även ska gälla framöver.
            </seg>
            <seg xml:id="i-ff698d16d8614d08-0">
              Självklart kommer husläkarmottagningar att liksom andra företag
              kunna organisera sig för att möta krav och behov hos de patienter
              som kommer att anlita dem. Man kan säkert finna smidiga lösningar
              på olika sätt med kontakter i glesbebodda län. Det är jag säker
              på.
            </seg>
            <seg xml:id="i-7e3b974044d8d6eb-0">
              Att ge arbetsgivaren en möjlighet att begära sjukintyg från första
              dagen ser jag som ytterligare en pusselbit i regeringens arbete
              för att hjälp och rehabilitering ska kunna sättas in tidigt om
              det behövs.
            </seg>
          </u>
          <note xml:id="i-2b3218b8106d5df2-0">
            Jag yrkar därför bifall till förslaget i betänkandet och avslag
            på motionerna.
          </note>
          <note type="speaker" xml:id="i-45877182cf65ba4e-0">
            Anf. 121 JASENKO OMANOVIC (s) replik:
          </note>
          <u who="unknown" xml:id="i-81e392c0323744b8-13">
            <seg xml:id="i-2d05a56c7f592b16-0">
              Fru talman! Jag har redan instämt i Kurt Kvarnströms anförande.
              I stället vill jag vända mig till Helena Rivière och be henne
              om ett litet förtydligande av det hon sade i sitt anförande.
            </seg>
            <seg xml:id="i-868dc389a4d69088-0">
              Helena Rivière tog nämligen upp Bidrags-Sverige, och i samband
              med det räknade hon upp ett antal län: Västerbotten, Norrbotten,
              Västernorrland, Jämtland och jag tror även Gävleborgs län. Det
              skulle vara bra, om Helena Rivière så behagar, med en ytterligare
              förklaring till den bild hon här framför om de norra länen och
              Bidrags-Sverige.
            </seg>
          </u>
          <note xml:id="i-a80f50d5e081d842-2">
            Överläggningen var härmed avslutad.
          </note>
          <note xml:id="i-82d53a211f71b947-0">
            9 § Redovisning av AP-fondernas verksamhet 20022006
          </note>
          <note xml:id="i-6f85b9ec42ab60ba-3">
            Föredrogs
          </note>
          <note type="speaker" xml:id="i-298f5a3c19b6f2a1-0">
            Anf. 122 ULLA ANDERSSON (v):
          </note>
          <u who="ulla_andersson_2195fb" xml:id="i-f8f4eeadf1e3f566-0">
            <seg xml:id="i-937c99b824e97dbb-0">
              Fru talman! Jag vill börja med att yrka bifall till reservationerna
              1 och 3. Jag tar det i inledningen eftersom jag alltid brukar
              glömma det.
            </seg>
            <seg xml:id="i-c8d788dacbaa68e1-0">
              Så vill jag citera en låt av en mycket känd sångare Cornelis
              Vreeswijk. Den heter Till Jack . Jag tänker inte sjunga, för jag
              tror att jag fråntar de goda orden en hel del då.
            </seg>
            <seg xml:id="i-6d0390d63a12eef2-0">
              Även om denna låt har många år på nacken är den tyvärr fortfarande
              mycket aktuell. Krig och vapen sprider alltjämt död och förintelse.
              Även om vapnen byter namn är syftet fortfarande att förstöra och
              sprida död och förintelse. Civila drabbas allt hårdare, och även
              om krigsherrarna vill att krigen ska framstå som kliniska är vi
              nog många som undrar vad denna kliniskhet består i. Man kan nog
              fundera som så att det är en klinisk frihet från humanism.
            </seg>
            <seg xml:id="i-b9aed72cd251c411-0">
              Vi är många som blir upprörda över det vi får se och ta del av
              via tv. Det är barn, män och kvinnor som gråter. Vi ser lemlästade
              människor. Vi får se bilder på massgravar och andra begravningar.
              Vi upprörs, helt rättmätigt. Vi får också se barn som klivit på
              minor eller klusterbomber eller som föds missbildade på grund
              av krigets fasor och efterlämningar. Vi berörs och upprörs.
            </seg>
            <seg xml:id="i-106fae04a38bcd2d-0">
              Nu är ni många som funderar över vad detta har att göra med AP-fondernas
              verksamhet över fem år. Men det är så att du och jag, vi alla,
              i dag är ägare till kärnvapen och klusterbomber genom AP-fondernas
              placeringar. I Dagens Industri i somras kunde vi se att vi genom
              AP-fonderna har investerat 1,5 miljarder av våra pensionspengar
              i dessa fruktansvärda vapen. Vänsterpartiet vill att vi ska förändra
              detta, ta frågorna på allvar och göra som i Norge, det vill säga
              införa ett förbud mot investeringar av våra pensionsmedel i krigsindustrin.
              Vi tror att vi har ett stort stöd bland människor när vi ställer
              de kraven.
            </seg>
            <seg xml:id="i-bad4d77c3b75b3d2-0">
              I dag beräknas 82 länder vara drabbade av explosiva lämningar
              efter krig. 40 människor bedöms varje dag mista livet på grund
              av detta. Den långsiktiga förödelsen blir kanske mest uppenbar
              när man konstaterar att länder i Sydostasien fortfarande har stora
              problem med oexploderade substridsdelar som fälldes av USA mellan
              1964 och 1973. Det är alltså 3040 år sedan. Ändå påverkar det
              än i dag många människors vardag. Medan den här debatten pågår,
              kanske en timme, mister två människor livet på grund av en odetonerad
              klusterbomb till exempel.
            </seg>
            <seg xml:id="i-f0e5c3d9b5bbc009-0">
              Tyvärr är vi väldigt ensamma här i riksdagens kammare, trots
              en väldigt lång tradition i svensk politik av arbete för nedrustning.
              År 2003 tillsatte Anna Lindh en kommission för att utarbeta förslag
              till hur man skulle fortsätta arbetet med nedrustningen av nukleära,
              biologiska och kemiska massförstörelsevapen. Ordförande var Hans
              Blix, och i rapporten föreslog kommissionen att innehav och användning
              av kärnvapen bör förbjudas folkrättsligt, liksom kemiska och biologiska
              vapen. Vi i Vänsterpartiet delar den uppfattningen, och därför
              vill vi inte heller att våra egna AP-fonder ska ha rätt att investera
              pengar i en sådan industri.
            </seg>
            <seg xml:id="i-50e08a3f129398a2-0">
              Förhoppningsvis kan debatten i dag få några fler att tänka till,
              och kanske något parti kan flytta sin position närmare Vänsterpartiet.
              Vi vet att vi har fredsrörelsen bakom oss och även många andra.
            </seg>
            <seg xml:id="i-8c4ce2756e46b86d-0">
              Jag kan glädjande nog berätta att Tredje AP-fonden själv har
              fattat ett beslut om att sådana här investeringar inte ska ske.
              Tyvärr har inte de andra fonderna följt efter, och enligt vad
              som stod i Dagens Industri hade frågan inte ens varit aktuell.
              Man stod ganska nyvaken inför dessa fakta. Det går att göra annorlunda.
              Det visar Tredje AP-fonden, och det visar den norska pensionsfonden.
              Men det handlar om att vilja, och frågan är: Finns den politiska
              viljan?
            </seg>
            <seg xml:id="i-6369655244d7ce69-0">
              Utskottet har i stället hanterat frågan om Fjärde AP-fondens
              låga avkastning i förhållande till övriga fonder. Och visst ska
              man övervaka och ha uppsikt över fondernas arbete med att placera
              pengar i olika tillgångar, men hela systemet bygger ju på att
              placeringar är spekulationer. När några vinner förlorar andra.
              I ett sådant system finns inget sammanhållet samhällsintresse.
              Det kanske borde uppröra mer än Fjärde AP-fondens så kallade misslyckade
              placeringar.
            </seg>
            <seg xml:id="i-2e411016570d14fe-0">
              Vi kan också ta del av hur förvaltningskostnaderna byggs upp
              alltmer och hur den operativa förvaltningen inte alls leder till
              ett plus i sluttampen utan att förvaltningskostnaderna just kostar
              lika mycket som den ytterligare avkastningen bidrar med. Vi kan
              också konstatera att sedan det nya pensionssystemet infördes har
              just förvaltningens administrationskostnader fördubblats, vilket
              säger en hel del om det nya pensionssystemets funktionssätt.
            </seg>
            <seg xml:id="i-06ec39e773252ed3-0">
              Vi är alltså kritiska till det här pensionssystemet, och det
              är väl ingen nyhet. Om man har ett system som hela tiden bygger
              på att man ska placera och få bästa möjliga avkastning förlorar
              man ju i förlängningen bästa möjliga utveckling för arbetsmarknaden
              till exempel. Det är ju det vi alla brukar säga, att det är just
              arbete som är grunden för hur vi ska lyckas betala framtidens
              pensioner. Då borde ju AP-fondernas inriktning vara att bidra
              till en sådan utveckling. I stället bidrar det system vi har i
              dag till att kortsiktiga vinstintressen underbyggs och stimuleras,
              och i slutändan kanske samhällsintresset kommer helt i skymundan.
            </seg>
            <seg xml:id="i-d031be3827d5345f-0">
              Vänsterpartiets förslag skulle ge större vinster i form av att
              vi skulle kunna få starkare företag genom långsiktigt ägande,
              regional balans och högre sysselsättning.
            </seg>
            <seg xml:id="i-dce3a555a9f0475c-0">
              Vi har valt att reservera oss i finansutskottet bland annat med
              anledning av vår motion om vapenindustrin men också därför att
              vi inte vill överföra pengar från AP-fonderna till statens budget.
              Det har sin grund i två saker. Den ena är att den här bromsen
              kan slå till om man gör så. Bromsen är inbyggd i pensionssystemet
              och bygger på hur många barn som föds, hur många som har in- och
              utvandrat, när och hur mycket invånarna arbetar, när individerna
              pensioneras och hur länge de lever efter denna tidpunkt. Om systemet
              är i finansiell obalans räknas pensionsbehållningarna inte upp
              med tillväxten i de genomsnittliga inkomsterna, och de utgående
              pensionerna sänks. Det innebär att man kan sänka pensionerna om
              de yrkesarbetandes avgifter till pensionssystemet och pengarna
              i AP-fonderna inte räcker för att täcka pensionsåtagandet.
            </seg>
            <seg xml:id="i-e793d1b719edad94-0">
              Den person som har uppfunnit den här bromsen, Ole Zettergren,
              har själv i en dokumentär i tv, Vem vill bli pensionär , sagt:
              Bromsen har till syfte att befria politikerna från ett ställningstagande
              mellan att öka beskattningen av de förvärvsarbetande och att sänka
              pensionerna. I stället slår man på den automatiska bromsen och
              sänker nivåerna i systemen. Och politikerna i den så kallade genomförandegruppen
              går fria från ansvar. Enligt uppgifter från Försäkringskassan
              är det stor risk för att bromsen kommer att slå till och att pensionärerna
              därmed kommer att få sänkta pensioner.
            </seg>
            <seg xml:id="i-1b2339b3176cb292-0">
              Ytterligare en anledning till att vi har reserverat oss är just
              de överföringar som jag nu tänker komma till och den genomförandegrupp
              som finns. Man har hittills överfört 245 miljarder kronor från
              AP-fonderna till statsbudgeten. År 2004 bestämde genomförandegruppen,
              det vill säga företrädare för de fem partier som står bakom pensionsöverenskommelsen,
              att tills vidare avvakta med resterande överföring från AP-fonderna
              för att minska risken för att bromsen skulle utlösas under de
              närmaste åren. Man var också överens om att återkomma senare för
              att ta ställning till framtida överföringar från AP-fonderna.
            </seg>
            <seg xml:id="i-dcd71f834206cf10-0">
              Ni har nyligen hört att vi ifrågasätter pensionssystemets hållbarhet
              på lång sikt. Därför vill vi tydligt och klart markera att vi
              helt avvisar möjligheten att överföra pengar från AP-fonderna.
              Utöver de starka sakliga skäl som jag nyss har tagit upp finns
              det också ett demokratiskäl till detta. För ungefär fyra år sedan
              fattade riksdagen ett beslut genomförandegruppen tog sig rätten
              att överpröva det beslutet utifrån betänkande 1999/2000:FiU19
              där man sade att utskottet konstaterar att det i framtiden kan
              uppstå situationer då den ekonomiska ställningen i pensionssystemet
              blir så stark att det inte finns anledning att behålla ytterligare
              överskott i systemet. Enligt fempartiöverenskommelsen om pensionssystemet
              ska varaktigt överskott efter den 1 januari 2005 tillfalla de
              försäkrade.
            </seg>
            <seg xml:id="i-5b73cc82b28360b1-0">
              Det här är en mycket tydlig skrivning och ett mycket tydligt
              riksdagsbeslut. Men de fem partierna i genomförandegruppen anser
              sig ha rätten att hela tiden överpröva detta, och debatten om
              pensionssystemet förs inte bland de förtroendevalda här i kammaren,
              öppet inför folket och dem som berörs, utan i en liten grupp bakom
              slutna dörrar. Ibland kan vi läsa i tidningen hur dessa dörrar
              slår in och ut, att man springer därifrån och lämnar överenskommelsen.
              Sedan kommer man tillbaka lite glatt och vill vara med igen.
            </seg>
            <seg xml:id="i-e6839677bfa6f7f0-0">
              Vi tycker att det är viktigt med ett stort offentligt sparande
              och menar därmed att det sparande som sker i AP-fonderna bör behållas.
              Inte en enda överföring till får ske från AP-fonderna. Man brukar
              prata om en vinnavinna-situation. Med det nya pensionssystemet
              kan man säga att det finns vinnavinna, och det finns försäkringsbolag,
              det finns banker och det finns ett kortsiktigt vinstintresse.
              Det är väl en trepartsdel.
            </seg>
            <seg xml:id="i-c6e19c6354886a86-0">
              Jag skulle i alla fall vilja avsluta mitt anförande, fru talman,
              med en fråga till övriga partiers representanter här i kammaren.
              Borde inte ni och vi tillsammans kunna stå upp för en nedrustning
              och bestämma oss för att AP-fonderna inte ska få investera i krigsindustrin?
              Borde inte det vara hedervärt? Borde inte det vara något som vi
              alla skulle kunna komma överens om över partigränserna, en ganska
              enkel, basal fråga i mänsklighet?
            </seg>
          </u>
          <note type="speaker" xml:id="i-1314ce0f577d0e12-0">
            Anf. 123 CHRISTOPHER ÖDMANN (mp):
          </note>
          <u who="unknown" xml:id="i-81e392c0323744b8-14">
            <seg xml:id="i-246e1dd6d38cb1d0-0">
              Fru talman! Först och främst tycker jag att det är bra att vi
              får en debatt om AP-fonderna i Sveriges riksdag. De är viktiga,
              och de handskas med enorma finansiella värden som det är viktigt
              att förvalta på ett bra och meningsfullt sätt. Debatten är också
              viktig med tanke på att de finansiella marknaderna är föränderliga
              och att det därför är viktigt att med viss regelbundenhet se över
              hur AP-fondernas kapital handhas och placeras.
            </seg>
            <seg xml:id="i-6d31c769ac35de9d-0">
              Det senaste året har medierna i återkommande artiklar och reportage
              diskuterat AP-fonderna, deras resultat, hur de tänker agera i
              olika frågor inför olika bolagsstämmor, och även kvalitativt,
              vilka investeringar de gör. Det är bra att denna debatt förs,
              och det är bra om fler kan engagera sig i de här frågorna.
            </seg>
            <seg xml:id="i-3fc6c1f59a426d3a-0">
              PPM-fonderna har inte blivit någon succé. En anledning är säkert
              att det är så oerhört svårt att få en överblick över hela sin
              situation och hur PPM-valet kommer in i allt detta. Eftersom det
              inte är allmänt känt hur AP-fonderna placerar pensionspengarna
              är det oerhört svårt att veta vilka val man ska göra, bland annat
              i PPM-valet. Få, om ens någon, vet hur hög eller låg pensionen
              kommer att vara den dagen man ska kvittera ut sina pensionspengar.
              Samtidigt är information nödvändig. Den är absolut nödvändig för
              att man över huvud taget ska kunna göra till exempel sina val
              till PPM och annat.
            </seg>
            <seg xml:id="i-40a863c9d79be1db-0">
              Det är säkert inte heller allmänt känt att svenska AP-fonderna
              satsar större delen av pensionskapitalet på finansmarknader utanför
              Sverige och att en stor andel för närvarande är investerad i aktier,
              det vill säga papper med väsentligt högre risk än olika räntebärande
              papper eller statliga obligationer. Det finns också ett problem
              med att AP-fonderna bidrar till den anonymitet som det finns en
              allmän kritik mot på finansmarknaderna. Ökad synlighet när det
              gäller investeringar håller på att bli alltmer efterfrågad i dag,
              och där finns det all anledning att vi funderar på hur vi kan
              förbättra informationen och synliggörandet av investeringarna.
            </seg>
            <seg xml:id="i-a380374df9c85c1c-0">
              AP-fonderna ska ju i första hand lägga rent ekonomiska värderingar
              på valet av investeringsobjekt, det vill säga största möjliga
              avkastning på insatt kapital. I ägardirektiven ingår visserligen
              skrivningar som begränsar för företagen. Där kan bland annat barnarbete
              ingå. Men det är i praktiken svårkontrollerbart då verksamheter
              kan döljas både i dotterbolag och hos underentreprenörer.
            </seg>
            <seg xml:id="i-9e2557263bbd2df8-0">
              Samtidigt kan vi konstatera att etik och miljö, klimatfrågor,
              har blivit allt viktigare på de finansiella marknaderna och för
              enskilda människor.
            </seg>
            <seg xml:id="i-1c32df7dc3b76320-0">
              Det som vi från Miljöpartiet skulle vilja diskutera när det gäller
              AP-fonderna är till exempel om det ska finnas några andra kriterier
              än högsta möjliga avkastning. Borde placeringarna också följas
              av ett ägaransvar med i förekommande fall platser i bolagsstyrelser?
              Finns det anledning att placera pensionskapitalet på ett sådant
              sätt att det kan stimulera utveckling i den egna regionen? Vad
              skulle regering och riksdag kunna göra för att underlätta tillkomsten
              av regionutvecklingsfonder? För oss är det självklart att pensionskapitalet
              ska förräntas utifrån en hållbar, socialt, ekologiskt och ekonomiskt
              rimlig nivå.
            </seg>
            <seg xml:id="i-e91e4107f7d701b6-0">
              Det betyder att placeringen av pensionspengarna ska hanteras
              på ett sätt som innebär att pensionärernas levnadsstandard kan
              säkras på högsta möjliga nivå. Med kloka investeringar som stimulerar
              till en positiv ekonomisk utveckling kan viktig förstärkning ske
              av angelägna verksamheter för regionerna. Vi tror att om dessa
              stora tillgångar som AP-fonderna förfogar över delvis kan verka
              direkt på regional nivå ökar möjligheterna påtagligt att säkerställa
              en god kvalitet och för medborgarna angelägna verksamheter. Regionala
              fonder skulle också bidra till att synliggöra pensionspengarna
              bättre än i dag och att det blir lättare att se vad pensionspengarna
              investeras i. Regionala fonder skulle vara ett modernt förslag
              som skulle ligga väl i tiden.
            </seg>
            <seg xml:id="i-f8ae16634eabb689-0">
              Regionala utvecklingsfonder finns i dag i till exempel Kanada.
              I Kanada ställs också krav relaterade till exempelvis miljö, jämställdhet,
              arbetsmiljö och sociala villkor. Vi anser att dessa krav också
              bör ställas på våra svenska AP-fonder. Erfarenheterna från Kanada
              har dessutom visat att miljökrav och sociala krav har lett till
              höjd produktivitet. I Kanada har man också gått så långt att fondinstitutionen
              tagit aktivt ägaransvar genom styrelseplatser som står i relation
              till satsat kapital. På detta sätt kan man bättre följa utvecklingen
              i de företag man har satsat kapital i. Detta anser vi skulle vara
              en väg att minska känslan av anonymitet när det gäller pensionspengarna.
            </seg>
            <seg xml:id="i-8e59acd7fcaebbc3-0">
              Exemplen från andra länder är positiva. Därför anser vi att liknande
              modeller kan byggas också här i Sverige. Antalet regionala områden
              kan självklart diskuteras, men vi anser att kommuner och landsting
              och deras fackliga organisationer borde inleda diskussioner om
              regionala fonder. Kommuner och landsting har dessutom ett egenintresse
              av att mer pengar satsas i den egna regionen.
            </seg>
            <seg xml:id="i-a0784adbd3af051c-0">
              För att möjliggöra ett första steg för regionala utvecklingsfonder
              föreslår vi att ett försök görs i någon av landets regioner. Fondernas
              kapitalbildning bör vara öppen för kapital från både kommun- och
              landstingsanställda likväl som från privatanställda. Vi är övertygade
              om att många skulle vilja se satsningar i den egna regionen framför
              att deras pensionspengar far runt på den internationella kapitalmarknaden.
            </seg>
            <seg xml:id="i-1cb4b292fcdd92fb-0">
              Därmed vill jag inte säga att vår tids globalisering endast är
              av ondo. Tvärtom är globaliseringen viktig och ger oss stora möjligheter.
              Mänskliga kontakter på den globala nivån är viktiga på många olika
              sätt. Däremot inser allt fler i dag att utvecklingen av den lokala
              och regionala nivån är viktig just för att motverka de negativa
              sidor som finns också i den globala utvecklingen. Det behövs mer
              satsningar på den regionala nivån. Där anser vi att pensionspengarna
              skulle bli en viktig tillgång. Vi tror också att många skulle
              se positivt på att det i den globala finansiella världen samtidigt
              finns mer greppbara konkreta satsningar på de mer överblickbara
              lokala och regionala planen.
            </seg>
            <seg xml:id="i-33adb1c40af46aa2-0">
              Herr talman! Därmed vill jag yrka bifall till reservation 2 i
              betänkandet.
            </seg>
          </u>
          <note type="speaker" xml:id="i-9fa07acabeef94fb-0">
            Anf. 124 HANS HOFF (s):
          </note>
          <u who="hans_hoff_aff0b8" xml:id="i-344c05a059454320-0">
            <seg xml:id="i-fc4c25ccfd7ccbd5-0">
              Herr talman! Betänkandet om AP-fondernas verksamhet 20022006
              baseras på regeringens skrivelse. I skrivelsen lämnar regeringen
              en redovisning av AP-fondernas verksamhet. Årets skrivelse är
              den första där fondernas resultat kan utvärderas för en heltäckande
              femårsperiod.
            </seg>
            <seg xml:id="i-46c61bf6c2acd447-0">
              Regeringens utvärdering visar att fondernas avkastning de senaste
              fem åren har legat på i genomsnitt 7,4 procent, vilket motsvarar
              en real avkastning på 6 procent per år.
            </seg>
            <seg xml:id="i-ee3f9ab3ce805ffa-0">
              AP-fonderna har en oerhört viktig roll i att utjämna svängningarna
              i balansen mellan pensionsavgifter och pensioner. Denna uppgift
              kommer att bli allt viktigare de kommande åren, i synnerhet när
              den stora gruppen löntagare födda på 1940-talet börjar gå i pension
              och pensionssystemets utgifter kommer att överstiga de löpande
              inkomsterna. AP-fondernas uppgift är att klara sådana obalanser
              utan att pensionärernas ekonomi ska påverkas negativt. En av flera
              faktorer för att så mycket som möjligt av pengarna som finns i
              AP-fonderna ska användas till pensioner är att kostnaderna i fondernas
              verksamhet är så låga som möjligt.
            </seg>
            <seg xml:id="i-de36178a1560c7d6-0">
              Mot den bakgrunden väckte vi socialdemokrater en motion där vi
              ansåg det vara viktigt att den nya regeringen fortsatte det arbete
              som den tidigare socialdemokratiska regeringen påbörjat med att
              aktivt sänka kostnaderna för fondernas arbete. Vi har i dag ingen
              reservation på detta yrkande. Orsaken är att utskottet delar vår
              uppfattning att det är oerhört viktigt att fortsätta att granska
              och kontrollera kostnadsutvecklingen och kostnadseffektiviteten
              i pensionssystemet och AP-fonderna. Det konstateras också att
              den nuvarande regeringen i likhet med den tidigare regeringen
              kommer att fortsätta att uppmärksamma kostnadsfrågorna detta inte
              minst mot bakgrund av att ingen av fonderna under den senaste
              femårsperioden har uppnått styrelsernas mål för den mer kostnadskrävande
              operativa förvaltningen.
            </seg>
            <seg xml:id="i-a02149924f52831a-0">
              Herr talman! Utskottet konstaterar att Fjärde AP-fonden under
              perioden redovisat ett betydligt sämre ekonomiskt resultat än
              övriga fonder. Fjärde AP-fondens resultat är 12 miljarder kronor
              lägre jämfört med genomsnittet i fonderna 13 och ca 17 miljarder
              kronor lägre än i den fond som har gått bäst. Regeringen är också
              på flera punkter kritisk till Fjärde AP-fondens förvaltning. Det
              är enligt finansutskottets mening av största vikt för förtroendet
              för pensionssystemet och AP-fonderna att pensionskapitalet förvaltas
              effektivt. Finansutskottet anser därför att regeringen bör intensifiera
              uppföljningen av de åtgärder som vidtagits och de åtgärder som
              planeras för att förbättra lönsamheten i Fjärde AP-fonden. Det
              är också enligt finansutskottets mening viktigt att regeringen
              fortsätter den inledda förnyelsen av styrelsen. Regeringen bör
              dessutom i nästa års skrivelse till riksdagen om AP-fondernas
              verksamhet särskilt återrapportera om hur verksamheten i Fjärde
              AP-fonden har utvecklats.
            </seg>
            <seg xml:id="i-498ef3b0566ff8f9-0">
              Herr talman! Mot bakgrund av den negativa ekonomiska utveckling
              som varit i Fjärde AP-fonden hade jag om jag hade varit dess ordförande
              föregripit regeringens förnyelse av styrelsen och meddelat regeringen
              att jag ej kandiderar till en ny period.
            </seg>
            <seg xml:id="i-aa04cd536d80543b-0">
              Herr talman! Utskottet föreslår att skrivelsen läggs till handlingarna.
            </seg>
          </u>
          <note type="speaker" xml:id="i-f80460307417e97f-0">
            Anf. 125 PER ÅSLING (c):
          </note>
          <u who="per_asling_eef4de" xml:id="i-6fd2e238f8fce180-0">
            <seg xml:id="i-0e20ec06e960ee10-0">
              Herr talman! Vi kan nu konstatera att AP-fonderna har klarat
              sin uppgift i det svenska pensionssystemet med råge. Förra året
              ökade kapitalet i AP-fonderna med 88,7 miljarder kronor och uppgick
              vid årsskiftet till 858 miljarder kronor. Det motsvarar en avkastning
              på 10,7 procent för 2006.
            </seg>
            <seg xml:id="i-20e349332ec59e45-0">
              När kapitalet i fonderna växer snabbare än inkomsterna minskar
              risken för att den automatiska balanseringen ska aktiveras och
              att pensionerna måste anpassas till rådande ekonomiskt läge. De
              senaste fem åren har avkastningen i genomsnitt legat på 7,4 procent
              som också Hans Hoff konstaterade och realt på 6 procent. Sedan
              årsskiftet 2001 har buffertfonderna gett ett realt tillskott på
              sammanlagt 173 miljarder kronor, vilket är ett överskott gentemot
              inkomstindex på 97 miljarder kronor. Det är tillfredsställande
              resultat, som bidrar till att stärka det allmänna förtroendet
              för pensionssystemet och att upprätthålla balansen i pensionssystemet.
            </seg>
            <seg xml:id="i-028bbb3d4b67b746-0">
              Inom ramen för pensionsöverenskommelsen vårdar vi vårt uppmärksammade
              pensionssystem och tar gemensamt ansvar för att pensionsreformens
              avsikter inte går förlorade när majoriteten i riksdagen skiftar.
              Nyligen enades alliansen och Socialdemokraterna i frågan om förtidspensionärernas
              ålderspension. Därmed tog vi ansvar för pensionsreformen och dess
              framtida politiska stabilitet.
            </seg>
            <seg xml:id="i-ac4c7bd2e77e006f-0">
              Herr talman! Regeringen konstaterar i sin skrivelse om AP-fonderna
              att Fjärde AP-fonden redovisade ett svagare resultat än de övriga.
              Utvecklingen i Fjärde AP-fonden har släpat efter under flera år,
              och det samlade resultatet skiljer sig i jämförelse med de andra
              buffertfonderna. Regeringen konstaterar att fondens aktieförvaltning
              inte håller en tillräckligt hög kvalitet. Finansutskottet stöder
              regeringen i dess ambition att förbättra effektiviteten i Fjärde
              AP-fonden. Finansutskottet uppmanar regeringen att intensifiera
              uppföljningen av vidtagna och planerade åtgärder i detta syfte
              och att fortsätta med den förnyelse av fondens styrelse som har
              inletts.
            </seg>
            <seg xml:id="i-e8a77dab8ca4474f-0">
              Det är viktigt att alla AP-fonder förvaltas ansvarsfullt och
              effektivt med fokus på att nå en riskanpassad avkastning som är
              förenlig med pensionssystemets skyldigheter. Erfarenheten visar
              att näringslivsutveckling och avkastning till pensionssystemet
              går hand i hand.
            </seg>
            <seg xml:id="i-e37c44cc4f43bc7d-0">
              Den till kapitalet sett minsta AP-fonden, den sjätte, bidrar
              till att stärka och utveckla de mindre företagen. Det är viktigt
              för såväl näringsliv som pensionssystem att Sjätte AP-fonden fortsätter
              med sitt uppdrag. Att sprida riskerna i pensionsfonderna när börserna
              svajar och tappar i värde ger också en positiv effekt, liksom
              att komma i åtnjutande av de mindre företagens potential. Både
              pensionssystemet och företag kan stärkas via inslag av onoterade
              aktier och riskkapitalinvesteringar i svenska bolag inom AP-fonderna.
            </seg>
            <seg xml:id="i-b445c78e8cb96ce8-0">
              Herr talman! AP-fondernas placering ska först och främst styras
              av ett ansvarsfullt hänsynstagande till pensionssystemet.
            </seg>
            <seg xml:id="i-0e556ce01f30162d-0">
              Herr talman! Låt mig som engagerad i näringslivet avslutningsvis
              konstatera att inom ramen för pensionsöverenskommelsen välkomnar
              Centerpartiet en diskussion om AP-fondernas placeringsmöjligheter.
              Vi tror att AP-fonderna skulle bidra till ett starkare svenskt
              entreprenörsklimat om kapitalet tillåts investeras i onoterade
              aktier och i infrastruktur i större utsträckning än i dag.
            </seg>
            <seg xml:id="i-41a29f83a0e34ca3-0">
              Sådana tankar har även förts fram av ledande företrädare för
              fonderna. Att höja eller ta bort investeringsgränsen på 5 procent
              för onoterade papper bidrar till en bättre riskkapitalfinansiering
              i tillväxtbranscher som kan ge framtidens arbetstillfällen. Vi
              kan höja avkastningen i pensionsfonderna samtidigt som vi bidrar
              till en smidigare strukturomvandling och högre tillväxt. Det skulle
              komma hela landet till del, då sysselsättningen stiger, arbetstillfällena
              blir fler och vägarna och järnvägarna blir bättre.
            </seg>
            <seg xml:id="i-daaf213837d274d8-0">
              Centerpartiet kommer därför att ta initiativ till att en sådan
              diskussion förs om AP-fondernas placeringspolicy inom ramen för
              pensionsöverenskommelsen.
            </seg>
          </u>
          <note xml:id="i-1fa0db5667737a88-0">
            Låt mig avslutningsvis yrka bifall till utskottets förslag.
          </note>
          <note type="speaker" xml:id="i-f43ef693525e3605-0">
            Anf. 126 CHRISTOPHER ÖDMANN (mp) replik:
          </note>
          <u who="unknown" xml:id="i-81e392c0323744b8-15">
            <seg xml:id="i-a9cd74ba61178ed6-0">
              Herr talman! Centerpartiet har i alla fall förr i tiden varit
              mycket engagerat i regionala frågor, och det jag då undrar är
              naturligtvis hur ni skulle se på att det i någon region görs försök
              att testa just att införa regionala fonder för att se på vilket
              sätt man skulle kunna ta till sig erfarenheterna och kanske gå
              vidare för att få fler sådana fonder i Sverige i framtiden.
            </seg>
          </u>
          <note type="speaker" xml:id="i-b7a0eccc3d195ea0-0">
            Anf. 127 PER ÅSLING (c) replik:
          </note>
          <u who="per_asling_eef4de" xml:id="i-6fd2e238f8fce180-1">
            <seg xml:id="i-7b58a5b83dcf2b38-0">
              Herr talman! Vi har i olika sammanhang fört fram liknande tankegångar
              som Christopher här gör sig till tolk för när det gäller att titta
              på ökade regionala inslag.
            </seg>
            <seg xml:id="i-71d538c8369a981a-0">
              Jag sade i mitt anförande att vi kommer att initiera en diskussion
              om AP-fondernas placeringspolicy men att det måste ske inom ramen
              för pensionsöverenskommelsen. Jag ser gärna att frågan om regionalt
              kopplade fonder kan komma upp till diskussion i en sådan överenskommelse.
            </seg>
            <seg xml:id="i-203ad46b3848aff2-0">
              Jag vill också påpeka, som jag gjorde från talarstolen tidigare,
              att AP-fondernas placeringar först och främst ska styras av ett
              ansvarsfullt hänsynstagande till pensionssystemet.
            </seg>
          </u>
          <note type="speaker" xml:id="i-80a84e041bf4f139-0">
            Anf. 128 CHRISTOPHER ÖDMANN (mp) replik:
          </note>
          <u who="unknown" xml:id="i-81e392c0323744b8-16">
            <seg xml:id="i-eeaa0f7ba70bd005-0">
              Herr talman! Kan man då anta att vi under den här mandatperioden
              kommer att kunna se något sådant resultat inom ramen för pensionsöverenskommelsen
              där ni driver era förslag vidare just när det gäller regionala
              fonder? Kan man se att det kommer på riksdagens bord inom mandatperioden?
            </seg>
          </u>
          <note type="speaker" xml:id="i-99e5dcc3f50292ef-0">
            Anf. 129 PER ÅSLING (c) replik:
          </note>
          <u who="per_asling_eef4de" xml:id="i-6fd2e238f8fce180-2">
            <seg xml:id="i-9970a6e2b26e0b1a-0">
              Herr talman! Som jag sade kommer vi att lyfta fram frågan om
              en förändring av placeringspolicyn. Vad en sådan diskussion, inom
              ramen för den fempartiöverenskommelse som vi har när det gäller
              pensionssystemet, kommer att resultera i kan inte jag uttala mig
              om här i dag. Vi lyfter fram frågan, och vi har respekt för att
              det är viktigt att det är en bred politisk majoritet som står
              bakom förändringar av pensionssystemet.
            </seg>
            <seg xml:id="i-c35d7451a717f375-0">
              Vi kommer säkert att ha anledning att diskutera revideringar
              av policyn här i kammaren vid flera tillfällen under mandatperioden.
            </seg>
          </u>
          <note type="speaker" xml:id="i-eaedfc0fefeb3c46-0">
            Anf. 130 LARS ELINDERSON (m):
          </note>
          <u who="lars_elinderson_65ad1d" xml:id="i-a77f4d1e04dc7d2b-0">
            <seg xml:id="i-8ea3796051ae178b-0">
              Herr talman! Jag vill börja med att be om ursäkt för att jag
              inte springer lika fort som jag gjorde när jag var yngre och kanske
              också för att talarna i den tidigare debatten talar fortare än
              de brukar göra. Jag missade därför min presentation i inledningen
              av den här debatten. Men under debattens gång har det framförts
              synpunkter som jag tycker att det finns anledning att kommentera,
              och därför begärde jag ordet sist i debatten.
            </seg>
            <seg xml:id="i-4a6f79a82919e0f1-0">
              Det var framför allt Ulla Anderssons inledning som jag reagerade
              mot. Hon hade där en ganska lång passus och indirekt i Vänsterns
              reservation där hon kritiserade pensionsuppgörelsen mellan Socialdemokraterna
              och de fyra partier som ingår i alliansen, och också indirekt
              den senare överenskommelse som ingicks för några veckor sedan.
              Jag vill bara påpeka att den frågan får diskuteras och behandlas
              i särskild ordning och att den inte berörs av det här ärendet.
              Även om AP-fondernas uppgifter är direkt kopplade till säkrandet
              av de framtida pensionerna i enlighet med den uppgörelse som träffades
              är det en helt separat frågeställning.
            </seg>
            <seg xml:id="i-52cfc3e7cb87af80-0">
              Även när det gäller frågan om etiska placeringar finns det anledning
              att förtydliga en del av de påståenden som Ulla Andersson förde
              fram. Det diskussionen gäller är inte frågan om den placeringspolicy
              som de enskilda AP-fonderna tillämpar utan frågan om vi i lag
              ska besluta om riktlinjer som på något sätt begränsar möjligheterna
              för AP-fonderna att göra sina egna prioriteringar.
            </seg>
            <seg xml:id="i-473249e7163e0a7e-0">
              Det har så här långt och jag tror att enigheten är relativt stor
              bland övriga partier inte funnits någon som helst anledning att
              ta upp frågan om att lagstifta om andra inriktningar på placeringarna
              i AP-fonderna än de som finns för närvarande och som syftar till
              att skapa en stabilitet i pensionssystemet och därmed skapa förutsättningar
              för en långsiktigt hållbar pensionsuppgörelse.
            </seg>
            <seg xml:id="i-88a3e33e24f50085-0">
              Jag har själv erfarenhet av att utforma en placeringspolicy i
              ett relativt stort pensionsförvaltningsföretag till en etisk förvaltning.
              Det är inte sakfrågan i sig som man diskuterar. Jag var under
              större delen av 90-talet ordförande i KPA, som numera är ett delägt
              dotterbolag till Folksam men som på den tiden ägdes av Kommunförbundet
              och Landstingsförbundet. KPA förvaltar pensioner, kommunala avtalspensioner
              och enskilt pensionssparande, åt över 2 miljoner kommunalt och
              landstingskommunalt anställda.
            </seg>
            <seg xml:id="i-e8dec128a0c67e7a-0">
              Jag konstaterade också att frågan om etiska placeringar ställer
              rätt stora krav på den förvaltningsorganisation man bygger upp.
              När Ulla Andersson påpekar att det i olika sammanhang finns anledning
              att vara kritisk mot de administrativa kostnader som AP-fonderna
              har redovisat vill jag påpeka att en sådan etisk inriktning på
              placeringen också ställer stora krav på nya resurser och kontroll
              av de investeringar man gör så att det också direkt skulle påverka
              administrationskostnaderna.
            </seg>
            <seg xml:id="i-25ec05ba5b00db6d-0">
              Bland annat därför är det självklart att det är varje AP-fond
              för sig som fattar beslut om inriktning och policy när det gäller
              den frågan. Det är alltså inte så att vi är negativa till en sådan
              inriktning, men det får varje fond för sig fatta beslut om.
            </seg>
          </u>
          <note xml:id="i-564b10d67f66351d-0">
            Jag vill, herr talman, yrka bifall till förslaget i utskottets
            betänkande.
          </note>
          <note type="speaker" xml:id="i-61a22a1fd14283fe-0">
            Anf. 131 ULLA ANDERSSON (v) replik:
          </note>
          <u who="ulla_andersson_2195fb" xml:id="i-f8f4eeadf1e3f566-1">
            <seg xml:id="i-c28af721a091fb23-0">
              Herr talman! Det fanns en känd politiker som en gång sade: Politik
              är att vilja. Han var i och för sig socialdemokrat, men jag kan
              tänka mig att politik också kan vara att vilja inom Moderata samlingspartiet.
              Jag hoppas i alla fall det. Men det verkar som att Moderaterna
              i stället anser att andra ska få avgöra på vilket sätt våra gemensamma
              pensionspengar ska få påverka resten av världen. Jag menar att
              det är ett politiskt ansvar som vi är satta att ta och borde ta
              här i kammaren. Därför lyfter jag fram den här diskussionen.
            </seg>
            <seg xml:id="i-b0c5dd451d29aa4e-0">
              I dag är reglerna så att fonderna själva får fastlägga de etiska
              principer och de miljöprinciper som de vill fastlägga. Jag tycker
              att man som förtroendevald i kammaren borde säga: Den här inriktningen
              och de här intentionerna vill vi se att ni förverkligar. Vi har
              ett ansvar för hur de här pengarna placeras. Vi ska ju leva gott
              på dem, och de påverkar andra människor i andra delar av världen.
              Det har vi tydligt fått se här. Jag tycker att det är bra att
              vi tar upp den här debatten. Det är kanske en början till en mer
              långsiktig debatt.
            </seg>
            <seg xml:id="i-6ff4c2c808a8edfe-0">
              Men jag tycker att det är beklagligt att vi här i kammaren blir
              offside i en sådan diskussion eftersom det nu är fem partier i
              ett slutet rum som ska föra diskussion om, som Per Åsling sade,
              regionala utvecklingsfonder. Där får inte Miljöpartiet och Vänsterpartiet
              vara med eftersom vi inte är med på den här pensionsöverenskommelsen.
            </seg>
            <seg xml:id="i-cde43fe1ced5730d-0">
              Ni är väl trygga i att vårda denna pensionsöverenskommelse. Det
              kan jag förstå. Men den här pensionsöverenskommelsen har ju ingen
              förankring i de breda folklagren. Därför borde det väl också vara
              välkommet för den här genomförandegruppen att man försöker föra
              en öppen debatt för att få en större förankring, om det nu är
              det man vill, i de breda folklagren.
            </seg>
            <seg xml:id="i-a198b9bd8c8b1e3f-0">
              Jag blir lite orolig när du säger att det kostar mycket att kolla
              upp det etiska. Du verkar ifrågasätta om det verkligen är värt
              det. Jag menar att vi har ett sådant ansvar, oavsett om det kostar
              eller inte, när det nu är ett sådant här system som vi har valt.
            </seg>
          </u>
          <note type="speaker" xml:id="i-6a3baa2b2f904901-0">
            Anf. 132 LARS ELINDERSON (m) replik:
          </note>
          <u who="lars_elinderson_65ad1d" xml:id="i-a77f4d1e04dc7d2b-1">
            <seg xml:id="i-839c582415463df1-0">
              Herr talman! Om det är någon uppgörelse i den här riksdagen som
              är förankrad hos det svenska folket är det väl pensionsuppgörelsen.
              Det är få frågor där enigheten har varit så stor i riksdagen,
              där majoriteten bakom överenskommelsen har varit så stor, som
              just när det gäller pensionsöverenskommelsen.
            </seg>
            <seg xml:id="i-13091c5e973fa9b6-0">
              Jag är också övertygad om att folkflertalet, en mycket stor majoritet
              av det svenska folket, är tacksamt för att vi över blockgränserna
              har kunnat komma överens om ett sätt att långsiktigt trygga våra
              framtida pensioner som innebär att man kan sova gott på nätterna.
              Det gäller både oss som politiker och dem som i framtiden ska
              försörja sig genom vårt pensionssystem. Folkflertalet är nog med
              all säkerhet tacksamt för att vi har vårdat den gemensamma överenskommelsen.
            </seg>
            <seg xml:id="i-4d1111556415a232-0">
              Vänsterpartiet och Miljöpartiet, som har ställt sig utanför,
              hade full möjlighet att delta om man hade intagit en mer ansvarsfull
              ståndpunkt när överenskommelsen gjordes för ett antal år sedan.
              Det fanns ett öppet bord. Även Vänsterpartiet och Miljöpartiet
              var välkomna att sitta ned och diskutera, men de valde själva
              att avstå.
            </seg>
            <seg xml:id="i-66f794babff98913-0">
              Sedan gäller det etiska placeringar. Det finns många politiska
              krav och önskemål som vi har i den här riksdagen. Men ska vi överföra
              alla de kraven och önskemålen det kan gälla placeringspolicyer
              och andra inriktningar för AP-fonderna innebär det att vi lyfter
              ansvaret från de operativt ansvariga till oss här. Det innebär
              att vi skapar otrygghet och osäkerhet i förvaltningen av det kapital
              som ska garantera framtida pensioner. Det vill inte vi medverka
              till. Därför säger vi: Vi ger en markerad inriktning, att vi tycker
              att det är riktigt att fonderna undersöker möjligheterna att gå
              vidare med en mer etisk placering, men det beslutet fattas av
              dem själva, inte av oss här.
            </seg>
          </u>
          <note type="speaker" xml:id="i-0e2f1149c0106037-0">
            Anf. 133 ULLA ANDERSSON (v) replik:
          </note>
          <u who="ulla_andersson_2195fb" xml:id="i-f8f4eeadf1e3f566-2">
            <seg xml:id="i-34c3b3d52c3376f1-0">
              Herr talman! Först vill jag bara kommentera detta med att vi
              hade full möjlighet att delta. Den här pensionsgruppen bildade
              en inre liten grupp. Vänsterpartiet utestängdes från den och fick
              på omvägar reda på att det pågick två sammanträden, ett bland
              de fem partierna och ett där vi var med. På så vis bygger man
              inga breda överenskommelser.
            </seg>
            <seg xml:id="i-79fb38e84c420638-0">
              Man kan också diskutera hur förankrat det är i de breda folklagren.
              Jag vet inte om Lars Elinderson såg till exempel det program som
              jag tidigare refererade till. Bland annat hade det socialdemokratiska
              partiets medlemmar inte alls fått delta i diskussionerna, och
              de kände sig helt överkörda. Det är ändå en folkrörelse. Det är
              i och för sig inte Moderaterna. Därför kanske man inte har sådana
              protester eller en sådan debatt. Men jag upplever inte att den
              här pensionsöverenskommelsen är förankrad på något sätt. Jag tycker
              att vi ser artiklar på artiklar där man ifrågasätter systemet.
              Man har svårt att förstå systemet. Man ifrågasätter avgifter och
              hela faderullan. Dessutom ifrågasätter man de placeringar som
              faktiskt görs.
            </seg>
            <seg xml:id="i-bc97bec0e457ee5c-0">
              Du säger att vi i den här kammaren vill väldigt mycket. Ja, vi
              är politiskt aktiva, och vi ska vara glada för att det finns en
              sådan demokratisk rörelse. Vi är alltså här för att fatta beslut
              och för att ta ansvar utifrån ett valresultat man kan ställa människor
              till svars. Borde det då inte gälla våra pensionspengar? Menar
              du att det är det etiska omdömet hos några tjänstemän som svenska
              folket över huvud taget inte känner till som ska avgöra om vi
              ska placera våra pengar i kärnvapen eller klusterbomber? De kanske
              önskar sig den här hjälpen och det här stödet från oss folkvalda.
              Vi kanske skulle vända på frågan och ställa den så i stället för
              att själva frånta oss allt ansvar och inte vilja stå upp för att
              vi har möjligheten att fatta beslut. Det handlar om att vilja
              eller hur? Vi vill något, och det tycker jag att vi ska uttrycka
              i den här kammaren. Vi ska inte överlåta det här till tjänstemän.
            </seg>
            <seg xml:id="i-f4967ab8b28261c0-0">
              Du säger också att det är väl förankrat och att ansvarstagandet
              finns där. Men man överlämnar allting till ett automatiskt system,
              och om bromsen slår till och det påverkar pensionerna säger ni:
              Det har inte vi beslutat.
            </seg>
          </u>
          <note type="speaker" xml:id="i-5b832847170fc583-0">
            Anf. 134 LARS ELINDERSON (m) replik:
          </note>
          <u who="lars_elinderson_65ad1d" xml:id="i-a77f4d1e04dc7d2b-2">
            <seg xml:id="i-6ec9ff4cdc872003-0">
              Herr talman! Jag är medveten om att Ulla Andersson kommer från
              en politisk miljö där man vill att det mesta ska styras av politiska
              beslut och där man inte har en tradition av att delegera ansvar
              till olika verksamheter i samhället. Det finns andra länder där
              man inte bara har gett sig in på att fatta konkreta beslut när
              det gäller till exempel fondförvaltning och annat. Det finns länder
              där också domarna och domstolarna styrs direkt av politiska beslut.
            </seg>
            <seg xml:id="i-80d4ef097d451be6-0">
              Vi har uppfattningen att väsentliga funktioner när det gäller
              förvaltning av vårt gemensamma kapital sköts bäst om de lämnar
              de politiska sammanträdesrummen. Det tror jag är någonting som
              också är genomgående när det gäller andra former. Vi har precis
              samma diskussioner när det gäller Riksbankens oberoende till exempel.
            </seg>
            <seg xml:id="i-069983f5fbaa5164-0">
              Jag är helt övertygad om att ur pensionsspararnas och de kommande
              pensionärernas synvinkel finns det inget bättre sätt att garantera
              deras framtida pensioner än att låta experterna sköta den operativa
              verksamheten. Vi drar upp riktlinjerna. De riktlinjerna ska inte
              binda upp förvaltarna i alltför stor utsträckning, utan de måste
              själva fatta sina beslut om inriktningen av sin förvaltning.
            </seg>
          </u>
          <note type="speaker" xml:id="i-c3988abb8a1ab63b-0">
            Anf. 135 CHRISTOPHER ÖDMANN (mp) replik:
          </note>
          <u who="unknown" xml:id="i-81e392c0323744b8-17">
            <seg xml:id="i-878ad5d40f8a5321-0">
              Herr talman! Det man egentligen undrar är om den här pensionsöverenskommelsen
              gör att man inte kan göra några förändringar för att förbättra
              AP-fondernas arbete när det gäller etik och miljö. Då tror jag
              att vi är väldigt illa ute när det gäller AP-fonderna.
            </seg>
            <seg xml:id="i-388309c9d2a2611c-0">
              Som jag tog upp i mitt anförande pågår det en diskussion runt
              om i världen och i andra parlament just om hur man ska använda
              pensionsfonderna på ett modernare sätt. Ett modernare sätt är
              nog inte att man låter det vara som det har varit tidigare. Man
              måste nog faktiskt se att det kommer nya krav från enskilda, från
              privatpersoner, från ägare i olika bolag på olika sätt som, så
              att säga, förändrar världen. Man vill få en mer långsiktigt hållbar
              utveckling även när det gäller den finansiella marknaden.
            </seg>
            <seg xml:id="i-f0f6098ef3718345-0">
              Jag tycker att våra AP-fonder ska vara i täten när det gäller
              att driva på den här utvecklingen i fråga om investeringar i bättre
              miljö och att man tänker på etik både socialt och på annat sätt.
              Jag tror inte att svenska folket tycker att det låter så bra att
              vi inte visar att vi faktiskt är medvetna om den diskussion som
              förekommer på finansiella marknader och även i andra parlament
              om de här frågorna.
            </seg>
            <seg xml:id="i-42a8f20e20709a91-0">
              Sedan har jag läst i pressen att statsrådet Odell först skulle
              ta ett initiativ till en parlamentarisk utredning och titta över
              etiken och att det sedan skulle vara åtminstone någon typ av utredning.
              Jag undrar när man kan få höra något resultat av det.
            </seg>
          </u>
          <note type="speaker" xml:id="i-956e6a93bd4c7266-0">
            Anf. 136 LARS ELINDERSON (m) replik:
          </note>
          <u who="lars_elinderson_65ad1d" xml:id="i-a77f4d1e04dc7d2b-3">
            <seg xml:id="i-c45d681edf463ab7-0">
              Herr talman! Varje gång man urgröper huvuduppgiften för AP-fonderna
              genom att lägga på nya uppgifter innebär det ett ansvarstagande
              som vi lyfter från AP-fonderna själva. Samtliga AP-fonder arbetar
              med sin etik. Man har i uppdrag av regeringen att återkomma med
              eventuella förslag till förändringar när det gäller placeringspolicy
              baserad på etik.
            </seg>
            <seg xml:id="i-db8ec459fd9e872a-0">
              Det yttersta ansvaret för placeringspolicyn ligger på varje enskild
              AP-fond och vårt principiella ställningstagande bygger på uppfattningen
              att pensionärernas intresse av tryggade pensioner sköts bäst om
              det operativa ansvaret ligger på de enskilda.
            </seg>
            <seg xml:id="i-a96727b3b37d3875-0">
              När det gäller de framtida förhandlingarna är det självklart
              så att om man har ställt sig utanför förhandlingarna och uppgörelsen
              om den framtida försörjningen av pensionssystemet har man också
              minskat sina möjligheter att påverka.
            </seg>
            <seg xml:id="i-eca804bb63c9fc15-0">
              Jag förstår mycket väl att både Vänsterpartiet och Miljöpartiet
              i stället reserverar sig i riksdagen och framför sina synpunkter
              här i riksdagen. Men det finns naturligtvis all möjlighet att
              när pensionsfrågorna kommer upp framöver avstå från att markera
              gentemot den överenskommelse som nu är 1213 år gammal och ansluta
              sig till den stora majoritet som finns för att trygga de framtida
              pensionerna för kommande pensionärer.
            </seg>
          </u>
          <note type="speaker" xml:id="i-1aeb6d711a0b16a5-0">
            Anf. 137 CHRISTOPHER ÖDMANN (mp) replik:
          </note>
          <u who="unknown" xml:id="i-81e392c0323744b8-18">
            <seg xml:id="i-ed0d2c74d5c767d3-0">
              Herr talman! Om det pågår ett arbete det har jag sett i handlingarna
              när det gäller etik och miljö verkar det gå ytterst långsamt.
              Jag tycker att det måste tas lite snabbare beslut när det gäller
              finansiella marknader om man över huvud taget ska kunna hänga
              med.
            </seg>
            <seg xml:id="i-a6876e1781d1c753-0">
              Jag skulle gärna vilja se att ni från regeringens sida kan återkomma
              på något sätt när det gäller resultat och vad man har kommit fram
              till för att förbättra det här och visa att man verkligen bryr
              sig om de frågor och diskussioner som pågår snart sagt överallt
              när det gäller etik och miljö.
            </seg>
          </u>
          <note type="speaker" xml:id="i-0a40314cd13bbebf-0">
            Anf. 138 LARS ELINDERSON (m) replik:
          </note>
          <u who="lars_elinderson_65ad1d" xml:id="i-a77f4d1e04dc7d2b-4">
            <seg xml:id="i-482b0a537a9854ab-0">
              Herr talman! Jag ska läsa en mening som står i betänkandet under
              finansutskottets ställningstagande på s. 24. Utskottet skriver:
              Därför är det enligt utskottets mening viktigt att AP-fonderna
              på olika sätt fortsätter att utveckla etik- och miljöhänsynen
              i placeringsverksamheten. Utskottet anser däremot inte att riksdagen
              bör lagstifta om vilka typer av bolag fonderna bör eller inte
              bör placera pensionskapitalet i.
            </seg>
            <seg xml:id="i-45dc4ce488a043f9-0">
              Jag är övertygad om att AP-fonderna ligger i framkant i den här
              frågan och att de återkommer kommande år med förändringar som
              baseras på deras egen erfarenhet och den kompetens och de resurser
              som man har byggt upp i sin egen fond och att vi får en inriktning
              mot att man mer funderar över etiska och andra krav som ställs
              på investeringar. Det gäller inte bara AP-fonderna. Det gör i
              stort sett alla fondbolag i dag.
            </seg>
          </u>
          <note xml:id="i-a80f50d5e081d842-3">
            Överläggningen var härmed avslutad.
          </note>
          <note xml:id="i-000f3c9b47a209f7-0">
            10 § Tilläggsbudget 2 för 2007
          </note>
          <note xml:id="i-6f85b9ec42ab60ba-4">
            Föredrogs
          </note>
          <note type="speaker" xml:id="i-c2c566401d81e15a-0">
            Anf. 139 EMMA HENRIKSSON (kd):
          </note>
          <u who="unknown" next="cont" xml:id="i-8610d2f0c783c281-0">
            <seg xml:id="i-3f7ec150641ad69a-0">
              Herr talman! Ledamöter och ärade åhörare! Vi går nu över till
              att debattera tilläggsbudget nr 2 för 2007. Tilläggsbudgeten innehåller
              förslag till ökningar och minskningar för budgeten för innevarande
              år.
            </seg>
          </u>
          <note xml:id="i-d3bbda2e26ebab66-0">
            46 olika anslag berörs inom 16 olika utgiftsområden. De ökningar
            som föreslås uppgår till 11 506 miljoner, och de föreslagna minskningarna
            till 288 miljoner.
          </note>
          <u who="unknown" prev="cont" xml:id="i-c6bc11dae90d2ae3-0">
            <seg xml:id="i-40a6d8e2cd6d1810-0">
              Bland förslagen finns en ökning av resurserna till Försäkringskassan
              på 700 miljoner. 250 miljoner kronor föreslås till arbetslöshetskassorna
              för att de ska ha möjlighet att fullfölja de genomförda och aviserade
              förändringarna inom arbetslöshetsförsäkringen.
            </seg>
            <seg xml:id="i-444af52b673e59ed-0">
              Förslaget innehåller också en anvisning om ytterligare 135 miljoner
              kronor för rättsliga biträden med anledning av att det är en ökning
              av antalet förordnanden av offentliga försvarare.
            </seg>
            <seg xml:id="i-ba34238e7ce398c2-0">
              Här finns även en ökning av resurserna för att täcka kostnaden
              för ökningen av antalet asylsökande.
            </seg>
            <seg xml:id="i-1c6c6246d1dbe2ea-0">
              Tilläggsbudgeten innehåller också ett förslag om att anvisa 10
              miljarder kronor för att amortera en del av låneskulden hos Riksgäldskontoret,
              särskilt med avseende på infrastrukturinvesteringar i vägar och
              järnvägar.
            </seg>
            <seg xml:id="i-4d1044919aed07b0-0">
              Med det, herr talman, ber jag att få lämna över ärendet för debatt.
            </seg>
          </u>
          <note xml:id="i-c040df2590f67083-0">
            I ärendet behandlas fyra motioner. Till betänkandet har fogats
            tre reservationer.
          </note>
          <note type="speaker" xml:id="i-4d3a93984afa29f3-0">
            Anf. 140 HANS HOFF (s):
          </note>
          <u who="hans_hoff_aff0b8" xml:id="i-344c05a059454320-1">
            <seg xml:id="i-ec7c069fb134efda-0">
              Herr talman! Först och främst vill jag yrka bifall till vår reservation
              i betänkandet om tilläggsbudget.
            </seg>
            <seg xml:id="i-d619bed56c40418b-0">
              Regeringen vill amortera 7 miljarder kronor på de lån som Vägverket
              har för byggandet av järnvägar. Den sammantagna låneskulden för
              dessa projekt är i dag drygt 18 miljarder kronor. Regeringen vill
              också amortera 3 miljarder kronor på Banverkets lån för byggande
              av järnvägar. Banverkets lån uppgår i dag till nästan 15 miljarder
              kronor.
            </seg>
            <seg xml:id="i-b104e79bd6d98358-0">
              Vi socialdemokrater stöder detta och vill dessutom i vårt förslag
              öka amorteringen av dessa skulder med ytterligare 3 miljarder
              kronor på Vägverket samt ytterligare 7 miljarder kronor på Banverkets
              skuld. Detta skulle innebära att flera angelägna väg- och järnvägsbyggen
              skulle kunna genomföras. Vi gör detta mot den bakgrunden att det
              är angeläget att få plats med fler projekt. Vi har ett ekonomiskt
              utrymme att göra detta och andra satsningar och ändå ha en budgeteringsmarginal
              på 6 miljarder kronor.
            </seg>
            <seg xml:id="i-45c068ad92a81e17-0">
              Jag vill dock understryka att vi socialdemokrater står bakom
              finansutskottets ställningstagande i betänkandet om att huvudprincipen
              för finansiering av investeringar är att investeringar som har
              ett samhällsekonomiskt värde men inte ger någon monetär avkastning
              ska finansieras med anslag. Som en enstaka åtgärd är detta dock
              fullt möjligt att göra.
            </seg>
            <seg xml:id="i-d2d7db3137951c64-0">
              Herr talman! Den borgerliga regeringen har infört en pensionärsskatt.
              Vi socialdemokrater tycker att detta är djupt orättvist. Varför
              ska just pensionärerna betala högre skatt på sina pensioner än
              vad löntagarna gör på sin lön? Så är det i dag, och med regeringens
              nya förslag i budgeten höjs pensionärsskatten nästa år.
            </seg>
            <seg xml:id="i-6779c720067cd305-0">
              Enligt de beräkningar som PRO har gjort med utgångspunkt i Skatteverkets
              tabeller blir det så här för landets pensionärer:
            </seg>
            <seg xml:id="i-bd2cfde30d70c474-0">
              Genom det första steget i regeringens förvärvsavdrag som började
              gälla i år har en pensionär fått minst 5 000 kronor mer i skatt
              per år än en löntagare med samma inkomst. Pensionärsskatten är
              420 kronor i månaden vid en pension på 10 000 kronor. Pensionärsskatten
              är 590 kronor i månaden vid en pension på 16 000 kronor.
            </seg>
            <seg xml:id="i-8908c65234e9d2d2-0">
              När nu de borgerliga partierna går vidare med andra steget i
              förvärvsavdraget som ska gälla från nästa år kommer skatten för
              landets pensionärer att öka ytterligare. Pensionärsskatten blir
              då över 500 kronor i månaden vid en pension på 10 000 kronor och
              nästan 800 kronor i månaden vid en pension på 16 000 kronor. För
              pensionärer med pensioner över 22 000 kronor i månaden blir den
              borgerliga pensionärsskatten nästa år mer än en tusenlapp i månaden.
            </seg>
            <seg xml:id="i-b9d6c659fe9a69aa-0">
              Jag kan avslöja för kammaren, även om jag inte tror att det är
              någon jättestor hemlighet, att pensionärerna ibland var missnöjda
              också med den socialdemokratiska regeringens politik, men jag
              kan försäkra att det är ingenting mot den ilska som i dag finns
              hos pensionärerna när det gäller den borgerliga regeringens politik.
            </seg>
            <seg xml:id="i-8e59292c15c0eea4-0">
              Herr talman! Det är inte rimligt att pensionärerna i tider av
              ekonomiskt gynnsam utveckling ska betala en särskild pensionärsskatt.
            </seg>
            <seg xml:id="i-1f2b5c0fd3bd535a-0">
              Vi ser det som principiellt viktigt att alla inkomster återigen
              börjar beskattas lika. Detta kräver dock en större översyn. Innan
              en sådan översyn har genomförts föreslår vi socialdemokrater ett
              höjt grundavdrag för alla pensionärer så att skatten för de kommande
              åren blir i genomsnitt 2 000 kronor lägre per år.
            </seg>
            <seg xml:id="i-7d2b46c88de130ac-0">
              Dessutom säger vi socialdemokrater nej till att ta bort förmögenhetsskatten
              och vill i stället att landets pensionärer redan i år ska få ett
              skattefritt pensionstillskott på 2 000 kronor. Detta löser inte
              hela den diskriminering som pensionärerna utsätts för av den borgerliga
              regeringen, men för oss socialdemokrater är det en tydlig signal.
            </seg>
            <seg xml:id="i-d859fee23447d7ac-0">
              Vi prioriterar pensionärerna före miljonärerna. Det är vår prioritering.
              De borgerliga partierna gör precis tvärtom och sätter miljonärerna
              före pensionärerna.
            </seg>
            <seg xml:id="i-21fcdf0a8580bbeb-0">
              Herr talman! Jag yrkar återigen bifall till vår reservation.
            </seg>
          </u>
          <note type="speaker" xml:id="i-fa98f47f7eacc0bf-0">
            Anf. 141 ULLA ANDERSSON (v):
          </note>
          <u who="ulla_andersson_2195fb" next="cont" xml:id="i-5a54252a0596afd2-0"/>
          <note xml:id="i-c0c8e15a8705a221-0">
            Herr talman! Jag börjar med att yrka bifall till reservation
            2.
          </note>
          <u who="ulla_andersson_2195fb" prev="cont" xml:id="i-f087f09a4ba82f66-0">
            <seg xml:id="i-c71a496ba04d8b6d-0">
              Jag tänkte ta upp det finanspolitiska råd som regeringen har
              tillsatt och vars uppdrag enligt tilläggsbudgeten är att årligen
              följa upp och granska måluppfyllelsen inom den ekonomiska politiken
              och utvärdera kvaliteten i regeringens analysram för den ekonomiska
              politiken. Rådet passar väl in i det förhållningssätt till den
              ekonomiska politiken som slog igenom i början av 1990-talet och
              som den nuvarande högerregeringen står särskilt fast förankrad
              i. En rad institutionella inslag minskar de folkvaldas möjligheter
              att föra en ekonomisk politik för full sysselsättning och bidrar
              samtidigt till en allmän ekonomisk utveckling där löntagarnas
              positioner på arbetsmarknaden försvagas till förmån för arbetsgivarnas.
            </seg>
            <seg xml:id="i-59e4fa638cd24871-0">
              Vi tror att det finns goda skäl att anta att detta finanspolitiska
              råd blir ytterligare ett organ som ska klä regeringens högerpolitik
              i ett falskt vetenskapligt skimmer. Den snäva ekonomiska teoribildningen,
              helt fri från människor och sociala strukturer, ligger till grund
              för mycket av dagens etablerade ekonomisk-politiska debatt. Vi
              tycker att detta borde inleda en mer problematiserande diskussion
              och samhällsdebatt i stället för att man inrättar ytterligare
              en myndighet. Därför avvisar vi detta förslag.
            </seg>
            <seg xml:id="i-8805ef670b31cce3-0">
              Men vi avvisar det också på grund av finansieringen. Här ska
              Statistiska centralbyrån och Skatteverket bidra. Om det görs besparingar
              på Skatteverket börjar man direkt att fundera över det som vi
              nu har sett under ett års tid, nämligen det som statsministern
              kallar skattetrötta moderater. Är neddragningen på Skatteverket
              ett sätt att minska risken för att man ska jaga så kallade skattetrötta
              moderater, eller hur är det?
            </seg>
            <seg xml:id="i-e06c0cecdb55b826-0">
              När jag förberedde detta inlägg kom jag att tänka på programmet
              Parlamentet häromkvällen. Där frågade man: Vem har gjort filmen
              Jakten på den försvunna skatten? Gissa vad svaret var? Jo, det
              var Moderaterna. Vi vet att det finns många versioner av Jakten
              på den försvunna skatten , och efter detta år kan vi nog räkna
              med att det kommer ännu fler, eller hur?
            </seg>
            <seg xml:id="i-6909edf6b3261442-0">
              Men medan det ska göras neddragningar på Skatteverket eftersom
              man inte ska jaga skattetrötta moderater vill regeringen i stället
              jaga så kallade bidragsfuskare. De är riktiga fuskare som ska
              klämmas åt. Det är nämligen människor som sliter och arbetar och
              som kanske av misstag råkar fylla i fel blanketter. Dessa blanketter
              är också många gånger väldigt krångliga. Människor som är sjuka
              känner sig både jagade och misstänkliggjorda.
            </seg>
            <seg xml:id="i-74bca73e23255c4e-0">
              Det kan då vara värt att påminna om att detta faktiskt är ett
              socialförsäkringssystem och inte ett bidragssystem. Alla är vi
              med och bidrar, precis som när det gäller en hemförsäkring är
              olyckan framme ska vi kunna känna oss trygga och veta att vi inte
              står ensamma utan har en ekonomisk backup. Det är socialförsäkringssystemets
              uppgift. Det handlar inte om bidrag. Det har inte heller Folkpartiet
              tyckt innan man kom in i denna regering.
            </seg>
            <seg xml:id="i-5547f327767270d4-0">
              Finns det något samhällsekonomiskt perspektiv på detta? Ja, visst
              gör det det. Alla vill väl försvara socialförsäkringssystemen,
              och om det är några som utnyttjar systemen ska man faktiskt anmäla
              detta.
            </seg>
            <seg xml:id="i-b9451750b049c4a4-0">
              Man kan titta på vad det så kallade bidragsfusket inom Försäkringskassan
              kostar jämfört med det skattefusk som finns i dag. Försäkringskassans
              direktör har sagt att det så kallade bidragsfusket kostar en fjärdedel
              av skattefusket. Men vad är då anledningen till att man gör detta?
              Jo, självklart vill man få det att framstå som att systemet utnyttjas
              för att de åtstramningar som man gör inom sjukförsäkringen ska
              bli mer acceptabla. Troligtvis kommer man att fortsätta med en
              underminering av socialförsäkringssystemen.
            </seg>
            <seg xml:id="i-0ccd42b0a285f9d4-0">
              Vi avvisar så klart detta och föreslår i stället en förstärkning
              av Försäkringskassan i syfte att öka rättssäkerheten och kvaliteten
              på handläggningen.
            </seg>
            <seg xml:id="i-fbd9dcf2b4ac4617-0">
              Vidare vill vi att staten ska införa en investeringsbudget för
              investeringar i till exempel vägar och järnvägar. Vi menar att
              staten precis som kommuner, landsting, företag och vi alla som
              äger en bostad borde betala av större investeringar över en längre
              tid. Jag tror inte att någon i denna kammare jo, förresten en
              kan betala sitt hus kontant, utan vi tar ett lån i banken och
              betalar tillbaka pengarna över en längre tid. Det tycker vi att
              man också borde göra i statens budget. Men om man nu föreslår
              en investering ska den in under utgiftstaken och då och då slåss
              om utrymmet för vård, skola och omsorg. Det gör att en större
              investering ibland måste dra ut på många fler år än vad som egentligen
              är samhällsekonomiskt bra eftersom man inte har detta utrymme
              under utgiftstaket.
            </seg>
            <seg xml:id="i-72c4ef43a468e1ac-0">
              Därför avvisar vi regeringens förslag till ytterligare en amortering.
              Vi menar i stället att man borde ha en investeringsbudget.
            </seg>
          </u>
          <note xml:id="i-57b472ad2dfcafcf-0">
            Med detta yrkar jag bifall till Vänsterpartiets reservation 2.
          </note>
          <note type="speaker" xml:id="i-e14ab2b53faeb3d3-0">
            Anf. 142 CHRISTOPHER ÖDMANN (mp):
          </note>
          <u who="unknown" xml:id="i-81e392c0323744b8-19">
            <seg xml:id="i-a244719416595e78-0">
              Herr talman! Ulla Andersson är en mycket god talare. Jag associerade
              till den blankett som jag skulle fylla i till min mor för att
              söka bostadstillägg. Den var fem sidor, och man skulle kryssa
              i väldigt mycket. På ett ställe frågade Försäkringskassan varifrån
              min mor får sin allmänna pension. Hon skrev helt enkelt: Från
              er.
            </seg>
            <seg xml:id="i-f6c56b455b374a54-0">
              Jag tänkte faktiskt ta upp en annan del. Först vill jag säga
              någonting positivt om regeringen. Det gäller förslaget att amortera
              delar av den samlade skulden i Riksgäldskontoret för väg- och
              järnvägsinvesteringar. Det är bra eftersom statens lån för infrastruktur
              i form av vägar och järnvägar är omfattande, och räntebetalningarna
              utgör en stor del av anslagen. På så sätt kan också en större
              andel av anslaget frigöras för viktiga investeringar och underhåll.
              Däremot anser vi att den fördelning av amorteringarna som regeringen
              föreslår är felaktig därför att den leder till ett ökat investeringsutrymme
              som främjar vägar i förhållande till järnvägar, vilket gynnar
              klimatförvärrande transporter och missgynnar klimatvänliga transporter.
            </seg>
            <seg xml:id="i-d0b2a09ba6e8e128-0">
              Trots att regeringen säger att man ska satsa på miljön och att
              man har förstått vikten av klimatproblematiken blir det ofta som
              vanligt i riksdagen, nämligen att när det ska beslutas så blir
              det tvärtom. Hur är detta möjligt? Jag har inte riktigt förstått
              detta. Men jag hoppas att det blir någon typ av förändring under
              mandatperiodens gång.
            </seg>
            <seg xml:id="i-79d63f81eb7ba531-0">
              Vi i Miljöpartiet anser att fördelningen borde vara att minst
              dubbelt så mycket amorteras till den miljövänliga järnvägens fördel.
              Vi vill att 7 miljarder kronor av järnvägens skulder och 3 miljarder
              kronor av vägarnas skulder amorteras.
            </seg>
          </u>
          <note xml:id="i-421acc6375b960b4-0">
            Därmed yrkar jag bifall till Miljöpartiets reservation 3 i betänkandet.
          </note>
          <note type="speaker" xml:id="i-387357305e3ff11b-0">
            Anf. 143 ANNA LILLIEHÖÖK (m):
          </note>
          <u who="anna_lilliehook_8c77b5" next="cont" xml:id="i-71cea50119ed6a8c-0">
            <seg xml:id="i-8e30b8ec5d333a51-0">
              Herr talman! Det har nu gått ett år sedan regeringen lade fram
              sin första budget. Nu har regeringen också återkommit till oss
              i riksdagen för att begära tilläggsanslag och göra korrigeringar.
              Detta behov består till stor del av det väldigt omfattande reformarbete
              som vår regering har satt i gång, vilket har gjort det svårt att
              exakt beräkna de kostnader som kommer att uppstå under året.
            </seg>
            <seg xml:id="i-61aa09883036ac10-0">
              Jag ska börja med att ta upp den största posten av de 11 miljarderna,
              och det är, som vi har hört här, 10 miljarder som regeringen vill
              amortera på lånen för vägar och järnvägar. Detta gör man för att
              få lite ordning på lånestrukturen. Men man gör det också för att
              skapa utrymme för underhåll och vissa investeringar genom att
              de årliga räntorna och amorteringarna kommer att minska.
            </seg>
            <seg xml:id="i-1f331b32685c86bf-0">
              Vad jag förstår ställer sig både socialdemokrater och miljöpartister
              i stort sett bakom detta, men de vill förändra fördelningen en
              aning.
            </seg>
            <seg xml:id="i-f46e8e659756a054-0">
              Däremot vill jag kommentera Socialdemokraternas uttalanden när
              det gäller amorteringen. Jag ser en liten glidning där. Det är
              som om hela amorteringen skulle gå att använda till investeringar
              sedan. Men så är det faktiskt inte, utan det är räntor och amorteringar
              som försvinner. Så offensivt som det anges i den socialdemokratiska
              motionen kanske det inte är.
            </seg>
            <seg xml:id="i-024ba9a908886645-0">
              Vänsterpartiet tycker att det är bättre att låna till investeringar.
              Jag vill bara kommentera detta. Framför allt vi i finansutskottet
              har faktiskt en uppgift att se till att Sverige har sunda, stabila
              och överskådliga statsfinanser. Att låna till hela investeringar
              tror jag är att utsätta statens ekonomi för en väldigt stor risk.
            </seg>
            <seg xml:id="i-03eb1310ea88e651-0">
              Plötsligt ser verkligheten inte ut precis så som man trodde att
              den skulle göra när man tog lånen. Inet ens hemmavid är det väl
              så att vi lånar ända upp till skorstenen när vi köper en bostad,
              utan vi och banken vill för säkerhets skull se till att det finns
              en grundplåt. Men i statens fall skulle det här, som sagt, vara
              en stor risk.
            </seg>
            <seg xml:id="i-1249f019994dd0e3-0">
              Sedan har vi posten avseende ökade resurser till Försäkringskassan.
              Vänsterpartiet säger nej här. Den nya regeringen har gett Försäkringskassan
              ett mycket omfattande uppdrag. Äntligen ska vi kunna arbeta med
              att få människor tillbaka i arbete och få ned sjukfrånvaron samt
              se till att vi har en rehabilitering i flera steg. Som sagts i
              debatten här i dag gäller det att se till att de som blir sjuka
              kommer tillbaka i arbete redan under de första veckorna. Det är
              det som betyder att vi kan minska utanförskapet och äntligen få
              ned den sjukfrånvaro som byggdes upp i början av 2000-talet.
            </seg>
            <seg xml:id="i-02f5c404d2ae7e78-0">
              Nej, här är det inte fråga om att jaga bidragsfuskare. Här är
              det fråga om att skapa ett förtroende för vår socialförsäkring.
              När man är sjuk ska man vara hemma, men en sjukskrivning som drar
              ut på tiden innebär en stor risk för den enskilde. Det är detta
              som regeringens politik handlar om.
            </seg>
            <seg xml:id="i-19efa1eb82205d79-0">
              Samtidigt är felaktiga utbetalningar någonting som verkligen
              minskar förtroendet för socialförsäkringarna, så den förstärkning
              av administrationen som regeringen vill göra ska också avse att
              man ser till att rutiner följs och byggs upp och att felaktiga
              utbetalningar kan följas upp och minskas självklart!
            </seg>
            <seg xml:id="i-ee8f83bf0630dc23-0">
              Också omläggningen av arbetsmarknadspolitiken innebär stora förändringar
              för a-kassorna i deras administrativa system. Likaså behöver de
              ett ökat anslag.
            </seg>
            <seg xml:id="i-dfc9a42dd3a2f2bc-0">
              Jag vill också nämna Finanspolitiska rådet. Också här säger Vänsterpartiet
              nej. Finanspolitiska rådet, som här får ytterligare 1 miljon kronor,
              är en viktig investering i en tydligare belysning och utvärdering
              av finanspolitiken och dess effekter. Det handlar om att vi ska
              få veta och få belyst av experter vilka effekterna kan tänkas
              bli av de åtgärder som vi beslutar om här i riksdagen och som
              sedan vidtas. Det är det som är meningen med Finanspolitiska rådet.
            </seg>
            <seg xml:id="i-8923fdeaa7677971-0">
              Jag beklagar att Vänsterpartiet tydligen tycker att man inte
              ska basera sina beslut på den typen av kunskap. I stället kallar
              man det för snäv ekonomisk teoribildning. Men den så kallade snäva
              ekonomiska teoribildningen innebär egentligen att man säger nej
              till den kunskap som faktiskt finns. Då tar man verkligen på sig
              ett stort politiskt ansvar.
            </seg>
            <seg xml:id="i-b918673944ec6c2c-0">
              Jag ska väldigt kort kommentera några bemyndiganden. Det gäller
              anslag under kommande år. Vi har gjort en korrigering i utskottet
              när det gäller regeringens förslag. Äntligen har regeringen tagit
              tag i detta med att reparera så kallade bidragsfastigheter kulturbyggnader.
              Reparationsbehovet är stort. När budgeten skrevs var det tyvärr
              inte klart hur långa avtalen, kontrakten, behövde vara så det
              saknades en tidsangivelse. Det där är nu löst.
            </seg>
          </u>
          <note xml:id="i-1be45aa2700ecf74-0">
            Med detta, herr talman, yrkar jag bifall till finansutskottets
            förslag i betänkande 11 och avslag på samtliga reservationer.
          </note>
          <note xml:id="i-0ddf380672b5c60e-0">
            Ajournering
          </note>
          <note xml:id="i-8206439ba02bfad0-0">
            Kammaren beslutade kl. 15.55 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="anna_lilliehook_8c77b5" prev="cont" xml:id="i-1ab3f4d0a90eb566-0">
            <seg xml:id="i-0858b16661b3d5f3-0">
              Återupptagna förhandlingar
            </seg>
          </u>
          <note xml:id="i-8a7fcc6eeb2ad4ee-0">
            Förhandlingarna återupptogs kl. 16.00.
          </note>
          <note xml:id="i-1de1fc76706004ad-0">
            11 § Beslut om ärenden som slutdebatterats vid dagens samman-träde
          </note>
          <note xml:id="i-e712fcf1b851913d-0">
            Punkt 1
          </note>
          <note xml:id="i-80f92c34dca78813-0">
            Punkt 4
          </note>
          <note xml:id="i-96a4aa03353f07e3-0">
            Punkt 11
          </note>
          <note xml:id="i-c329c7c59abad598-0">
            Punkt 14
          </note>
          <note xml:id="i-959327396a11279f-0">
            Punkt 17
          </note>
          <note xml:id="i-76146c0db86f7ee7-0">
            Punkt 18
          </note>
          <note xml:id="i-2e39eadc8478a51d-0">
            Punkt 19
          </note>
          <note xml:id="i-df5d60b86f5a3eeb-0">
            Övriga punkter
          </note>
          <note xml:id="i-e712fcf1b851913d-1">
            Punkt 1
          </note>
          <note xml:id="i-d0db6323e3704b46-0">
            Punkt 2
          </note>
          <note xml:id="i-462df6888b16e79b-0">
            Punkt 3
          </note>
          <note xml:id="i-e9aef07245dceb11-0">
            Punkt 5
          </note>
          <note xml:id="i-df5d60b86f5a3eeb-1">
            Övriga punkter
          </note>
          <note xml:id="i-d0db6323e3704b46-1">
            Punkt 2
          </note>
          <note xml:id="i-2ed81ad17160a610-0">
            Punkt 6
          </note>
          <note xml:id="i-e4c6b6aaa0cb762e-0">
            Punkt 7
          </note>
          <note xml:id="i-df5d60b86f5a3eeb-2">
            Övriga punkter
          </note>
          <note xml:id="i-ffa1200562cb8e37-0">
            12 § (forts. från 10 §) Tilläggsbudget 2 för 2007 (forts. FiU11)
          </note>
          <note type="speaker" xml:id="i-6be34cec07ba95d0-0">
            Anf. 144 HANS HOFF (s) replik:
          </note>
          <u who="hans_hoff_aff0b8" xml:id="i-344c05a059454320-2">
            <seg xml:id="i-1b09e0ba08b8683d-0">
              Herr talman! Jag vill fråga Anna Lilliehöök, och hon behöver
              inte svara mig utan de tiotusentals pensionärer som sitter framför
              tv-apparaterna och tittar på den här debatten: Varför ska pensionärerna
              betala en pensionärsskatt som är högre än den skatt som löntagarna
              betalar? Det blir 500 kronor mer i månaden för en pensionär som
              har 10 000 kronor i pension och 1 000 kronor mer i månaden nästa
              år för en pensionär som har ca 22 000 kronor i månaden.
            </seg>
          </u>
          <note type="speaker" xml:id="i-66dd1514f0f8a2c2-0">
            Anf. 145 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-6dacc090f56d5067-0">
            <seg xml:id="i-418d98555574b34f-0">
              Herr talman! Jag föreställer mig att Hans Hoff frågar om alliansens
              jobbavdrag. Alliansen hade ett valprogram som gick ut på att få
              fler i arbete och att starta positiva cirklar. Vi kan efter ett
              år konstatera att detta var en politik som fungerade. Det innebär
              att många fler har kommit i arbete och att ekonomin har vuxit.
              Det innebär att lönerna har stigit.
            </seg>
            <seg xml:id="i-c032e37d2d80cf54-0">
              Tillsammans innebär allt detta att även pensionärerna har fått
              ett rejält tillskott genom regeringens politik. Nästa år beräknas
              pensionerna öka med 4 000 per år och året därefter med 6 000 per
              år. Alliansens politik leder till betydligt bättre pensioner,
              och det är bara genom en god ekonomi som vi kan garantera pensionärerna
              en god pension på sikt.
            </seg>
          </u>
          <note type="speaker" xml:id="i-ad53506f009a9af1-0">
            Anf. 146 HANS HOFF (s) replik:
          </note>
          <u who="hans_hoff_aff0b8" xml:id="i-344c05a059454320-3">
            <seg xml:id="i-6ccd3c51570a891c-0">
              Herr talman! Tack för det svaret, Anna Lilliehöök! Det sista
              håller jag med om. Det är alltid en god ekonomisk utveckling som
              är en garanti för både pensionerna och välfärdssamhället i övrigt.
            </seg>
            <seg xml:id="i-f86cfd06a25feee2-0">
              Jag kan konstatera att under det sista året med socialdemokratisk
              politik skapades det 1 000 fler jobb än under det första året
              med borgerlig politik. Det var utan en speciell straffbeskattning
              på pensionärerna. Jag förstår inte vad det ger för ekonomisk drivkraft
              i samhället att just pensionärer ska betala högre skatt. Hur skapar
              det fler jobb att pensionärerna betalar mer i skatt än löntagarna?
              Den ekonomiska teorin känner jag inte till; jag har över huvud
              taget inte hört talas om den. Kanske kan Anna Lilliehöök förklara
              hur det leder till fler jobb att en pensionär betalar mer skatt
              än en löntagare.
            </seg>
          </u>
          <note type="speaker" xml:id="i-fc064d3773bc8668-0">
            Anf. 147 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-6dacc090f56d5067-1">
            <seg xml:id="i-20f4935c2d9db273-0">
              Herr talman! Jag försökte redogöra för den ekonomiska teori som
              finns och som visar att den metod som alliansen har använt jobbavdraget
              som innebär att man gör det lönsamt att arbeta, satsningen på
              åtgärder för att få människor i arbete och satsningen på åtgärder
              för fler företag medför att alla får det bättre.
            </seg>
            <seg xml:id="i-31b18587fb4f971b-0">
              Jag vänder mig lite mot uttrycket pensionärsskatt. Det är inte
              det. Det är ett jobbavdrag för dem som arbetar för att få fler
              i arbete och mer pengar till pensionerna.
            </seg>
          </u>
          <note type="speaker" xml:id="i-909830877902e597-0">
            Anf. 148 ULLA ANDERSSON (v) replik:
          </note>
          <u who="ulla_andersson_2195fb" xml:id="i-f8f4eeadf1e3f566-3">
            <seg xml:id="i-39f65a0c86650689-0">
              Herr talman! Jag konstaterar att det finns en blå linje i regeringens
              politik där man straffar sjuka, arbetslösa och pensionärer ekonomiskt.
              Man arbetar medvetet för att minska sammanhållningen i samhället
              och slå in kilar mellan olika befolkningsgrupper och beskriva
              vissa människor som tärande och andra som lönsamma.
            </seg>
            <seg xml:id="i-b4ea898980ad1927-0">
              Anna Lilliehöök talar i sitt anförande om att regeringen satsar
              för att få tillbaka människor i arbetslivet. På vilket sätt får
              man tillbaka människor i arbetslivet och minskar framtida arbetsskador
              och sjukdomar genom att avveckla Arbetslivsinstitutet, dra ned
              på Arbetsmiljöverket och kräva läkarintyg från första dagen, vilket
              kräver oerhörda resurser från sjukvården? Hur hjälper det till
              att man minskar statsbidragen till landstingen och kommunerna
              2009 och 2010, vilket innebär att man inte kan förbättra arbetsmiljön,
              korta vårdköerna och fortsätta jobba med kompetensutveckling och
              så vidare? På vilket sätt förbättras hälsan hos de människor som
              drabbas genom ytterligare karensdagar i a-kassan och minskade
              möjligheter för deltidsstämpling?
            </seg>
            <seg xml:id="i-437c29d32d44d334-0">
              Är man sjuk har man fullt upp med att oroa sig för på vilket
              sätt man ska bli frisk och på vilket sätt man ska komma tillbaka
              till sitt arbete eller söka ett arbete. Det man minst av allt
              behöver är att också oroa sig för sin ekonomi. Jag vet inte om
              Anna Lilliehöök vet hur det känns när det är en vecka kvar på
              månaden och pengarna i plånboken är slut. Men jag kan tala om
              att det är mycket tärande, det gör ont i magen och man bär på
              en ständig oro.
            </seg>
            <seg xml:id="i-33c5d1daecd72c57-0">
              Riksdagen ska inte lägga fram förslag som hela tiden straffar
              människor som många gånger redan har det tufft ekonomiskt. Människor
              som är sjuka har rätt till ett samhällsstöd och till en återgång
              till arbetslivet utan att straffas ekonomiskt.
            </seg>
          </u>
          <note type="speaker" xml:id="i-20545ab7575406ad-0">
            Anf. 149 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-6dacc090f56d5067-2">
            <seg xml:id="i-113c958cb937ea40-0">
              Herr talman! Jag vill i mitt svar hålla mig till det som återfinns
              i det ärende som vi diskuterar, nämligen tilläggsbudget 2.
            </seg>
            <seg xml:id="i-71a6e526529d631f-0">
              Alliansregeringen har föreslagit att Försäkringskassan ska få
              700 miljoner kronor. Detta är för att redan nu kunna starta ett
              program för förbättrade rehabiliteringsåtgärder och för att se
              till att Försäkringskassan på ett effektivt sätt kan ställa om
              verksamheten så att den följer regeringens intentioner att få
              fler tillbaka i arbete och på ett mycket tidigare stadium.
            </seg>
            <seg xml:id="i-2403c7d801747e73-0">
              Som jag sade i mitt anförande ser vi äntligen en minskning av
              den fullständiga lavin av sjukskrivningar och förtidspensioneringar
              som vi har sett sedan år 1998 när den dåvarande regeringen höjde
              ersättningarna och taken. Det gav på något sätt enorma effekter
              som har gått ut över de människor som har blivit utsatta och utlåsta
              från arbetsmarknaden genom bland annat förtidspensioneringen.
            </seg>
          </u>
          <note type="speaker" xml:id="i-238d899996065392-0">
            Anf. 150 ULLA ANDERSSON (v) replik:
          </note>
          <u who="ulla_andersson_2195fb" xml:id="i-f8f4eeadf1e3f566-4">
            <seg xml:id="i-f783bea04d2f92f9-0">
              Herr talman! Den förra regeringen kunde säkert ha gjort mer för
              att satsa på rehabilitering och arbetslivs- och arbetsmiljöforskning
              och för att anställa fler inom sjukvård och kommuner. Det gjordes
              goda försök, men man nådde inte ända fram. Det man inte gjorde
              var att straffa människor ekonomiskt. När sjukskrivningarna minskar
              och det blir fler förtidspensionärer väljer ni att straffa dem
              ekonomiskt. Men Socialdemokraterna har stretat emot väl, och nu
              har ni backat i den frågan.
            </seg>
            <seg xml:id="i-758f30e5bf0ae9af-0">
              Anna Lilliehöök, du tog själv upp att ni jobbade för att få tillbaka
              människor i arbetslivet, och då måste jag ställa de frågor jag
              ställde som jag fortfarande inte har fått svar på. Varför straffar
              ni människor ekonomiskt genom till exempel neddragningar i sjukförsäkringen?
              En person som tjänar 20 000 kronor i månaden får 300 kronor mindre
              i plånboken. Det gäller framför allt kvinnor och många gånger
              deltidsanställda kvinnor. Deltidsanställning leder till sämre
              hälsa. Det visar forskningen mycket tydligt och också många av
              de erfarenheter som jag har från kommunal verksamhet. Du har inte
              svarat på det eller på vilket sätt läkarintyg från första dagen
              ska skapa större resurser och korta vårdköer.
            </seg>
            <seg xml:id="i-65ee5a9735acbd05-0">
              Du säger också att ni satsar på Försäkringskassan. Ja, för att
              jaga dem ni kallar bidragsfuskare. Vore man ute efter en samhällsekonomisk
              vinst skulle man väl jaga skattesmitare. Men då får ni jaga i
              ert eget parti, och det är väl därför det inte är så populärt.
              Eller hur? Ni satsar inte på Försäkringskassan för att värna socialförsäkringen
              utan för att fortsätta undergräva socialförsäkringssystemen. Från
              och med nästa år har vi 10 000 färre anställda på Försäkringskassan.
              Jag tror inte att de upplever att det du säger är en förstärkning.
              Jag tror att de vänder sig mot det, och jag vet många som jobbar
              där som redan i dag säger att de har alldeles för mycket att göra
              för att hinna garantera och säkerställa det arbete de gör. Det
              om något är en demokratifråga.
            </seg>
          </u>
          <note type="speaker" xml:id="i-aa1422472c14c589-0">
            Anf. 151 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-6dacc090f56d5067-3">
            <seg xml:id="i-d30bfe1e64953905-0">
              Herr talman! Jag vill återigen ta upp regeringens politik för
              fler i arbete som betyder att just de grupper som är i låglöneyrken
              har fått en väsentligt bättre ekonomi genom jobbavdraget. Det
              viktiga är att vi har fått många fler i arbete. Det är många fler
              som står på egna ben och kan tjäna sina egna pengar.
            </seg>
            <seg xml:id="i-f27da0b758366bfc-0">
              Det arbete som nu visas i budgeten och som startas med de tilläggsanslag
              som vi står här och diskuterar innebär att vi vill se till att
              vi inte har lika många som de 750 000 som är sjukskrivna och förtidspensionerade
              i dag. Framför allt de 550 000 som i dag nästan har fått en dom
              genom att vara förtidspensionerade ska kunna komma tillbaka till
              arbete. Det är de resurserna som finns i det här ärendet.
            </seg>
          </u>
          <note type="speaker" xml:id="i-2ffdd50326b66376-0">
            Anf. 152 ROGER TIEFENSEE (c):
          </note>
          <u who="roger_tiefensee_509485" xml:id="i-2a7a85a487034d75-0">
            <seg xml:id="i-4bdfadf1344257fc-0">
              Herr talman! Den tilläggsbudget som vi diskuterar nu innehåller
              många viktiga åtgärder. Försäkringskassan ges ökade resurser,
              700 miljoner, för att förbättra myndighetens arbete med att minska
              sjukfrånvaron och underlätta för återgång till arbete. Arbetslöshetskassorna
              får 250 miljoner för att fullfölja de åtgärder som är aviserade
              och genomförda när det gäller förändringar i arbetslöshetskassorna.
            </seg>
            <seg xml:id="i-4bd088af7c78107a-0">
              Det är viktiga åtgärder som understöder regeringens politik och
              som är huvuddragen som handlar om att minska utanförskapet genom
              fler jobb i nya och växande företag.
            </seg>
            <seg xml:id="i-5016578caa107f43-0">
              Men den största och viktigaste åtgärden i den här tilläggsbudgeten
              gäller ändå infrastrukturen. Regeringen anvisar 10 miljarder för
              att amortera på den låneskuld som finns i Riksgäldskontoret som
              tidigare tagits upp för väg- och järnvägsinvesteringar.
            </seg>
            <seg xml:id="i-ced919e78c79b900-0">
              Den amorteringen stämmer väl överens med budgetlagens principer.
              Vi rensar bort gamla försyndelser, kan man säga, när man inte
              har fullföljt budgetlagens intention om att man ska anslagsfinansiera
              den typen av investeringar. Men vi skapar också ett utrymme för
              drift och underhåll av vägar. Det behövs verkligen. Underhållet
              är eftersatt.
            </seg>
            <seg xml:id="i-66009dc0ad5f0820-0">
              Det finns ett uppdämt behov på 20 miljarder när det gäller underhåll
              av vägar och 10 miljarder när det gäller underhåll av järnvägar.
              Det här ser människor i sin vardag. Man ser det i hål eller spår
              i vägnätet. Man märker det när man inte kommer i tid till jobbet
              därför att tidtabellen när man åker tåg inte kan hållas. Det påverkar
              alla oss i vardagen. Det är svårare att ta sig till jobbet, skolan
              eller vårdcentralen. Att då inte underhålla vägar och järnvägar
              är bara dumt, och det ansvaret vilar tungt på den förra socialdemokratiska
              regeringen.
            </seg>
            <seg xml:id="i-cbe25e63202fd4dc-0">
              Oppositionen verkar nu tycka att det här är rätt så bra. Men
              Miljöpartiet påstår att fördelningen mellan amorteringen på vägar
              respektive järnvägar skulle skapa ett investeringsutrymme som
              gynnar klimatfarliga transporter. Men då, herr talman, är det
              viktigt att göra ett klargörande. Det utrymme som skapas vid den
              här amorteringen används för drift och underhåll. Vi gör ingen
              ny lånefinansiering av investeringar. Det stämmer därmed väl överens
              med budgetlagens intention.
            </seg>
            <seg xml:id="i-2646ac384b15c5f0-0">
              Om man ändå tar Miljöpartiets kritik på allvar och funderar på
              vad de säger så kan man fråga sig: Vari ligger det klimatfarliga
              med att underhålla vägar och järnvägar? Vari ligger det klimatfarliga
              med att satsa på drift och underhåll och att börja beta av det
              här underhållsberget 20 miljarder på vägar och 10 miljarder på
              järnvägar? Vari ligger det klimatfarliga med att faktiskt fördela
              resurserna proportionerligt med de behov som finns? Lånefinansieringen
              är större på vägar än på järnvägar. Då är det naturligt att ha
              de proportionerna: 7 miljarder på vägar och 3 miljarder på järnvägar.
            </seg>
            <seg xml:id="i-791013d6454f97bf-0">
              Herr talman! Kanske Miljöpartiets representant kan ge de svaren,
              för det kan väl inte vara så att Miljöpartiet använder sig av
              en så cynisk taktik att människors möjlighet att ta sig fram på
              våra vägar, rent bokstavligt och fysiskt, ska hindras av att man
              har underhållit vägen dåligt.
            </seg>
            <seg xml:id="i-181b4b3b958ffd92-0">
              Herr talman! Jag kan inte underlåta att kommentera den tidigare
              diskussionen om jobbskatteavdraget, som vi hörde i ett replikskifte.
              Hans Hoff ondgjorde sig över att alliansregeringen sänkt skatten
              för löntagare men inte för pensionärer. Hans Hoffs stora problem
              är att hans parti i den alternativbudget som vi ska diskutera
              om en vecka har godkänt tre fjärdedelar av det han står och förfasar
              sig över, så han kunde vara lite mer ödmjuk i den diskussionen.
            </seg>
            <seg xml:id="i-79180fb2bb4ff114-0">
              Avslutningsvis vill jag yrka bifall till utskottets förslag.
            </seg>
          </u>
          <note type="speaker" xml:id="i-1e4717fb998682a7-0">
            Anf. 153 CHRISTOPHER ÖDMANN (mp) replik:
          </note>
          <u who="unknown" xml:id="i-81e392c0323744b8-20">
            <seg xml:id="i-88fc43e27f6d03fe-0">
              Herr talman! Skulle vi i Miljöpartiet vara emot allt förflyttande
              via biltrafik på vägar så skulle vi inte i några som helst sammanhang
              ge några som helst pengar till detta. Men det gör vi ju. Det är
              bara det att vi tycker att fördelningen bör vara annorlunda till
              förmån för järnvägar. Det är därför vi föreslår det vi föreslår
              i vår reservation.
            </seg>
          </u>
          <note type="speaker" xml:id="i-9526ab8a6d6cbe69-0">
            Anf. 154 ROGER TIEFENSEE (c) replik:
          </note>
          <u who="roger_tiefensee_509485" xml:id="i-2a7a85a487034d75-1">
            <seg xml:id="i-5b19a568894f0268-0">
              Herr talman! Nu känns det lite grann som om Christopher Ödmann
              försöker slingra sig. Ni skriver ju i er reservation att de föreslagna
              amorteringarna medför ett ökat investeringsutrymme som främjar
              vägar i förhållande till järnvägar vilket gynnar klimatfarliga
              transporter och missgynnar klimatvänliga.
            </seg>
            <seg xml:id="i-08644a62bfa08c28-0">
              Då, herr talman, upprepar jag: Utrymmet används till drift och
              underhåll. Och jag upprepar också frågan: Vari ligger det klimatfarliga
              med att underhålla vägar och järnvägar och att fördela resurserna
              efter de behov som finns? Det finns en större volym i lånefinansiering
              historiskt på vägar än vad det finns på järnvägar. Det finns ett
              större behov av att också underhålla vägnätet. Det eftersatta
              underhållet är större. Behovet där är 20 miljarder, och behovet
              på järnvägssidan är 10 miljarder.
            </seg>
          </u>
          <note type="speaker" xml:id="i-c2e2384881df70cd-0">
            Anf. 155 CHRISTOPHER ÖDMANN (mp) replik:
          </note>
          <u who="unknown" xml:id="i-81e392c0323744b8-21">
            <seg xml:id="i-4dc9b8b0864165b4-0">
              Herr talman! Det är väl kanske där vi gör olika bedömningar av
              var behovet är mest angeläget. Där ser vi ändå att det är järnvägarna
              som i förhållande till vägarna måste få mer resurser. Det kan
              hända att det är i den ståndpunkten som vi skiljer oss åt.
            </seg>
            <seg xml:id="i-fce0ea7f76be7d14-0">
              För vår del är det viktigt att man skapar möjligheter att amortera
              på järnvägens skulder, 7 miljarder gentemot vägarnas 3 miljarder
              kronor.
            </seg>
          </u>
          <note type="speaker" xml:id="i-744e35f43e04e44d-0">
            Anf. 156 ROGER TIEFENSEE (c) replik:
          </note>
          <u who="roger_tiefensee_509485" xml:id="i-2a7a85a487034d75-2">
            <seg xml:id="i-5624c8e35c8ab5d6-0">
              Herr talman! Då ligger det ändå i Miljöpartiets bedömning att
              det är helt okej att vägnätet är väldigt spårigt, att det finns
              en massa hål och att man har svårt att ta sig till jobbet. Jag
              kan inte tolka det på något annat sätt än att Miljöpartiet därmed
              rent fysiskt försöker hindra biltrafiken och därmed skapa något
              slags miljönyttta.
            </seg>
            <seg xml:id="i-526830bb783d4a2b-0">
              Jag tror att det är viktigare att byta bränsle i bilarna och
              att se till att vi har bilar som är nya och bränslesnåla och blir
              mer klimateffektiva på så sätt än att rent fysiskt hindra trafiken
              från att komma fram.
            </seg>
          </u>
          <note type="speaker" xml:id="i-e6ecf720173732b7-0">
            Anf. 157 JOHAN PEHRSON (fp):
          </note>
          <u who="johan_pehrson_19e9c3" xml:id="i-de83c470c5dba632-0">
            <seg xml:id="i-d002fb6f436dfdf6-0">
              Herr talman! Vi firar i dagarna att Astrid Lindgren skulle ha
              fyllt 100 år. Det görs ingen skillnad på detta här i kammaren.
              Här ser man folk som försöker likna ett hopkok på Pippis sjörövare,
              Bulten i Bo och Karlsson på taket när det gäller att driva ekonomisk
              politik.
            </seg>
            <seg xml:id="i-4345f3e71d158570-0">
              Vi har en tilläggsbudget som alliansen lägger fram. Den är samlad
              och fokuserad på ökad växt för ökad välfärd i framtiden. Vi har
              också en opposition vars blandning mycket påminner om Bulten i
              Bo vad gäller ekonomisk analys. Man driver hårt att man ska öka
              de offentliga utgifterna för arbetsmarknadsutbildningar och kommunala
              vuxenutbildningar mitt i en högkonjunktur.
            </seg>
            <seg xml:id="i-9822bdcea171f6b7-0">
              Folkpartiet kommer alltid att stödja bra arbetsmarknadsutbildningar,
              och Folkpartiet kommer alltid att stödja bra kommunala vuxenutbildningar
              i en tid då ekonomin går ned. Men nu råkar det vara så att vi
              har en ekonomi som växer och människor får riktiga jobb. Då ska
              man inte se till att människor inte kommer ut i de jobben. Den
              tiden kan tyvärr alltid komma när man behöver ha den typen av
              stöd.
            </seg>
            <seg xml:id="i-8fd65849629b542e-0">
              Jag vill påminna om att de åtgärder vi vidtar för att sänka till
              exempel skatten på arbete är något som Socialdemokraterna själva
              gjort när de kompenserat för så kallade pensionsavgifter. Det
              var ingenting som på den tiden sträckte sig till att gynna pensionärer,
              men man hade en insikt om att skatt på arbete kunde vara något
              som hämmade växten, något som hämmade välfärden. Det är därför
              vi nu gör detta.
            </seg>
            <seg xml:id="i-206dc0d247f1a1fd-0">
              Att från Socialdemokraternas företrädare höra att vi ska ha lika
              skatt på allt gör att man blir häpen med tanke på de undantag
              som gjorts för miljardärer i fråga om förmögenhetsskatten. Det
              rimmar inte direkt med att vanliga människor ska betala förmögenhetsskatt
              medan miljardärerna ska slippa. Den likhet som det nu ropas efter
              klingar därför ganska falskt.
            </seg>
            <seg xml:id="i-eeb19a9e74a22d4e-0">
              Det vi nu gör, och som denna tilläggsbudget förstärker, gäller
              inte minst bemyndigandet för ökade möjligheter att inom Försäkringskassan
              använda mer resurser till arbetsmarknadsutbildningar. Om man misstänker
              att man slår i taket för bra arbetsmarknadsutbildningar så öppnar
              vi för att ändå kunna sätta i gång dem. Det är helt riktigt.
            </seg>
            <seg xml:id="i-901550eefb27adc5-0">
              Vi ser en utveckling som innebär att unga människor kommer i
              arbete. Vi ser att människor är mindre sjuka. Vi ser hur välfärden
              i våra kommuner och landsting växer tack vare den ekonomiska politik
              som regeringen för.
            </seg>
            <seg xml:id="i-98cb4f6e83ba871b-0">
              När Örebro kommun får åtta nya fältassistenter för att jobba
              med ungdomar på glid är det möjligt bland annat tack vare den
              här tilläggsbudgeten. När Karlskoga lasarett köper en ny magnetkamera
              för att bekämpa cancer och bota människor är det möjligt tack
              vare regeringens ekonomiska politik. Detsamma gäller byggandet
              av äldreboenden i Örebro kommun.
            </seg>
            <seg xml:id="i-7b83ea59c0163e19-0">
              Detta är en bred politik för ökad växt, och det råkar vara så
              att vi kan visa att strategiska skatteförändringar, inte minst
              på det som skadar ekonomins funktionssätt och växtkraften, kommer
              att leda till ökad växt och ökad välfärd. Det vore bra om Socialdemokraterna
              åter kunde inse att sänkta skatter som är strategiska kan innebära
              ökad växt och därmed på sikt ökad välfärd.
            </seg>
            <seg xml:id="i-a1aba3d07869e56f-0">
              Historiskt sett har ju även Socialdemokraterna, herr talman,
              varit beredda att ta bort eller sänka skadliga skatter. Det vore
              därför bra om de lämnade hyllningarna av Astrid Lindgren utanför
              kammaren och i stället förde en debatt och en politik på det ekonomiska
              området som något mer mötte reella problem än det som man gärna
              vill måla upp som problem när man talar om orättvisor när vi i
              själva verket bygger rättvisor.
            </seg>
          </u>
          <note type="speaker" xml:id="i-cab121fc92036ffb-0">
            Anf. 158 HANS HOFF (s) replik:
          </note>
          <u who="hans_hoff_aff0b8" xml:id="i-344c05a059454320-4">
            <seg xml:id="i-212d2a960a3f23b9-0">
              Herr talman! Den 4 september 2007 säger Jan Björklund i Svenska
              Dagbladet att han kräver att Sverige inför en lag mot åldersdiskriminering.
              Det är en mycket stor fråga i Sverige, och den basuneras ut med
              buller och bång.
            </seg>
            <seg xml:id="i-572d8b48c233978b-0">
              Samme Jan Björklund sitter några veckor senare på ett regeringssammanträde
              och höjer pensionärsskatten. Pensionärsskatten om något är väl
              åldersdiskriminerande. Pensionär är man per definition när man
              är äldre, i alla fall ålderspensionär.
            </seg>
            <seg xml:id="i-838674395b2ba21c-0">
              Jag vill fråga Johan Pehrson, som är Folkpartiets ekonomiske
              talesman: När ska Folkpartiet aktivt börja driva frågan om att
              ta bort den åldersdiskriminerande pensionärsskatt som ni infört?
            </seg>
          </u>
          <note type="speaker" xml:id="i-f117df37a386e579-0">
            Anf. 159 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-de83c470c5dba632-1">
            <seg xml:id="i-3d7a354b768aee3f-0">
              Herr talman! Det är intressant att höra en socialdemokrat säga
              att ökad rättvisa kan uppnås genom sänkta skatter. Det är ett
              intellektuellt genombrott som borde nå världspressen, för det
              är precis vad Hans Hoff säger. Ökad rättvisa genom sänkta skatter!
              Ta med dig det, Hans Hoff, i det fortsatta arbetet under denna
              mandatperiod.
            </seg>
            <seg xml:id="i-5648c1cb4a919f5f-0">
              Vi säger att vi nu ska kraftsamla när vi har en bra konjunktur,
              och jag gratulerar Socialdemokraterna till att de faktiskt kunnat
              växla ut något på den. Hans Hoff ska ha heder av de bra saker
              som gjorts. Vi har en jobbtillväxt som delvis beror på konjunkturen
              och delvis på de åtgärder som den nuvarande regeringen vidtagit.
              Detta har vi gjort för att kunna få ökad växtkraft i Sverige.
              Ökad växtkraft leder till ökad välfärd som i sin tur leder till
              höjda pensioner.
            </seg>
            <seg xml:id="i-e260dcc97bae9e07-0">
              Det tillfälliga skattetillskottet som Hans Hoff och Socialdemokraterna
              gör i sitt budgetförslag är en engångsgrej i år och sedan permanent
              2 000 kronor har jag förstått, men det är mycket mindre jämfört
              med det vi väljer att göra för att öka välfärden för alla i Sverige.
              Genom att vi får växtkraft, genom att vi får välfärd, ökar också
              pensionerna.
            </seg>
            <seg xml:id="i-c35a45ba4a31caaf-0">
              Det blir pinsamt när oppositionen räknar vår ekonomiska politik,
              våra åtgärder, sig till godo. Dem räknar de sig till godo, men
              de står inte för effekterna, för de vill ju ha högre skatter,
              högre bidrag och mer Amsutbildning och detta mitt i en högkonjunktur.
            </seg>
          </u>
          <note type="speaker" xml:id="i-54174d983371481c-0">
            Anf. 160 HANS HOFF (s) replik:
          </note>
          <u who="hans_hoff_aff0b8" xml:id="i-344c05a059454320-5">
            <seg xml:id="i-0d6e5ab84d138c80-0">
              Herr talman! Jag förstår att Johan Pehrson och Folkpartiet är
              pressade. 1,7 miljoner pensionärer är ilskna över att de infört
              en pensionärsskatt som gör att pensionärer som tjänar mer än 22
              000 kronor i månaden nästa år kommer att betala 1 000 kronor mer
              i skatt per månad än löntagare. Jag förstår att de är pressade
              av detta.
            </seg>
            <seg xml:id="i-f1c778b7a4cd8565-0">
              Vi står för att pensioner och inkomster ska beskattas på ett
              likartat sätt; det har vi alltid gjort. Nu har ni infört pensionärsskatten,
              och precis som Johan säger finns det i det förslag som vi ska
              rösta om i morgon ett pensionstillskott för i år på 2 000 kronor.
              Det finansierar vi genom att vi avstyrker förmögenhetsskatten.
              Vi sätter pensionärerna före miljonärerna. Samtidigt handlar det
              om 2 000 kronor de kommande åren. Det är vad vi kan göra eftersom
              vi även måste rätta till situationen för arbetslösa som ni försämrar
              för, för sjukskrivna som ni försämrar för och för föräldralediga
              som ni försämrar för.
            </seg>
            <seg xml:id="i-d43fb92f5c82f017-0">
              Vår ambition är att ta ett samlat grepp på hela inkomstbiten
              och skattesystemet och återkomma längre fram. Det vi kan göra
              nu är inte att ta bort den diskriminering som ni infört, det vill
              jag klart och tydligt säga, men genom vårt förslag kan vi mildra
              den något. Det är rätt.
            </seg>
            <seg xml:id="i-34d53a609a5ac7c1-0">
              Min fråga till Johan Pehrson fick jag över huvud taget inget
              svar på. Partiledaren har ju sagt att man vill införa en lag som
              ska förbjuda åldersdiskriminering. Det måtte väl vara fråga om
              diskriminering när man ändrar från en likartad beskattning mellan
              pension och inkomst till att just pensionärer, beroende på att
              de är äldre, ska betala mer i skatt på sin pension än vad löntagare
              betalar i skatt på sin inkomst. Är inte det en hederligt intellektuell
              fråga att kunna svara på, Johan Pehrson, å Folkpartiets vägnar?
            </seg>
            <seg xml:id="i-ffb8d2979cad374e-0">
              Kommer ni att aktivt driva detta som ni sagt, för ni vill verkligen
              jobba mot diskriminering av de äldre, eller hur? Det har i alla
              fall partiledaren sagt. Johan Pehrson kanske inte ställer upp
              på det, men det tror jag att han gör. Vill ni jobba aktivt för
              att komma åt denna diskriminering?
            </seg>
          </u>
          <note type="speaker" xml:id="i-c3ab2e95bbfcaf9c-0">
            Anf. 161 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-de83c470c5dba632-2">
            <seg xml:id="i-06905beef9dc9471-0">
              Herr talman! Jag kan försäkra Hans Hoff och denna kammare att
              Folkpartiet med all kraft kommer att driva frågan om sänkta skatter
              för ökad rättvisa. Vi kommer att driva frågan om sänkta skatter
              för ökad växt i Sverige, för ökad välfärd. Det är det vi håller
              på med. Jag försäkrar Hans Hoff att det utanför denna kammare
              inte bara firas Astrid Lindgrens minne, utan där finns fullt med
              människor som förstår sambandet med att man tar bort skatter som
              skadar svensk ekonomi och skadar utväxlingen av våra pensioner.
            </seg>
            <seg xml:id="i-32c1117050905a6b-0">
              Med er politik blir det lägre pensioner men de får ett litet,
              litet skatteavdrag, ett särskilt pensionärsavdrag. Vi vill ge
              pensionärer rejält med pengar i plånboken eftersom de jobbat ihop
              och förtjänat dem. Tillsammans med Socialdemokraterna står vi
              bakom en pensionsuppgörelse som bygger på god ekonomi, ökad växt,
              ökad välfärd och pengar till våra pensionärer. Den linjen driver
              vi.
            </seg>
            <seg xml:id="i-1a7d82f59fc6e29a-0">
              Jag kan konstatera att utvecklingen för svenska pensionärer under
              de senaste tolv åren när Socialdemokraterna styrde var mycket,
              mycket, mycket svag. Nu ser vi en helt annan utveckling tack vare
              en sund ekonomisk politik som bygger på egenmakt, på kapacitetsbyggande
              och på att få människor i arbete. Jag tror att debatten kommer
              att fortsätta att handla om det i många år, ända tills Socialdemokraterna
              återkommer med en sund inställning till svensk ekonomi.
            </seg>
          </u>
          <note type="speaker" xml:id="i-78148a13d101f3ce-0">
            Anf. 162 ULLA ANDERSSON (v) replik:
          </note>
          <u who="ulla_andersson_2195fb" xml:id="i-f8f4eeadf1e3f566-5">
            <seg xml:id="i-68888120e7d1813b-0">
              Herr talman! Jag ska bara påminna Hans Hoff om att även ungdomar
              straffas ekonomiskt i och med jobbgarantin, för just ungdomar
              får sänkta ersättningsnivåer, lägre än andra arbetslösa, som alltså
              är äldre. Åldersdiskrimineringslagen sitter nog väldigt långt
              inne i Folkpartiet.
            </seg>
            <seg xml:id="i-a050c58c39c111a6-0">
              Johan Pehrson talar mycket om att man måste sänka skadliga skatter.
              De så kallade skadliga skatterna går ju till vår gemensamma välfärd
              och har byggt välståndet i det här landet. Det är bland annat
              därför som vi har kommit så väldigt långt och har en så god tillväxt
              och hög sysselsättningsnivå som vi har i landet i dag.
            </seg>
            <seg xml:id="i-1ba832b5d085cb4b-0">
              De skadliga skatter som du talar om och som ni hittills har sänkt
              med 75,8 miljarder motsvarar statens hela kostnad för sjukvården,
              den sociala omsorgen, handikappomsorgen, universitetsforskningen,
              en stor del av bostadsbidragen och mycket mer därtill.
            </seg>
            <seg xml:id="i-9fed0fa1d4f74312-0">
              På vilket sätt är det skadliga skatter? Det är saker som vi använder
              till vår gemensamma välfärd. För din upplysnings skull ska jag
              tala om att du får tillbaka 80 procent direkt av de skatter du
              betalar in till dig själv, och 20 procent går till omfördelning.
            </seg>
            <seg xml:id="i-674740d098b012a1-0">
              De 20 procenten fattigaste får tillbaka 1,2 miljarder mer än
              vad de betalar in. Kvinnors inkomst i förhållande till mäns ökar
              kraftigt efter skatternas omfördelning och transfereringar. På
              vilket sätt är det skadligt för svensk ekonomi, Johan Pehrson?
            </seg>
            <seg xml:id="i-4b7a6095e9f9a1e4-0">
              Jag har ytterligare en fråga. Som liberaler har ni tidigare stått
              upp för socialförsäkringssystemen. Jag vet att ni gick till val
              på att man till och med skulle höja taken i socialförsäkringssystemen.
            </seg>
            <seg xml:id="i-8bb0336d483a9d38-0">
              Nu är du med och sänker dessa tak, och ni sänker också nivåerna
              i a-kassan och sjukförsäkringen. Hur känns det? Hur känns det
              att straffa kvinnor ekonomiskt? Det är kvinnor som deltidsstämplar,
              sjukskrivna kvinnor och arbetslösa kvinnor och män.
            </seg>
            <seg xml:id="i-be62108a19970e04-0">
              Hur känns det som liberal? Tycker du att det känns bra att det
              är de som betalar din skattesänkning? Jag tror nog att du redan
              har det ekonomiskt gott.
            </seg>
          </u>
          <note type="speaker" xml:id="i-e218798caf34520a-0">
            Anf. 163 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-de83c470c5dba632-3">
            <seg xml:id="i-787591093549322a-0">
              Herr talman! Det är många frågor. Jag var på ett seminarium i
              går på Institutet för framtidsstudier. Vi talade om fattigdom
              och hur vi ska minska fattigdomen och öka människors välfärd.
            </seg>
            <seg xml:id="i-9c67cddb6740acb7-0">
              Det handlar väldigt mycket om hur man ska fokusera på omfördelning,
              bidrag eller offentliga ersättningssystem som ersättning för egen
              kraft, egen kunskap och egen möjlighet till arbete.
            </seg>
            <seg xml:id="i-e3ac3e47ac129fd4-0">
              Det var som en berättelse mellan vänsterkartellen och den allians
              som står för ökad välfärd genom att fler jobbar och fler får bättre
              utbildning i skolan. Vi får fler företag som kan skapa växt så
              att vi kan anställa fler duktiga människor i offentlig sektor.
            </seg>
            <seg xml:id="i-d8e11d9c44ea6e80-0">
              Den skattesänkning som nu görs på arbete för att få fler människor
              i arbete och ha kapital att göra investeringar i Sverige är till
              för att vi ska få en ökad växt och ökad välfärd.
            </seg>
            <seg xml:id="i-d77ec0aba950fc82-0">
              När vi gör detta blir överskottet ändå lyssna nu Ulla Andersson
              mer än 100 miljarder. Det är pengar vi kan använda för framtida
              utmaningar för att möta en demografi som kan bli tuff och globaliseringens
              utmaningar. Vi kan satsa på utbildning och forskning. Detta kommer
              regeringen att göra.
            </seg>
            <seg xml:id="i-f5e06937fdb53ba0-0">
              Jag vill också be dig att komma ihåg att många av de kvinnor
              som jobbar i offentlig sektor till exempel i Örebro län där jag
              kommer ifrån gläds åt att man nu kan göra en satsning på en magnetkamera
              på Karlskoga lasarett. De gläds att vi får åtta fältassistenter
              som kan möta ungdomar på glid i Örebro. De gläds åt de nya äldreboendeplatser
              vi bygger i Örebro.
            </seg>
            <seg xml:id="i-694a8ad112774ddd-0">
              Det blir möjligt tack vare att regeringen för en ekonomisk politik
              som står för ökad växt och därmed ökad välfärd. Man kan slå in
              på den gamla linjen. Det har ni hållit på med några år. Ni frågar
              er hela tiden: Hur ska vi omfördela? Hur ska vi ha så höga bidrag
              som möjligt? Särskilt om ni är vänsterpartister frågar ni er:
              Hur ska vi få så höga skatter som möjligt, och det inte minst
              på arbete?
            </seg>
            <seg xml:id="i-67ac83a9b299ef25-0">
              Detta leder ingenstans. Det leder bara till ökad fattigdom för
              alla.
            </seg>
          </u>
          <note type="speaker" xml:id="i-d057807b05f3c3bd-0">
            Anf. 164 ULLA ANDERSSON (v) replik:
          </note>
          <u who="ulla_andersson_2195fb" xml:id="i-f8f4eeadf1e3f566-6">
            <seg xml:id="i-d4e867c4b898c007-0">
              Herr talman! Jag kan konstatera att det nog är många liberaler
              som vänder sig i sin grav när de hör Johan Pehrson tala om socialförsäkringssystemen
              som bidrag. Det borde kännas förskräckligt som liberal att höra
              den retoriken. Jag är mycket besviken på Folkpartiets omvändning
              och hur man nu ser på socialförsäkringssystemen.
            </seg>
            <seg xml:id="i-312d294b9737c04b-0">
              Det är också mycket märkligt att du inte tar del av de erfarenheter
              som finns och den forskning som är gjord, Johan Pehrson. Man kan
              titta på den nordiska välfärdsmodellen. Vi har ett relativt högt
              skatteuttag för att gemensamt lösa våra gemensamma problem och
              omfördela.
            </seg>
            <seg xml:id="i-b721c93933af7c6e-0">
              Med den modellen har man lyckats mycket bättre än i de anglosaxiska
              länderna med lågt skatteuttag och avgiftsfinansiering. Man kan
              till exempel se att vi har mycket högre andel av befolkningen
              som deltar i arbetsmarknaden och i arbete.
            </seg>
            <seg xml:id="i-1e0d5465554fa9f8-0">
              Vi har högre utbildningsnivå, bättre jämställdhet och högre kreativitet.
              Det finns 52 punkter i mätningen. På punkt efter punkt slår vi
              lågskatteländerna. Det finns några där man inte riktigt kan avgöra
              vilken modell som är bäst. Men i huvudsak är den nordiska välfärdsmodellen
              mest framgångsrik. Den skapar trygghet, välstånd och jämställdhet.
            </seg>
            <seg xml:id="i-156923d10f531876-0">
              Du säger att det är skadliga skatter. Det är skadliga skatter
              som i dag finansierar sjukvården, social omsorg och handikappomsorg.
              Tänk när ekonomin sedan vänder. Det brukar vara cykler i en ekonomi.
              Vad händer då?
            </seg>
            <seg xml:id="i-f1d313c8b644d2a2-0">
              Förutom att vi har 75,8 miljarder mindre att fördela till sjukvård,
              fler anställda och fler magnetkameror har vi en stor grupp nyfattiga
              svenskar.
            </seg>
            <seg xml:id="i-4c9b35b1a125f759-0">
              Vi har framför allt många kvinnor som ni straffar ekonomiskt
              för att betala din skattesänkning och för att ge 200 miljonärer
              1 miljon direkt ned i plånboken.
            </seg>
            <seg xml:id="i-74f9478af34540c1-0">
              Hur känns det att vara liberal? Jag ser att du är klädd i svart,
              och jag förstår varför. De liberala värderingarna är väl begravda
              i dag.
            </seg>
          </u>
          <note type="speaker" xml:id="i-31d57ce045e144bb-0">
            Anf. 165 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-de83c470c5dba632-4">
            <seg xml:id="i-5ed172acebd7ebe8-0">
              Herr talman! Det sades sist att jag har vit skjorta och svart
              kostym. Det är för att jag har en stor sorg över den intellektuella
              nivå som oppositionen befinner sig på.
            </seg>
            <seg xml:id="i-e61c789d75a940ae-0">
              Du talar om skadliga skatter, Ulla Andersson. Men Herre Gud,
              varför har du inte 100 procent skatt? Vi talar om Astrid Lindgrens
              minne i dessa dagar. Vi hade kunnat ha 110 procent skatt. Kommer
              ni ihåg Pomperipossa?
            </seg>
            <seg xml:id="i-be000a09d6fb0680-0">
              Det finns saker som gör att skatterna förstör för växtkraften
              och för välfärden. På samma sätt som ett dåligt utbildningssystem
              är dåligt för välfärden och växtkraften är dåliga skattesystem
              detta.
            </seg>
            <seg xml:id="i-d1f2e874bd3d02de-0">
              Jag hör till dem som försvarar den svenska modellen. Vi ska ta
              in skatter för att betala sjukvård och skola gemensamt. Det är
              väldigt viktigt. Vi ska ha rejäla sociala försäkringar som ska
              fungera och vara funktionella över tid.
            </seg>
            <seg xml:id="i-8907a03e5969a055-0">
              Det betyder att man inte kan få hur hög ersättning som helst
              om man har oturen att bli sjuk. Man kan inte få det om man har
              oturen att bli det som förut hette förtidspensionerad. Det handlar
              om allt detta. Men vi står för systemen, och de ska vara trygga
              och stabila.
            </seg>
            <seg xml:id="i-7501bcc55a73d9a8-0">
              Det är klart att man hela tiden kan kräva att det ska vara ännu
              högre ersättningsnivå. Men nu har vi ett problem. Det saknas arbetstillfällen
              för människor att gå till och en gemenskap för de kvinnor som
              du säger att du vurmar för, Ulla Andersson.
            </seg>
            <seg xml:id="i-2e9e4cbf1367e16e-0">
              De måste ha en arbetsplats att kunna gå till. De måste kunna
              jobba på en bank, ett ålderdomshem eller jobba som poliser. Kvinnor
              jobbar nu överallt, vilket är utmärkt. Det är tack vare den svenska
              modellen.
            </seg>
            <seg xml:id="i-8f9b3e6bcdb351ff-0">
              Folkpartiet står bakom att vi ska ha gemensamt finansierad barnomsorg.
              Det är jätteviktigt. Allt det ni talar om handlar bara om att
              slå in öppna dörrar.
            </seg>
            <seg xml:id="i-3d05d01dba7477dd-0">
              I ett läge där det gäller att sänka skatter så att fler kommer
              i jobb står Vänsterpartiet emellan. Jag beklagar det inte minst
              för Socialdemokraternas skull, som ska bygga en allians och ett
              samarbete med er och försöka mota detta.
            </seg>
            <seg xml:id="i-f760140fc645e08f-0">
              Herr talman! Jag lovar att jag tills den intellektuella nivån
              höjs vad gäller skatter och skadlighet kommer att fortsätta att
              vara klädd i svart.
            </seg>
          </u>
          <note xml:id="i-a80f50d5e081d842-4">
            Överläggningen var härmed avslutad.
          </note>
          <note xml:id="i-ea4b721f8c1d52da-0">
            13 § Registrering av förlagsandelar
          </note>
          <note xml:id="i-6f85b9ec42ab60ba-5">
            Föredrogs
          </note>
          <note xml:id="i-4f1f6606a2f069e2-0">
            Talmannen konstaterade att ingen talare var anmäld.
          </note>
          <note xml:id="i-23ef84bead9ad3de-0">
            14 § Abort för utländska kvinnor och förebyggande av oönskade
            graviditeter
          </note>
          <note xml:id="i-6f85b9ec42ab60ba-6">
            Föredrogs
          </note>
          <note type="speaker" xml:id="i-10ced9c4e4d11232-0">
            Anf. 166 MAGDALENA ANDERSSON (m):
          </note>
          <u who="magdalena_andersson_a0f475" next="cont" xml:id="i-2c2a2d9c7fe30b94-0"/>
          <note xml:id="i-860c49cbaf3ad959-0">
            Herr talman! Det här betänkandet behandlar regeringens proposition
            Abort för utländska kvinnor och förebyggande av oönskade graviditeter
            och tio motionsyrkanden som väckts med anledning av propositionen.
            Dessutom behandlas 18 motionsyrkanden från den allmänna motionstiden.
          </note>
          <u who="magdalena_andersson_a0f475" prev="cont" xml:id="i-570f76a08e27a53b-0">
            <seg xml:id="i-9c68a8d437fb404b-0">
              Det regeringen föreslår i sin proposition är att abortlagen ska
              ändras så att det nuvarande kravet på att kvinnan ska vara svensk
              medborgare eller bosatt i Sverige för att genomgå abort ska tas
              bort.
            </seg>
            <seg xml:id="i-b9729c02cf3700ed-0">
              Herr talman! Det betyder att landstingets kostnader för vården
              precis som för all annan övrig hälso- och sjukvård som ges till
              utländska personer kommer att ersättas av kvinnans sjukvårdsförsäkring
              i hemlandet eller av kvinnan själv beroende på vilka regler som
              gäller i det enskilda fallet.
            </seg>
            <seg xml:id="i-6afda10fd6312195-0">
              Utskottet tillstyrker regeringens förslag och är dessutom positivt
              till regeringens avsikt att Socialstyrelsen ska få ett uppdrag
              att redovisa konsekvenserna av lagändringen.
            </seg>
            <seg xml:id="i-d627c0f8d4665f4c-0">
              Utskottet anser i sammanhanget att det är värdefullt att utvärdera
              om ekonomiska villkor är av betydelse när det gäller utländska
              kvinnors önskemål att göra abort i Sverige och välkomnar också
              regeringens satsning på åtgärder för att förebygga oönskade graviditeter.
            </seg>
            <seg xml:id="i-d71ded1ae094a576-0">
              Fru talman! Med detta överlämnar jag ärendet till debattörerna.
            </seg>
          </u>
          <note xml:id="i-968ac019c10b681a-0">
            Herr talman! Samtliga motioner avstyrks. Det finns fem reservationer
            i ärendet. Lagändringarna föreslås träda i kraft den 1 januari
            2008.
          </note>
          <note type="speaker" xml:id="i-3506a030b92d439c-0">
            Anf. 167 ANN ARLEKLO (s):
          </note>
          <u who="ann_arleklo_ea1b7a" xml:id="i-767826b71391e639-0">
            <seg xml:id="i-c4128227a38f5125-0">
              Fru talman! Rätten till en säker och trygg abort är både en hälsofråga
              och en grundläggande rättighetsfråga.
            </seg>
            <seg xml:id="i-10ef99f1f3f2308c-0">
              Den svenska abortlagstiftningen från 1975 betyder att svenska
              kvinnor fick möjlighet till en säker abort inom landets gränser.
              Före 1975 var det svårare att få abort beviljad, och en omfattande
              illegal abortverksamhet förekom. I dag sker inga illegala aborter
              i Sverige. De metoder som används innebär att aborterna är säkra,
              med få medicinska komplikationer.
            </seg>
            <seg xml:id="i-9d082cad6b225c4f-0">
              Men lagstiftningen har blivit otidsenlig på en viktig punkt.
              Enligt nuvarande bestämmelser i abortlagen från 1974 får abort
              endast utföras om kvinnan är svensk medborgare eller bosatt i
              Sverige eller om Socialstyrelsen av särskilda skäl har lämnat
              tillstånd till åtgärden.
            </seg>
            <seg xml:id="i-44649a7377946d19-0">
              Abort har varit det enda medicinska ingreppet i Sverige som är
              förbjudet för utländska medborgare. Det är i grunden naturligt
              och följdriktigt att denna särbehandling på just detta enda område
              nu tas bort. Vi socialdemokrater stöder förslagen i propositionen
              om att ge utländska kvinnor rätt till abort i Sverige. Vi har
              under riksdagsåret 2006/07 efterfrågat en proposition från regeringen
              i denna fråga. Det är därför utmärkt att propositionen nu läggs
              fram.
            </seg>
            <seg xml:id="i-a705a617523dfb49-0">
              Förslaget bygger helt på den utredning som den socialdemokratiska
              regeringen tillsatte 2003. Det är bra att propositionen tydligt
              anger att utländska kvinnor som genomgår abort i Sverige ska erbjudas
              samma omhändertagande som svenska kvinnor. Vidare gäller de generella
              reglerna för ersättning av kostnader för hälso- och sjukvård när
              en utländsk person får vård i Sverige.
            </seg>
            <seg xml:id="i-f99c63ca0b9655b7-0">
              När det gäller frågan om hur stort antal utländska kvinnor som
              kan förväntas vilja göra abort i Sverige anger utredningen att
              det inte kommer att öka i någon nämnvärd utsträckning. Flertalet
              remissinstanser delar den bedömningen, och i propositionen ansluter
              sig regeringen till denna uppfattning. Vi har inget skäl att göra
              någon annan bedömning.
            </seg>
            <seg xml:id="i-7c94d59094ed6d3b-0">
              Det finns redan i dag problem med väntetider för abort som behöver
              åtgärdas. Socialstyrelsen har redovisat att den totala väntetiden
              för tidiga aborter varierar stort i landet och att det på många
              håll är orimligt långa väntetider.
            </seg>
            <seg xml:id="i-0fab991ecdb0ace7-0">
              Vi anser att detta är mycket allvarligt. För kvinnor som efter
              övervägande kommer fram till att de vill genomgå en abort är varje
              dags ytterligare väntan på ett ingrepp svår. När en kvinna är
              oönskat gravid och har bestämt sig för abort måste ingreppet av
              både medicinska och etiska skäl utföras så snabbt som möjligt.
            </seg>
            <seg xml:id="i-05cd5e8238fbe1e1-0">
              När 1974 års abortlag infördes var inte medicinska aborter aktuella.
              Lagstiftningen baserades på kirurgisk abort. I lagtexten står
              det därför att abortingreppet alltid ska utföras av en läkare.
              Även denna reglering bör omprövas nu när det även finns andra
              abortmetoder att tillgå.
            </seg>
            <seg xml:id="i-c769a3a8e69e44f0-0">
              Abortsökande har rätt att välja mellan kirurgisk eller medicinsk
              abort. I de föreskrifter som finns om abort står det att när en
              kvinna har bestämt sig för abort bör den utföras snarast möjligt.
              Medicinsk abort framkallas med hjälp av läkemedel. Metoden används
              i ungefär hälften av alla aborter. Ett växande antal kvinnor avslutar
              sin medicinska abort i hemmet. Men för att en medicinsk abort
              ska kunna göras krävs att den sker tidigt under graviditeten.
            </seg>
            <seg xml:id="i-802cbea69dc9822d-0">
              Dagens väntetider kan alltså innebära att en del kvinnor inte
              har en reell möjlighet att välja abortmetod eftersom reglerna
              föreskriver att en läkare ska utföra en medicinsk abort, och det
              hinner gå för lång tid. Detta problem skulle kunna minska betydligt
              om barnmorskor fick utföra medicinska aborter. Det är inte rimligt
              att en frisk kvinna som önskar abort ska behöva vänta på ett läkarbesök
              när kompetensen för att utföra en medicinsk abort finns tillgänglig
              hos barnmorskorna i närområdet. Dessutom har många kvinnor en
              etablerad kontakt med en barnmorska. Det är ofta dit man vänder
              sig när man får ett positivt graviditetstest.
            </seg>
            <seg xml:id="i-ced9532151828ab8-0">
              Barnmorskorna skulle efter lämplig vidareutbildning kunna ta
              ett betydligt större ansvar än i dag och utföra medicinska aborter.
              Det skulle kunna förkorta väntetiden och göra att fler kvinnor
              skulle kunna välja medicinsk abort om de ville samtidigt som omvårdnadskvaliteten
              skulle kunna förbättras.
            </seg>
            <seg xml:id="i-9be15b96e2177459-0">
              Riksdagen bör begära att regeringen återkommer till riksdagen
              med ett förslag till en ändring i abortlagen så att barnmorskor
              ges rätt att utföra medicinska aborter.
            </seg>
            <seg xml:id="i-8429e77795270e3e-0">
              Fru talman! Propositionen innehåller också några åtgärder för
              att stärka det förebyggande arbetet. Vi har inget att erinra mot
              de förslagen. Vi tycker att det är bra att Socialstyrelsen får
              i uppdrag att redovisa konsekvenserna av den föreslagna lagändringen
              och att en arbetsgrupp tillsätts med uppgift att överväga hur
              arbetet med att förebygga oönskade graviditeter kan utvecklas.
            </seg>
            <seg xml:id="i-e7ff056aceea9759-0">
              Vidare är det bra att Socialstyrelsen får i uppdrag att kartlägga
              arbetet med att förebygga oönskade graviditeter som pågår vid
              ungdomsmottagningar, studenthälsomottagningar och liknande verksamheter.
              I uppdraget ingår också att beskriva och analysera hur arbetet
              fungerar och vid behov föreslå konkreta förbättringsåtgärder.
              Vi socialdemokrater välkomnar de här initiativen.
            </seg>
            <seg xml:id="i-b3ad62b09a272e4a-0">
              Det är också glädjande att man i betänkandet har tagit till sig
              den socialdemokratiska motionen från Carina Hägg och att utskottet
              precis som Carina Hägg anser att det vore värdefullt att utvärdera
              om ekonomiska villkor är av betydelse när det gäller utländska
              kvinnors önskemål om att göra abort i Sverige.
            </seg>
            <seg xml:id="i-8de2366c62f473a0-0">
              En annan viktig del i det förebyggande arbetet är preventivmedelsrådgivning
              och säkra och tillgängliga preventivmedel. Det är också viktigt
              att det finns en bra sex- och samlevnadsundervisning i skolan.
              Det är ett ämne där många skolor i dag har brister. Även för vuxna
              behövs det stöd. Här spelar bland annat sjukvårdens insatser en
              viktig roll.
            </seg>
            <seg xml:id="i-6babd94840a91256-0">
              Fru talman! Sexualiteten är en av människans starkaste drivkrafter,
              men kanske också något av det känsligaste i en människas liv framför
              allt i en ung människas liv. I arbetet med att minska antalet
              aborter ingår en bred förebyggande verksamhet. Tillgänglighet
              och upplysning är A och O i detta arbete. Vi anser att ungdomsmottagningar
              har en mycket viktig roll i detta sammanhang.
            </seg>
            <seg xml:id="i-448d3a8d2da4d240-0">
              Hälso- och sjukvården har många gånger svårt att möta de hälsoproblem
              eller behov av samtal som finns hos ungdomar. Ofta saknas en tydlig
              ingång i vården. Ungdomsmottagningarna arbetar mer på ungdomarnas
              villkor och har därför större möjlighet att nå ungdomar på ett
              effektivt sätt.
            </seg>
            <seg xml:id="i-6c6446abddc0d8a8-0">
              Till ungdomsmottagningen kan man vända sig med frågor och funderingar
              om sex och samlevnad, sexuell läggning, preventivmedel, oönskad
              graviditet, könssjukdomar, relationsproblem, mobbning eller droger
              eller för att man bara behöver någon att prata med. Här handlar
              det verkligen om tidiga insatser och förebyggande arbete i praktiken.
            </seg>
            <seg xml:id="i-15fee80916b7c6c9-0">
              Personalen på ungdomsmottagningen måste därför ha en bred kunskap.
              Man måste till exempel ha en hög kompetens för att kunna se och
              arbeta med hedersrelaterat våld och förtryck. Däremot bedrivs
              ungdomsmottagningarna på mycket olika premisser i olika delar
              av landet och ofta under osäkra förhållanden. Tillgängligheten
              varierar stort, och många ungdomsmottagningar är stängda under
              ganska många sommarveckor. Vi föreslår att en kartläggning görs
              av ungdomsmottagningarnas öppettider och kompetens så att det
              blir möjligt att göra jämförelser och se om det behövs åtgärder
              för ökad tillgänglighet.
            </seg>
          </u>
          <note xml:id="i-9a076e4f90745372-0">
            Fru talman! Avslutningsvis yrkar jag bifall till reservationerna
            1 och 4.
          </note>
          <note type="speaker" xml:id="i-a58a951a1c864015-0">
            Anf. 168 ELINA LINNA (v):
          </note>
          <u who="elina_linna_aed53b" xml:id="i-6286e9e93b2c1bb2-0">
            <seg xml:id="i-788486956fb4e675-0">
              Fru talman! Jag ska börja med att utrycka min besvikelse över
              två ting i dag. För det första är jag besviken över att det har
              tagit så lång tid som fyra år från utredningens början till ett
              färdigt förslag om abort för utländska kvinnor.
            </seg>
            <seg xml:id="i-55307462c7a563c8-0">
              För Vänsterpartiet har det sedan länge varit självklart att kvinnor
              från ett annat land som efterfrågar abort i Sverige ska kunna
              erbjudas detta på samma villkor som andra hälso- och sjukvårdsinsatser.
              Vi har inte heller varit ensamma om den åsikten, så visst finns
              det anledning att vara besviken över att vi inte har kunnat enas
              om detta tidigare.
            </seg>
            <seg xml:id="i-adb6b451b6d8e524-0">
              För det andra är jag besviken över att socialministern inte är
              närvarande här i kammaren. Jag förstår att frågan om utländska
              kvinnors rätt till abort fortfarande är kontroversiell inom Kristdemokraterna.
              Jag kan konstatera att en tredjedel av talarna på talarlistan
              kommer från Kristdemokraterna, och därför gissar jag att frågan
              kommer att belysas ur olika perspektiv här i debatten. Men jag
              hoppades att Göran Hägglund skulle närvara här, självklart för
              debattens skull, men också för att jag skulle vilja tacka honom
              för att han skrivit under propositionen som ligger till grund
              för det betänkande som vi debatterar här. Bra gjort, socialministern!
            </seg>
            <seg xml:id="i-b27e1e5ee4f2e237-0">
              Det finns ändå en del saker i betänkandet som vi i Vänsterpartiet
              är kritiska mot. Vi beklagar att regeringen inte vågar ta steget
              fullt ut för att modernisera lagstiftningen så att barnmorskorna
              efter en lämplig vidareutbildning skulle kunna ta ett större ansvar
              än i dag och utföra medicinska aborter. Abortlagen är föråldrad
              i den bemärkelsen att när den stiftades fanns enbart kirurgiska
              aborter att tillgå. Den nuvarande lagen trädde i kraft 1975 och
              stadgar att endast läkare får utföra abort.
            </seg>
            <seg xml:id="i-2a0e901d7ccedc3d-0">
              År 1992 började medicinska aborter användas i Sverige. Sedan
              2003 utförs fler medicinska än kirurgiska aborter i vårt land.
              Redan i dag finns det uppgifter från Vårdförbundet om att barnmorskor
              utför medicinska aborter, men då på en formell delegering av en
              läkare.
            </seg>
            <seg xml:id="i-b8c219607f121d3a-0">
              Utskottsmajoriteten avstyrker motionerna från Socialdemokraterna,
              Vänsterpartiet och Miljöpartiet med hänvisning till ett utredningsarbete
              i Socialstyrelsen. Jag kan bara konstatera att regeringen inte
              verkar ha tillräckliga kunskaper om barnmorskornas kompetens.
              Det är sorgligt eftersom detta kan leda till onödigt långa väntetider
              där gränsen för medicinsk abort passeras, vilket får till följd
              att kvinnan måste genomgå en kirurgisk abort. Både svenska, och
              framgent också utländska kvinnor, som valt att göra abort riskerar
              således att utsättas för onödigt långa väntetider och andra problem.
            </seg>
            <seg xml:id="i-1cca6b00c862029f-0">
              Fru talman! Jag hoppades att Centern och Folkpartiet skulle ha
              mer att säga till om när dessa två partier för några månader sedan
              så bestämt uttalade sig för en ändring av abortlagen så att barnmorskor
              skulle få rätt att utföra medicinska aborter. Tyvärr har inte
              Kristdemokraterna och Moderaterna lyssnat på sina allianssystrar
              och -bröder. Eller har kanske Centerpartiet och Folkpartiet ändrat
              sig?
            </seg>
            <seg xml:id="i-b04c1f3155fbaa86-0">
              Fru talman! Den svenska abortlagstiftningen har redan tidigare
              varit bra i en internationell jämförelse. Men så har inte alltid
              varit fallet. Kraven på fri abort växte fram på 60-talet. För
              att få abort då krävdes att kvinnan hade blivit våldtagen, att
              det fanns fara för hennes liv, att allvarliga sjukdomar överfördes
              eller särskilda sociala omständigheter. En kurator, en psykiater
              och en gynekolog bedömde om kvinnan skulle få abort. Ett slutligt
              beslut fattades av Medicinalstyrelsen. I genomsnitt fick Medicinalstyrelsen
              10 000 ansökningar om året, och 1962 utfördes till exempel ca
              3 000 legala aborter. Glappet mellan antalet godkända aborter
              och antalet avslagna ansökningar talar sitt tydliga språk. Antalet
              illegala aborter uppskattades under denna tid till 10 00020 000
              om året.
            </seg>
            <seg xml:id="i-3f94e125380f2c76-0">
              Det är historia för svenska kvinnors del nu men tyvärr dagens
              verklighet för miljontals kvinnor världen över. FN:s befolkningsfond
              UNFPA uppskattar att det dör en kvinna i minuten på grund av osäkra
              aborter. På många ställen går upp till 50 procent av sjukhusbudgetarna
              till att vårda kvinnor i sviter av illegala aborter enligt WHO.
              Det verkar ta en oändligt lång tid att få världens länder att
              ställa upp för kvinnors rättigheter, rätten till sin egen kropp
              och rätten till att själv avgöra om och när kvinnan vill bli gravid.
            </seg>
            <seg xml:id="i-34f9b15896d9edd5-0">
              Vi har också länder inom EU som ännu inte har fri abort. I Polen
              är abort endast tillåtet vid särskilda omständigheter men kan
              även då nekas av sjukvårdspersonal. I Malta bestraffas aborter
              med upp till tre års fängelse.
            </seg>
            <seg xml:id="i-79235acfe4a5dda3-0">
              Vänsterpartiet menar att abortmotståndarna begränsar kvinnors
              rättigheter. De använder hot, misshandel och mord i sin kamp mot
              kvinnans rätt att få bestämma över sin kropp. Jag vill citera
              en kvinna som i mitten av 60-talet åkte till Polen för att få
              abort. Hon tycker i dag att utvecklingen har gått bakåt. Den katolska
              kyrkan har fått ökad makt, och abort är som sagt i dag förbjuden
              Polen. Så här säger hon: Det är viktigt att ständigt påminnas
              om att människor måste ha rätt att göra sina egna val. Man måste
              försvara kvinnans rätt till abort och aldrig ta någonting för
              givet. I grunden handlar det om mäns behov av att kontrollera
              kvinnans sexualitet och att binda upp henne vid ett barn.
            </seg>
            <seg xml:id="i-134f271ea1dac00c-0">
              Vänsterpartiet menar att regeringen, när den nya abortlagstiftningen
              träder i kraft, bör genomföra en satsning på att informera om
              svensk abortlagstiftning i länder där abort är förbjuden. Utskottsmajoritet
              håller med oss om att det är viktigt med kunskap om svensk lagstiftning
              i andra länder, och med hänvisning till att det finns information
              att tillgå via Sveriges ambassader och konsulat avstyrks vårt
              förslag. Jag skulle vilja kalla denna inställning synnerligen
              defensiv och feg!
            </seg>
            <seg xml:id="i-5b42ecc90a245601-0">
              Fru talman! Regeringen föreslår en del åtgärder i propositionen
              som syftar till att förebygga oönskade graviditeter. De är bra,
              men egentligen förvånar det mig att dessa förslag läggs fram i
              propositionen och inte i den aviserade folkhälsopropositionen.
              De här förslagen har ju inte med lagstiftningen att göra på något
              sätt. Det kanske jag kan återkomma till i repliker senare.
            </seg>
          </u>
          <note xml:id="i-b1597bc6fb30d717-0">
            Jag vill avsluta med att yrka bifall till reservationerna nr
            1 och 2.
          </note>
          <note type="speaker" xml:id="i-a4048e389e76f9d0-0">
            Anf. 169 GUNVOR G ERICSON (mp):
          </note>
          <u who="jan_ericson_aca06f" next="cont" xml:id="i-a544636d18757845-3">
            <seg xml:id="i-e151b9fd37fe698b-0">
              Fru talman! Det är bra att regeringen nu äntligen ändrar den
              mer än 30 år gamla abortlagen. Till skillnad från andra länder
              har Sverige haft en underlig ordning och gjort åtskillnad mellan
              abort och annan vård för utländska medborgare.
            </seg>
            <seg xml:id="i-789c29ffc11837e9-0">
              Det saknas dock några viktiga delar i det förslag vi har att
              behandla i dag. Det gäller
            </seg>
            <seg xml:id="i-abd83a9a0dc0b423-0">
              Trygg sexualitet som är fri från fördomar, tvång, våld och diskriminering
              är viktigt för att människor ska må bra. Samhällets syn på sexualitet
              betyder mycket. Det är också viktigt för kvinnors hälsa eftersom
              en förnedrande syn på kvinnors sexualitet leder till tvång och
              våld, och därmed ohälsa. Rådgivning om preventivmedel och om hur
              man förebygger sexuellt överförbara sjukdomar bör vara lättillgänglig
              och vända sig till både män, kvinnor, pojkar och flickor.
            </seg>
            <seg xml:id="i-eb344327b1efc215-0">
              Rätten till abort är en grundsten i ett jämställt och hälsofrämjande
              samhälle. I länder där abort inte är tillåtet dör många kvinnor
              i onödan på grund av komplikationer efter osäkra aborter. I vissa
              länder är abort inte tillåtet ens vid våldtäkt eller incest. Ändå
              utförs varje år ca 20 miljoner osäkra aborter i världen.
            </seg>
            <seg xml:id="i-b54cee52e613e81c-0">
              När jag besökte Tanzania i våras var detta alldeles uppenbart.
              Läkaren på det stora sjukhuset i Dar es Salaam berättade att ca
              50 procent av mödradödligheten beror på komplikationer i samband
              med illegala aborter. Det är en ganska fruktansvärd siffra.
            </seg>
          </u>
          <note xml:id="i-c136de9e81784106-0">
            Rätt till saklig sexualkunskap oavsett sexuell läggning, sexuell
            identitet eller könsuttryck är betydelsefullt för att främja sexuell
            och reproduktiv hälsa.
          </note>
          <u who="jan_ericson_aca06f" prev="cont" xml:id="i-6dede0d7a0088c19-3">
            <seg xml:id="i-ea7eee05507bfb57-0">
              Europakonventionen om mänskliga rättigheter antogs 1953. Det
              är ganska länge sedan. Den amerikanska började gälla 1978 och
              den afrikanska 1986. Där anges att hälsa är en mänsklig rättighet.
              Trots det har inte alla länder, vare sig i Europa eller i andra
              delar av världen, som ratificerat FN-konventionen sett till att
              säkra aborter blir tillgängliga. Abort är en mänsklig rättighet
              och länder som inte ser till att kvinnor kan få säkra aborter
              bryter mot dessa rättigheter.
            </seg>
            <seg xml:id="i-dca2777717e59bfa-0">
              Är abort i Sverige en reell möjlighet?
            </seg>
            <seg xml:id="i-29c6e4a397e2ebb5-0">
              Det är bra att regeringen nu föreslår att abortlagen ändras så
              att det inte längre krävs att kvinnan är svensk medborgare eller
              bosatt i Sverige och att regeringen särskilt trycker på att utländska
              kvinnor ska erbjudas samma omhändertagande som svenska kvinnor.
              Men i likhet med vad som gäller beträffande övrig hälso- och sjukvård
              kommer landstingens kostnader för vården att ersättas antingen
              av kvinnans sjukvårdsförsäkring i hemlandet eller av kvinnan själv,
              beroende på vilka regler som gäller i just det landet.
            </seg>
            <seg xml:id="i-2b182150519fe4e6-0">
              Det finns stor risk att det i praktiken blir mycket svårt att
              få abort i Sverige för de kvinnor som kommer från länder där abort
              är förbjudet såvida de inte har mycket goda ekonomiska resurser.
            </seg>
            <seg xml:id="i-8fba4334c01daad3-0">
              Skulle det gå att göra någon form av statlig fond som utländska
              kvinnor kan söka ersättning från, ska det vara liknande regler
              som för de asylsökande eller ska landstingen teckna någon försäkring
              så att de här kvinnorna inte får sin abort avslagen för att de
              inte kan täcka kostnaderna?
            </seg>
            <seg xml:id="i-beca66f4ab3c8766-0">
              Miljöpartiet anser att regeringen bör ges i uppdrag att utreda
              möjligheterna till subvention eller annan form av täckning av
              hälso- och sjukvårdskostnader för utländska kvinnor från länder
              där abort är förbjudet.
            </seg>
            <seg xml:id="i-ad036e97fc74f4bb-0">
              Miljöpartiet anser att det är kvinnans rättighet att själv kunna
              bestämma över om och när hon vill ha barn.
            </seg>
            <seg xml:id="i-1b47508e249fd31f-0">
              Det finns i princip två sätt att genomföra en abort. Det har
              vi hört här tidigare. Det är dels genom ett kirurgiskt ingrepp,
              en så kallad skrapning, dels genom en medicinsk åtgärd, ett piller
              som man tar.
            </seg>
            <seg xml:id="i-86e899188e0ebb7a-0">
              I dag definierar Socialstyrelsen en medicinsk abort som själva
              intaget av tabletten. Jag undrar på vilken mottagning som det
              i praktiken är läkare som överlämnar tabletten. Det är en sjuksköterska
              eller en barnmorska som gör det. Det gör inte läkarna i praktiken.
            </seg>
            <seg xml:id="i-ac49b84d9fdd59cc-0">
              Metoderna är likvärdiga ur medicinsk synpunkt. Fördelen med abortpiller
              är att det är skonsammare mot kroppen. På vissa kliniker i Sverige
              sker nästan hälften av aborterna med hjälp av abortpiller.
            </seg>
            <seg xml:id="i-f8222449f6b3ae5d-0">
              De flesta kvinnor bestämmer sig tidigt för om de vill fullfölja
              en graviditet eller inte. Då ska det inte vara avgörande om man
              har tillgång till den här metoden eller inte. Efter åtta veckor
              63 dagar är medicinsk abort inte längre möjlig. Det måste vara
              kvinnors rättighet att kunna få välja metod.
            </seg>
            <seg xml:id="i-0582dc0373cb88c8-0">
              I dag är det i lagen inskrivet att det gäller en viss yrkeskategori.
              Det är mycket ovanligt att det i lagen står vilken yrkeskategori
              som ska utföra vilken specifik metod. Det är en gammal skrivning
              som levt kvar sedan den tid då vi bara hade kirurgisk abort.
            </seg>
            <seg xml:id="i-fe71c13979ce4231-0">
              I dag tar barnmorskorna en mycket aktiv del i arbetet med abort.
              Dessutom har barnmorskor redan rätt att förskriva p-piller. Specialutbildade
              barnmorskor med erfarenhet av gynekologi och ultraljudsundersökningar
              med mera bör ges rätt att utföra medicinsk abort och rekvirera
              eller förskriva abortpiller.
            </seg>
            <seg xml:id="i-f0361ddb61c49483-0">
              Miljöpartiet anser att specialutbildade barnmorskor ska kunna
              ha ansvar för hela vårdprocessen. Därför bör abortlagen ändras
              så att även barnmorskor ska ha rätt att bistå kvinnan vid medicinsk
              abort.
            </seg>
            <seg xml:id="i-6087e1408d5dc43e-0">
              Regeringen tänker tillsätta en arbetsgrupp med uppgift att överväga
              hur arbetet med att förebygga oönskade graviditeter kan utvecklas.
              Det är bra. Vi anser att riksdagen ska ge regeringen i uppdrag
              att verka för att det förebyggande arbetet prioriteras. Vi tar
              också upp några konkreta förslag till åtgärder.
            </seg>
            <seg xml:id="i-ffadb7cb3807d878-0">
              I arbetet med att minska aborter ingår en bred förebyggande verksamhet.
              Ingen kvinna i Sverige använder abort som preventivmetod. I själva
              verket visar undersökningar att oönskade graviditeter beror på
              att man har misslyckats med att använda preventivmedel. Ungefär
              70 procent av dem som genomgår abort uppger att de tillfälligt
              inte använt något preventivmedel vid samlaget, men att de vanligtvis
              brukar använda preventivmedel.
            </seg>
            <seg xml:id="i-60631710a346f384-0">
              Tillgänglighet och upplysning är A och O i detta arbete. Här
              har ungdomsmottagningar och Sesammottagningar en mycket viktig
              roll. Båda dessa mottagningar saknas på alltför många håll. Det
              finns en nationell norm för vilken kvalitet som ska finnas inom
              ungdomsmottagningarna. Den har diskuterats allmänt och tagits
              fram av personer som jobbar i verksamheten. Den normen borde fastställas
              så att det blir likvärdig kvalitet över hela landet.
            </seg>
            <seg xml:id="i-3b260102b97196ba-0">
              Sesammottagningar är minst lika viktiga som ungdomsmottagningar.
              Även vuxna kvinnor och män kan behöva söka mottagningar för att
              få hjälp för en trygg och säker sexuell hälsa. Det innebär inte
              bara ungdomar och medelålders utan även äldre människor. Att skapa
              Sesammottagningar med god tillgänglighet i varje landsting och
              region är ett sätt att uppfylla ett av de elva folkhälsomålen:
              en trygg och säker sexualitet och en god reproduktiv hälsa.
            </seg>
            <seg xml:id="i-eb66f8300188b706-0">
              En annan viktig del i det förebyggande arbetet är att det i skolan
              finns en bra sex- och samlevnadsundervisning. Det är ett ämne
              där många skolor har brister, och många lärare saknar kompetens
              att undervisa i ämnet. De som undervisar i ämnet ska ha utbildning
              och möjlighet till fortbildning. Det borde ha funnits med i betänkandet
              och lagförslaget.
            </seg>
            <seg xml:id="i-5dffca589ba3d77f-0">
              Självklart står jag bakom Miljöpartiets reservationer i betänkandet,
              men för att vinna tid yrkar jag bifall endast till reservation
              1.
            </seg>
          </u>
          <note type="speaker" xml:id="i-75f05e0c41e99f52-0">
            Anf. 170 CECILIA WIDEGREN (m):
          </note>
          <u who="cecilia_widegren_1aef95" xml:id="i-a9987cbf0d7a4e69-0">
            <seg xml:id="i-3d5a3d1ad089bdab-0">
              Fru talman! Det här är ett principiellt och viktigt beslut. Jag
              ser därför med glädje att det stora flertalet i riksdagens kammare
              är överens om det stora beslutet här i dag som flera har pratat
              om men kanske inte alla har lagt all tid på.
            </seg>
            <seg xml:id="i-ea9769b4acd466b0-0">
              Abort innebär självklart ett etiskt dilemma. Det ska man ha respekt
              för och visa respekt för. Det handlar å ena sidan om kvinnans
              integritet och självbestämmande, hennes och parets möjlighet att
              ta hand om ett barn, å andra sidan om fostrets rätt till liv och
              skydd under sin utveckling.
            </seg>
            <seg xml:id="i-ee6dc8bbfca28acb-0">
              Det kan självklart också finnas intressekonflikter bland annat
              mellan moderns hälsa och fostrets liv och mellan moderns sociala
              situation och fostrets rätt till skydd. Det är därför nödvändigt
              att ha en sammanhållen och etiskt förankrad politik i alla dessa
              frågor.
            </seg>
            <seg xml:id="i-7e6a72e9e4f95783-0">
              Därför är det glädjande att vi redan i detta lagstiftningsärende
              har med frågor kring det förebyggande arbetet. Det är kul att
              höra att fler vill betona just det förebyggande arbetet. Då finns
              det olika sätt ett smörgåsbord för hur det förebyggande arbetet
              kan gå till.
            </seg>
            <seg xml:id="i-a4bc6c278019b7c5-0">
              Fru talman! I länder där aborter är lagliga och utförs med säkra
              metoder är komplikationerna mycket få och mycket sällsynta. Erfarenheterna
              från länder där aborter inte är tillåtna men utförs ändå visar
              att komplikationer uppkommer. Ofta är det metoder som gör att
              förhållandet för kvinnan inte är säkert. I länder med stor illegal
              abortverksamhet sker aborter alltför ofta utan någon som helst
              kontroll och utan något som helst regelverk som skyddar kvinnans
              hälsa.
            </seg>
            <seg xml:id="i-5f69ea5ff5399c7e-0">
              Redan i dag genomgår utländska kvinnor abort i Sverige under
              förutsättning att Socialstyrelsen har gett kvinnan tillstånd till
              detta. Under de senaste åren har det handlat om ungefär 80 kvinnor
              per år.
            </seg>
            <seg xml:id="i-727a4488cbbcc552-0">
              Fru talman! Mycket har hänt sedan lagstiftningen infördes. Det
              har skett en globalisering, och vi är alltmer rörliga. Vi är också
              med i EU, vilket gör att vi har en fri rörlighet som möjliggör
              ett undvikande av hinder för så många som möjligt inom all hälso-
              och sjukvård. Då är det viktigt att ta vara på dessa principer.
            </seg>
            <seg xml:id="i-34480ceb453bc411-0">
              Därför känner vi moderater att detta är ett naturligt steg att
              ta i dag med denna lagstiftning. Vi välkomnar, som sagt, att det
              stora flertalet är överens om det. Det handlar om kvinnans rätt,
              det handlar om fostrets rätt, och det handlar om den största respekten
              för båda. Men det handlar också om att göra det så säkert som
              möjligt och involvera så många som möjligt i den möjligheten.
            </seg>
            <seg xml:id="i-14384cecdea59bad-0">
              Danmark har redan ändrat lagen. Det gjorde man redan 2004. Erfarenheterna
              från Danmark visar att det inte har skett en ökning av antalet
              utländska kvinnor som har sökt sig till Danmark för att genomgå
              abort. Det är en erfarenhet som jag tror har varit till nytta
              i denna debatt som vi också kommer att ha även efter att vi har
              lagstiftat om denna förändring.
            </seg>
            <seg xml:id="i-6f700c5478f2846b-0">
              Dessutom ska kostnaderna för en abort, precis som gäller all
              annan hälso- och sjukvård, ersättas antingen av kvinnans sjukvårdsförsäkring
              i hemlandet eller av kvinnan själv beroende på vilka regler som
              gäller i det enskilda fallet. Det vore fel av oss att i ett enskilt
              ärende överpröva något annat sätt att ersätta och att frångå den
              generella principen.
            </seg>
            <seg xml:id="i-7e53867bc484a453-0">
              Fru talman! Jag känner oro över en del av denna komplexa frågan,
              och den oron är kopplad till den dåliga tillgängligheten som Socialstyrelsen
              har visat i en enda rapport. Socialstyrelsen har nämligen tagit
              fram bara en rapport, och då svarade inte alla kliniker runt om
              i landet. Det är den enda redovisning som vi har att utgå från,
              och därför blir det debatt utifrån den enda rapporten. Men jag
              kan känna oro över att förhållandena skiftar så mycket över landet
              och att det 2006 såg ut som det gjorde, nämligen att kvinnor tvingades
              att gå från medicinska till kirurgiska ingrepp. Det är inte rimligt.
              Med denna utgångspunkt drar jag andra slutsatser än de tidigare
              talarna, nämligen att man kanske först och främst ska be om en
              ytterligare rapport från Socialstyrelsen om hur tillgänglighetsproblematiken
              ser ut för att över huvud taget ha något att jämföra med. Det
              är ett första steg. Jag tycker att det är helt orimligt att ha
              en sådan utveckling. Det är inhumant. Med tanke på med vilket
              intresse som socialministern har följt och jobbat med denna fråga
              är jag helt övertygad om att han tar denna situation med tillgänglighetsproblematiken
              på största allvar. Men det viktigt att alla landsting på samma
              sätt som socialministern tar denna situation på största allvar
              eftersom det är där som ansvaret ligger. Då har vi alla kolleger
              runt om i Sverige som ska jobba med denna fråga ute i landstingen.
            </seg>
            <seg xml:id="i-c135a6d47c124f54-0">
              Självklart är det förebyggande arbete som Socialdepartementet
              nu ska jobba med en viktig del i arbetet att påverka situationen
              med tillgänglighetsproblematiken.
            </seg>
            <seg xml:id="i-4a0c49a412699d6e-0">
              Vi moderater kommer inte att nöja oss med något annat än att
              vi får en ytterligare rapport från Socialstyrelsen med uppdaterad
              information om hur tillgängligheten i praktiken ser ut så att
              vi vet. Jag tror nämligen att öppna nationella jämförelser i sig
              också leder till att man förbättrar sig på respektive klinik runt
              om i landet. Det tycker jag är ett första viktigt steg att se
              denna öppenhet.
            </seg>
            <seg xml:id="i-1bd1f8a60c3f0c97-0">
              Fru talman! Avslutningsvis har vi olika uppfattningar om hur
              vi ska ta nästa steg. För vår del handlar det faktiskt om att
              inte föregripa Socialstyrelsens arbete med det underlag som man
              kommer att presentera om barnmorskornas ytterligare rättigheter
              eller inte. Detta arbete kommer i januari månad. Jag tycker därför
              att det vore fel av kammaren att gå vidare innan man har kunskapen.
              Här handlar det om att invänta kunskapen och sedan ta ställning
              till hur vi ska göra.
            </seg>
          </u>
          <note xml:id="i-6ea61c4e94f887ac-0">
            Jag yrkar bifall till propositionen och avslag på motionerna.
          </note>
          <note type="speaker" xml:id="i-1b7850ae3931775f-0">
            Anf. 171 ELINA LINNA (v) replik:
          </note>
          <u who="elina_linna_aed53b" xml:id="i-6286e9e93b2c1bb2-1">
            <seg xml:id="i-f223e4203ca6c715-0">
              Fru talman! Jag vill börja med det som Cecilia Widegren slutade
              med, nämligen frågan om tillgängligheten och barnmorskornas rätt
              att utföra medicinska aborter. Som tidigare talare och jag själv
              har tagit upp är den lagstiftning som vi har föråldrad. När den
              infördes tänkte man endast på kirurgiska aborter. I dag har barnmorskorna
              kompetensen att utföra medicinska aborter, och de som inte har
              den kan lätt skaffa sig den kompetensen.
            </seg>
            <seg xml:id="i-495ca7e175b5e572-0">
              Tidigare har Cecilia Widegren sagt sig vara emot att barnmorskorna
              ska ha möjlighet att utföra medicinska aborter. Antagligen kommer
              jag inte att få svar på min fråga eftersom utredningen i Socialstyrelsen
              pågår. Men jag vill ändå fråga Cecilia Widegren om hennes kunskaper
              om barnmorskornas kompetens när det gäller att utföra aborter.
            </seg>
          </u>
          <note type="speaker" xml:id="i-1610de43cf3ca5e9-0">
            Anf. 172 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-a9987cbf0d7a4e69-1">
            <seg xml:id="i-7b3c076f77c53d17-0">
              Fru talman! Jag vill inte föregripa Socialstyrelsens arbete.
              Jag tycker att det vore fel av oss som lagstiftare att göra det.
              Nu handlar det om några veckor innan vi får en rapport. Då är
              det bättre att invänta denna rapport.
            </seg>
            <seg xml:id="i-4d2a5f841a159ef0-0">
              Elina Linna har helt rätt i sin uppfattning att vi inte har samma
              uppfattning. Men jag är inte oklokare än att jag kan lyssna in
              kunskapen. Men vi har inte samma uppfattning i dag. Anledningen
              till det är att kvinnan befinner sig i en oerhört utsatt situation.
              För de flesta är detta ett jättestort ingrepp. Då talar jag inte
              om det fysiska ingreppet, utan jag talar om det psykiska ingreppet.
              I det läge som man befinner sig i är det oerhört viktigt att man
              känner att man har tillgång till den absolut bästa kompetensen
              ifall det skulle hända någonting som man inte vill ska hända.
              Det kan vara komplikationer som man inte kan förutse. Då ska man
              veta att den absolut bästa kompetensen finns tillgänglig. Det
              är bakgrunden till att jag än så länge har en annan uppfattning
              än vad Vänsterpartiet har. Elina Linna får gärna beskriva det
              som att läget ser något annorlunda ut. Men jag har så många minnesbilder
              från verkligheten om att man vill känna den säkerheten. Så stort
              är ingreppet för den enskilda kvinnan att man ska känna att man
              i den utsatthet som man befinner sig har hela säkerhetsapparaten
              omkring sig så att man kan känna sig helt säker.
            </seg>
            <seg xml:id="i-512bcd1a48b464b6-0">
              Men jag hoppas också att det är kunskapen som spelar roll när
              Vänsterpartiet ändrar uppfattning och att man därför också har
              intresse av att höra vad Socialstyrelsen kommer att komma fram
              till.
            </seg>
          </u>
          <note type="speaker" xml:id="i-96bf314c81d9aba1-0">
            Anf. 173 ELINA LINNA (v) replik:
          </note>
          <u who="elina_linna_aed53b" xml:id="i-6286e9e93b2c1bb2-2">
            <seg xml:id="i-7b40bc304b07cdef-0">
              Fru talman! Jag fick inte svar på min fråga om vad Cecilia Widegren
              anser om barnmorskornas kompetens. När vi talar om den enskilda
              kvinnan som befinner sig i denna svåra situation är det barnmorskan
              som kvinnan känner trygghet med. Barnmorskans roll i den svåra
              situationen är att ge trygghet och säkerhet för den patient som
              har beslutat att genomgå en abort. Vi ser på dessa saker på helt
              olika sätt. Jag kan tänka mig att en kvinna som har bestämt sig
              för att genomgå en abort ofta känner större trygghet med barnmorskan
              än med den läkare som en kort stund befinner sig i rummet.
            </seg>
            <seg xml:id="i-8e810b524c61cd31-0">
              I mitt anförande hade jag funderingar kring om man i den proposition
              som ska läggas fram också har med de förebyggande insatserna.
              Det är bra att vi diskuterar dessa. Men hur blir det i den aviserade
              folkhälsoproposition som läggs fram om bara några veckor? Kommer
              folkhälsomålet om trygg och säker sexualitet och reproduktiv hälsa
              att behandlas där? Och kommer diskussionen om ungdomsmottagningar
              och sex- och samlevnadskunskap i skolorna också att lyftas fram
              i folkhälsopropositionen?
            </seg>
          </u>
          <note type="speaker" xml:id="i-a96b23ebd619bb5f-0">
            Anf. 174 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-a9987cbf0d7a4e69-2">
            <seg xml:id="i-58ebab22b2287fc6-0">
              Fru talman! Jag är glad över att ni i Vänsterpartiet är så intresserade
              av de förslag som vi om några veckor lägger fram att vi i dag
              inte diskuterar det vi nu har på vårt bord utan det som kommer
              framöver.
            </seg>
            <seg xml:id="i-e3f89638e2d22392-0">
              Folkhälsopolitiken kommer att redovisas om några veckor, precis
              som du säger. Jag är helt övertygad om att vi kommer att diskutera
              både det du beskriver och många andra förebyggande saker i vårt
              samhälle som kan påverka detta och annat. Vi lyssnar och hör.
              Det är jättebra att de här sakerna tas upp, men vi återkommer
              och diskuterar folkhälsan med Vänsterpartiet när det beslutet
              blir aktuellt här i kammaren.
            </seg>
          </u>
          <note type="speaker" xml:id="i-230c11cc76cf313d-0">
            Anf. 175 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-c4fdf9f847ec6229-4">
            <seg xml:id="i-85727e731e53635d-0">
              Fru talman! Cecilia Widegren nämnde öppna nationella jämförelser.
              Det är bra att vi har fått till stånd sådana. Som landstingspolitiker
              i Sörmland har jag tidigare varit med och jobbat med dem. Men
              på vilket sätt skulle de kunna lösa problemet i den här situationen?
            </seg>
            <seg xml:id="i-04ceb5e7c2e3382c-0">
              Är det bara tillgänglighet som avgör vad Moderaterna tycker om
              att barnmorskorna ska få rätt att utföra medicinsk abort eller
              ej? Är det inte kvinnans möjlighet till en samlad vårdprocess
              med kontinuitet och kvalitet som är prioritet ett?
            </seg>
          </u>
          <note type="speaker" xml:id="i-9615ea7b2594529a-0">
            Anf. 176 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-a9987cbf0d7a4e69-3">
            <seg xml:id="i-2e7e2e7534d63b41-0">
              Fru talman! Miljöpartiet vill liksom Vänsterpartiet föregripa
              det arbete som Socialstyrelsen ska redovisa i januari. Jag tycker
              att det är lite beklagligt. Jag tycker nämligen att det är viktigt
              att invänta de besked som vi ska få därifrån och att vi som lagstiftare
              förhåller oss till dem.
            </seg>
            <seg xml:id="i-d21e2b01e141f908-0">
              Vad jag beskrivit kopplat till den här situationen är att det
              måste vara så att vi som lagstiftare ser till att säkra både kvaliteten
              och säkerheten, inte minst känslomässigt, för dem som gör det
              stora ingrepp som en abort för de allra flesta är så att de känner
              att det om någon som helst komplikation skulle uppstå är högsta
              beredskap som gäller från den medicinskt ansvarige. Det måste
              vara utgångspunkten. Det är också det som vi grundat vår uppfattning
              på.
            </seg>
            <seg xml:id="i-5fee86e950690e1e-0">
              Till skillnad från er är vi moderater och våra allianskamrater
              överens om att vi inte ytterligare vill föregripa det som Socialstyrelsen
              kommer att rapportera i januari, utan vi inväntar det. Framöver
              diskuterar vi ytterligare steg och vad som då händer.
            </seg>
          </u>
          <note type="speaker" xml:id="i-32f556b147af0e80-0">
            Anf. 177 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-c4fdf9f847ec6229-5">
            <seg xml:id="i-ed94f7aa801384fa-0">
              Fru talman! Det mest intressanta är nog det som Cecilia Widegren
              inte säger. Jag hörde nämligen inget svar på frågan om öppna nationella
              jämförelser skulle kunna lösa problemet i det här fallet.
            </seg>
            <seg xml:id="i-7c77c2155e614428-0">
              Likaså gäller det vårdprocessen och kontinuiteten. Läkaren har
              en roll i vårdprocessen ja. Men som medicinskt ansvarig är det
              inte alltid som läkaren är överprövande när det gäller barnmorskans
              roll. Barnmorskorna utför arbetet på egen hand och har fått den
              möjligheten genom den kompetens som de har.
            </seg>
            <seg xml:id="i-7b357c88b0472994-0">
              Att vi nu har den lagstiftning vi har beror på att det inte fanns
              någonting annat för 30 år sedan. Då är det lite märkligt att man
              tycker att vi nog måste vänta lite till och att man talar om medicinskt
              ansvarig. Åtminstone kunde man ha skrivningar som visar på en
              ambition, att det är kvinnans möjlighet att få en samlad vårdprocess
              som är prioritet ett och att kvinnan känner trygghet i mötet med
              vården.
            </seg>
            <seg xml:id="i-14404effbdb72f3e-0">
              Precis som Cecilia Widegren säger är en abort ett jättestort
              beslut. Då är det viktigt att det finns en trygghet, dock inte
              bara om en komplikation skulle uppstå. I stället handlar det om
              en trygghet att man känner en tillit och känner att man tidigare
              träffat personen i fråga så att det inte bara är ett kort möte
              där det egentligen bara snabbt stäms av eller inte.
            </seg>
            <seg xml:id="i-6f0b664f88407582-0">
              Att få ett vårdmöte med kvalitet är oerhört viktigt för vårdens
              resultat.
            </seg>
          </u>
          <note type="speaker" xml:id="i-b48b8446070f187d-0">
            Anf. 178 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-a9987cbf0d7a4e69-4">
            <seg xml:id="i-d9876bceb3f5a7fa-0">
              Fru talman! Utifrån de erfarenheter jag har tycker jag att alla
              som i dag är involverade i arbetet med att hjälpa de kvinnor som
              väljer att göra ett så här stort ingrepp gör ett väldigt bra arbete
              detta oavsett vilken befattning de har.
            </seg>
            <seg xml:id="i-83d2841f6211f0fa-0">
              Det viktigaste för oss moderater och för våra allianskamrater
              är att man känner en trygghet och en enorm säkerhet i det läge
              man befinner sig i, framför allt den dagen det händer som man
              inte vill ska hända. Det kan ju uppstå en komplikation som vi
              här eller någon annanstans i dag inte kan förutse men som faktiskt
              kan inträffa. Det här är de viktigaste utgångspunkterna.
            </seg>
            <seg xml:id="i-26fd5bf7a4f19832-0">
              Till skillnad från er i Miljöpartiet är jag helt övertygad om
              att öppna jämförelser är en oerhört bra metod för att se till
              att hjulen snurrar lite bättre än de gör om det inte finns öppna
              jämförelser. Vi har fått en sådan rapport inte ens alla deltog
              då och den har man som facit för hur verkligheten ser ut. Rapporten
              är dessutom inte ens gjord i år. Det är därför väldigt bra om
              vi i alla fall hade två rapporter att titta på innan vi drar förhastade
              slutsatser om huruvida öppna jämförelser är ett stöd eller inte.
              Jag är övertygad om att de är ett stöd och att de är positiva
              för alla inblandade.
            </seg>
          </u>
          <note type="speaker" xml:id="i-cb6228c8e3a12760-0">
            Anf. 179 MARIA KORNEVIK JAKOBSSON (c):
          </note>
          <u who="leif_jakobsson_04dbae" xml:id="i-144e7ddfdccdbc13-0">
            <seg xml:id="i-a13a9907f7ca4e2d-0">
              Fru talman! Föräldrarnas förmaning, i synnerhet mammornas, kanske
              ända fram till mitten av 1970-talet till döttrarna var: Vad du
              än gör, se till att du inte blir med barn!
            </seg>
            <seg xml:id="i-bd21c244d0239457-0">
              En oönskad graviditet på den tiden var oftast bara kvinnans bekymmer
              både vad gällde moralen och vad gällde det mer konkreta ansvaret
              för ett barn som faktiskt inte så sällan kallades för oäkting.
            </seg>
            <seg xml:id="i-2e0b53f28f2bb096-0">
              En resa till Polen blev för många kvinnor lösningen. Där avbröts
              havandeskapet på en klinik med utbildad personal dock utan stödsamtal
              vare sig före eller efter ingreppet.
            </seg>
            <seg xml:id="i-b7987dd43c747f7c-0">
              I dag är det en annan bild. Sverige har sedan 1975 en abortlag
              som ger kvinnan rätt till ansvaret för sin kropp. Det här är oerhört
              viktigt i en jämställd demokrati.
            </seg>
            <seg xml:id="i-e97832116cd73c4f-0">
              Egentligen, fru talman, skulle jag här och nu kunna säga att
              jag håller med föregående talare, för mycket av det jag här säger
              och av det som sagts av er andra är ungefär samma sak. Det här
              är alltså viktigt. Även om hittills bara kvinnor har varit uppe
              i den här debatten är detta, tror jag, viktigt också för män.
            </seg>
            <seg xml:id="i-48cb4e074b1025d2-0">
              Alla vet vi att kvinnan i dag fram till vecka 18 kan bestämma
              om hon är redo att bli förälder eller inte. 95 procent av aborterna
              görs före vecka 12.
            </seg>
            <seg xml:id="i-eacbc54990b56cb7-0">
              För att fortsätta att ta Polen som exempel kan jag säga att det
              är ett land som ihop med en del andra länder inte tillåter att
              ett havandeskap avbryts. Nästan under inga omständigheter får
              det ske, precis som tidigare sagts. Därför välkomnar Centerpartiet
              nu regeringens uppfattning att kvinnor såväl från länder utanför
              EU som från länder inom EU ska kunna genomgå en abort i Sverige
              utan tillstånd från Socialstyrelsen.
            </seg>
            <seg xml:id="i-97e2fa11c8060eaa-0">
              Det är viktigt att utländska kvinnor som genomgår en abort i
              Sverige erbjuds samma omhändertagande som det svenska kvinnor
              får. Bland annat psykologsamtal både före och efter ingreppet
              är av största vikt.
            </seg>
            <seg xml:id="i-3338013b8ca728b1-0">
              Hur en kvinna känner efter ett avbrutet havandeskap är mycket
              individuellt. Vi i Centerpartiet skulle väl önska mer forskning.
              De flesta i Sverige är nog stolta över abortlagen, men det betyder
              inte att vi inte kan utvärdera den och göra den bättre.
            </seg>
            <seg xml:id="i-97a791c1f7c11cff-0">
              I likhet med vad som gäller för övrig hälso- och sjukvård som
              ges till utländska personer ska landstingens kostnader för vården
              ersättas antingen av kvinnans sjukvårdsförsäkring i hemlandet
              eller av kvinnan själv beroende på vilka regler som gäller i det
              enskilda fallet.
            </seg>
            <seg xml:id="i-28218e1552bcab3a-0">
              Fru talman! När det gäller frågan om barnmorskors rätt att utföra
              medicinska aborter delar Centerpartiet socialutskottets mening
              att det vore önskvärt att kvinnor som söker avbryta en graviditet
              får en så snabb behandling som möjligt. Det är inte bara det fysiska
              utan också själen. Ju längre processen i kroppen får vara desto
              mer arbetsamt är det troligen för kvinnan. Det vore bra om abortlagen
              ändrades så att den överensstämmer med gällande praxis, det vill
              säga att barnmorskor ges rätt att utföra medicinska aborter.
            </seg>
            <seg xml:id="i-2cb159564c10e742-0">
              Som sagt är abortlagen 30 år. Det är inte så mycket i sjukvården
              som har stått still på de här 30 åren, men det här måste vi ser
              över. Precis som föregående talare sade pågår det inom Socialstyrelsen
              en utredning med syfte att granska och beskriva nuvarande arbetsfördelning
              vid medicinska aborter. Utredningen ska vara klar vid årsskiftet.
            </seg>
            <seg xml:id="i-21bb9a99fa71b711-0">
              Vidare pratar vi om att bli gravid utan att vara beredd. Det
              är alltså oerhört viktigt att få ned antalet aborter, att förebygga.
              Att förebygga oönskade graviditeter är en prioriterad fråga för
              regeringen. Regeringen tillsätter en arbetsgrupp med uppgift att
              överväga hur arbetet med att förebygga oönskade graviditeter kan
              utvecklas bland vuxna, unga vuxna och ungdomar.
            </seg>
            <seg xml:id="i-521a5274392423d9-0">
              Skolans undervisning i sex och samlevnad kommer att ses över
              i samband med en kommande revidering. Då kan vi bara hoppas på
              att vi får en sex- och samlevnadsundervisning som är värd namnet.
              Precis som föregående talare har sagt är preventivmedelsrådgivning,
              tillgänglighet och över huvud taget upplysning oerhört viktiga
              i dessa fråga. Forskning kontinuerligt på hur kvinnor mår efteråt
              kan också vara förebyggande. Jag har själv hört flickor som har
              gjort abort säga att de aldrig hade förstått att det är ett sådant
              ingrepp som det var. Det betydde inte att de ångrade sig, men
              de var inte förberedda.
            </seg>
            <seg xml:id="i-1a002194fc51dae4-0">
              Med det förebyggande arbetet mot oönskade graviditeter följer
              det minst lika viktiga arbetet att förebygga sexuellt överförbara
              infektioner. En kondom innebär faktiskt att man kan bli gravid.
              Om man inte har använt kondom och har fått vissa sjukdomar äventyrar
              man möjligheten att få barn den dag man vill ha det.
            </seg>
            <seg xml:id="i-4215339204f34c51-0">
              Fru talman! Jag har inte nämnt männen speciellt mycket, men självklart
              har de en viktig roll i förebyggandet av oönskade graviditeter.
              Det är självklart att mannen och kvinnan har ett gemensamt ansvar.
            </seg>
            <seg xml:id="i-e5cf1cefca954ab3-0">
              Med det yrkar jag bifall till propositionen och avslag på motionerna.
            </seg>
          </u>
          <note type="speaker" xml:id="i-5e00a3e8d4b324ba-0">
            Anf. 180 ELINA LINNA (v) replik:
          </note>
          <u who="elina_linna_aed53b" xml:id="i-6286e9e93b2c1bb2-3">
            <seg xml:id="i-c52dc9f7e934f1ca-0">
              Fru talman! Vänsterpartiet föreslår att vi efter det att abortlagen
              gällande utländska kvinnor trätt i kraft skulle informera utländska
              kvinnor om den nya svenska lagstiftningen. Socialutskottets majoritet
              avstyrker det förslaget med hänvisning till svenska ambassader
              och konsulat i andra länder.
            </seg>
            <seg xml:id="i-2aaf01d4660e596d-0">
              Jag anser inte att det är en bra ordning. Jag tror inte att det
              fungerar på så sätt att kvinnor i till exempel Polen söker sig
              till svenska ambassaden och ber att få information. Jag tycker
              att Sverige borde vara aktivt när vi nu får en lag som gör det
              möjligt för utländska kvinnor att göra abort i Sverige.
            </seg>
            <seg xml:id="i-291a2d1a8e89dd40-0">
              Det handlar om kvinnosolidaritet, anser jag. Svenska kvinnor
              har också behövt få hjälp från andra länder när vi inte hade fri
              abort i Sverige. Det finns oss nära länder där kvinnans rätt att
              bestämma över sin egen kropp ännu inte finns i lagstiftningen.
              Därför tycker jag att det är vår skyldighet att informera mer
              aktivt än att förvänta sig att kvinnor söker sig till svenska
              ambassaden.
            </seg>
            <seg xml:id="i-98d71bdff348736f-0">
              Vad anser Maria Kornevik Jakobsson om mina tankar?
            </seg>
          </u>
          <note type="speaker" xml:id="i-39470e525ce72371-0">
            Anf. 181 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-144e7ddfdccdbc13-1">
            <seg xml:id="i-0863599ae2613cfc-0">
              Fru talman! Jag tycker att Elina Linnas tankar är väldigt trovärdiga.
              Däremot är vi inte helt överens i frågan om ambassaden eller inte
              ambassaden. Om Elina Linna tycker att vi ska gå på varje polsk
              mödravårdscentral och så vidare tycker jag att det är lite för
              mycket. Däremot är det viktigt att man vet att man kan komma till
              en ambassad. Det kan man i alla andra sammanhang också.
            </seg>
            <seg xml:id="i-7af6d2d4203663b4-0">
              Jag håller med Elina Linna om allt, men jag litar på att det
              här med ambassaden kommer att fungera.
            </seg>
          </u>
          <note type="speaker" xml:id="i-ac588f64e8ecef88-0">
            Anf. 182 ELINA LINNA (v) replik:
          </note>
          <u who="elina_linna_aed53b" xml:id="i-6286e9e93b2c1bb2-4">
            <seg xml:id="i-45d09a4fe1b05573-0">
              Fru talman! Jag vill påminna om 60-talet, som Maria också tog
              upp. Då var det kända svenskar, som Hans Nestius som också var
              aktiv i Folkpartiet liberalerna, som arbetade för att hjälpa svenska
              kvinnor. Det fanns andra nätverk som hjälpte svenska kvinnor.
              Det fanns också i Polen nätverk, och information lämnades från
              Polen till Sverige så att svenska kvinnor hade möjlighet att åka
              till Polen.
            </seg>
            <seg xml:id="i-3212a1b049757685-0">
              På liknande sätt tycker jag att vi utifrån solidaritetstanken
              nästan som en skuld att återgälda för det som svenska kvinnor
              på 60-talet och i början av 70-talet fick i Polen som då hade
              fri abort gott och väl skulle kunna informera till exempel vid
              färjelägen där polska medborgare passerar på svenska sidan så
              att man inte behöver besöka svenska ambassaden i Polen.
            </seg>
            <seg xml:id="i-19f45fc50a251279-0">
              Det är bara fantasin som sätter gränser för den här tanken. Jag
              hävdar fortfarande att det nästan är cyniskt att avfärda vårt
              förslag med att hänvisa till svenska ambassader och konsulat.
            </seg>
          </u>
          <note type="speaker" xml:id="i-e804ddfdf6e9e3ec-0">
            Anf. 183 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-144e7ddfdccdbc13-2">
            <seg xml:id="i-ff6949fdbb93855e-0">
              Fru talman! Jag är ingen cynisk person. Jag är en god och klok
              person. Men på dessa 35 år, Elina Linna, har det hänt lite. Jag
              kommer ihåg att vi hade en telefon som satt fast i hallen. Jag
              fick gå in i badrummet om jag ville tala ostörd. Jag kan hålla
              på så här hur länge som helst. Det tog tio timmar till Kanarieöarna,
              Internet fanns inte.
            </seg>
            <seg xml:id="i-eeb60d71316a55ec-0">
              Vi lever i en helt annan värld i dag. Med all respekt jag håller
              med om att det fanns en solidaritet i de här nätverken. Men nätverken
              ser ut på ett annat sätt i dag. Jag tror inte att jag är en mindre
              solidarisk kvinna än jag hade varit på den tiden. Jag hade fått
              använda andra metoder.
            </seg>
            <seg xml:id="i-6f24d32b43737fd2-0">
              I dag med Internet, med globaliseringen och med den utveckling
              som Polen har gjort inom de flesta andra områden än just det här
              är det också ett annat land än vad det var för 35 år sedan.
            </seg>
          </u>
          <note type="speaker" xml:id="i-ba9861c2254312e8-0">
            Anf. 184 TOBIAS KRANTZ (fp):
          </note>
          <u who="unknown" xml:id="i-81e392c0323744b8-22">
            <seg xml:id="i-0840c0071a78a3d4-0">
              Fru talman! Abortlagen, principen om den fria aborten, är en
              lagstiftning som har ungefär tre decennier på nacken. Det är en
              lag som har en bred både folklig och politisk uppslutning. Det
              finns spridda, ofta högljudda men alltmer isolerade, röster i
              debatten som förespråkar inskränkningar i aborträtten.
            </seg>
            <seg xml:id="i-78f077c8b281b02e-0">
              Inte sällan används hänvisningar till etik och moral som argument.
              Låt mig därför på den punkten vara mycket tydlig. För mig är det
              en djupt liggande moralisk övertygelse som ligger till grund för
              mitt ställningstagande för aborten kvinnans rätt att bestämma
              över sin egen kropp. Därför kommer jag, inte i dag men kanske
              i morgon, att med mycket gott samvete rösta för de förslag till
              förändringar som regeringen har lagt på riksdagens bord.
            </seg>
            <seg xml:id="i-4638b80a7a2a1744-0">
              Fru talman! Regeringen föreslår att utländska kvinnor ska få
              rätt till abort på samma villkor som svenska medborgare och människor
              som är bosatta i Sverige. De kostnader som uppstår på grund av
              aborten ska betalas av kvinnans sjukvårdsförsäkring eller av kvinnan
              själv beroende på vilka regler som gäller i kvinnans hemland.
            </seg>
            <seg xml:id="i-15cf5fcdb2f463e6-0">
              Det finns flera goda argument för att genomföra den förändring
              som regeringen nu föreslår.
            </seg>
            <seg xml:id="i-734431a70ad8e471-0">
              Det handlar för det första om en anpassning till EG-rätten och
              EG-rättens bestämmelser och principer om likabehandling. EG-domstolen
              har slagit fast att vård är en tjänst som omfattas av principen
              om fri rörlighet. Och abort är något som genomförs inom ramen
              för den svenska sjukvården. Alltså säger då EG-rätten att vi måste
              behandla svenska medborgare, utländska medborgare och EU-länders
              medborgare på samma sätt. Diskriminering får inte förekomma. Det
              handlar inte om att Europeiska unionen ska fatta beslut om en
              gemensam lagstiftning när det gäller aborter. Varje land måste
              självt få bestämma över sin lagstiftning. Men det handlar om att
              diskriminering av andra länders medborgare inte får förekomma.
            </seg>
            <seg xml:id="i-310b4b5e0073dadf-0">
              Det handlar för det andra om en kodifiering av praxis. Redan
              med dagens lagstiftning är det möjligt för Socialstyrelsen att
              ge tillstånd till utländska kvinnor att genomgå aborter i Sverige.
              Statistiken visar också att merparten av dem som begär tillstånd
              att få genomföra aborter i Sverige också får det. Det är då lätt
              att konstatera att verkligheten och lagstiftningen på det här
              området inte stämmer överens; verkligheten har sprungit ifrån
              lagstiftningen. Det är ett ansvar för lagstiftningen att se till
              att de normer och värderingar som finns ute i verkligheten harmonierar
              med den lagstiftning som finns.
            </seg>
            <seg xml:id="i-40befa740de83639-0">
              Det har under den här debatten framförts oro över och invändningar
              mot det förslag som regeringen nu har lagt fram och som vi ska
              ta ställning till här i riksdagen. Man säger att det skulle leda
              till en kraftigt ökad tillströmning av utländska kvinnor som vill
              söka abort i Sverige och att det skulle leda till att tränga undan
              andra angelägna behov i den svenska sjukvården.
            </seg>
            <seg xml:id="i-38cff952ab96c291-0">
              De remissinstanser som har uttalat sig i den här frågan är rätt
              så överens om att den risken är väldigt liten och att de förändringar
              som sker kan täckas in inom ramen för de variationer som ändå
              finns när det gäller hur kvinnor söker abort i Sverige. Ändå har
              den här reformen både hängslen och livrem.
            </seg>
            <seg xml:id="i-0aac5795f9267657-0">
              Socialstyrelsen ska få i uppdrag att utvärdera de konsekvenser
              som lagändringen kan få. I det sammanhanget är det viktigt att
              påpeka att Socialstyrelsen och utskottet är tydliga med att det
              också ska utvärderas vilken betydelse de ekonomiska villkoren
              för utländska kvinnor har för deras möjligheter att få aborter
              genomförda i Sverige.
            </seg>
            <seg xml:id="i-1a552e546a472b8f-0">
              Dessutom är det viktigt att poängtera att regeringen har tillsatt
              en arbetsgrupp som handlar om att förebygga oönskade graviditeter.
              Regeringen ska också återkomma i frågor som handlar om rådgivning
              till kvinnor om aborter, preventivmedel och annat i folkhälsopropositionen.
            </seg>
            <seg xml:id="i-b754bf94c18f7ffc-0">
              Fru talman! En fråga som berörs i betänkandet, och som debatterats
              mycket här tidigare, handlar om barnmorskors rätt att utföra medicinsk
              abort. I betänkandet har Socialdemokraterna, Vänsterpartiet och
              Miljöpartiet reserverat sig. Jag tycker att reservationen är ett
              uttryck för en politisk skenpostfäktning. Det handlar om att söka
              konflikt för konfliktens egen skull.
            </seg>
            <seg xml:id="i-c8b0b34ba1211eb1-0">
              Socialstyrelsen har fått ett uppdrag, som de ska redovisa senast
              den 31 december i år, som gäller hur arbetsfördelningen ska se
              ut, det vill säga om det är rimligt och möjligt för barnmorskor
              att genomföra medicinsk abort. I det perspektivet ter sig reservationen
              i utskottet som mycket märklig. Om reservationen skulle bifallas
              av riksdagen leder det inte till att en lagändring, som reservanterna
              vill ha, påskyndas. Utredningen ligger bara sex veckor bort, och
              en begäran till regeringen om att arbetet ska påskyndas har ingen
              betydelse i det sammanhanget. Om, mot förmodan skulle jag vilja
              säga, Socialstyrelsen skulle komma fram till att barnmorskor inte
              ska ha rätt att genomföra medicinsk abort, vore det väldigt egendomligt
              om regering och riksdag som har att fatta beslut i frågan inte
              lyssnar på Socialstyrelsens synpunkter.
            </seg>
            <seg xml:id="i-224c2e32aa66725e-0">
              Fru talman! Med dessa ord ber jag att få yrka bifall till utskottets
              förslag till beslut och till propositionen och avslag på samtliga
              motioner och reservationer.
            </seg>
          </u>
          <note type="speaker" xml:id="i-24bf14246248011c-0">
            Anf. 185 ELINA LINNA (v) replik:
          </note>
          <u who="elina_linna_aed53b" next="cont" xml:id="i-ecf73de48ea149a7-0">
            <seg xml:id="i-3bb3300caa3d34e6-0">
              Fru talman! Jag måste förklara hur det kommer sig att vi i vår
              motion lyfter fram möjligheten för barnmorskor att genomföra medicinsk
              abort. Frågan diskuterades här för ett år sedan. Då fick vi i
              oppositionen bilden av att både Centerpartiet och Folkpartiet
              stod på samma sida som vi.
            </seg>
            <seg xml:id="i-3a89bf9250154b29-0">
              Jag har med mig Dagens Medicin från i våras. Det står inget datum,
              men jag tror att det var i slutet av mars eller i april som man
              skrev om att regeringen är splittrad kring medicinsk abort. Man
              citerar där Johan Pehrson som då satt i socialutskottet: Ingen
              kvinna som beslutar sig för abort ska behöva vänta på detta. Det
              är en viktig jämställdhetsfråga för oss. Kenneth Johansson, ordförande
              i socialutskottet, säger: I praktiken är det på många ställen
              redan barnmorskorna som ansvarar för den medicinska aborten. Lagstiftningen
              måste komma i kapp verkligheten. Sedan säger både Centerpartiet
              och Folkpartiet att de kommer att ta upp frågan i överläggningar
              med socialminister Göran Hägglund.
            </seg>
          </u>
          <note xml:id="i-92137470af5aca6f-0">
            För oss hade det varit självklart att lagen om barnmorskornas
            rätt att utföra abort skulle ha behandlats i samband med lagen
            om abort för utländska kvinnor.
          </note>
          <u who="elina_linna_aed53b" prev="cont" xml:id="i-6cd79a98b877f9df-0">
            <seg xml:id="i-5f3b523938ff4b6c-0">
              Min fråga till Tobias Krantz är: Har inte Centerpartiet och Folkpartiet
              lyckats i sina förhandlingar med socialministern?
            </seg>
          </u>
          <note type="speaker" xml:id="i-5bf81605399b9330-0">
            Anf. 186 TOBIAS KRANTZ (fp) replik:
          </note>
          <u who="unknown" xml:id="i-81e392c0323744b8-23">
            <seg xml:id="i-f709fa2afbdb3366-0">
              Fru talman! De förhandlingar som förs i regeringen förs i regeringen
              och inte med Elina Linna i riksdagens talarstol.
            </seg>
            <seg xml:id="i-6c28c990ccbcfb37-0">
              Folkpartiet har inte ändrat ståndpunkt i sakfrågan. Den ståndpunkt
              som vi har intagit står vi fast vid. Däremot är det så, som Elina
              Linna väl vet, att vi har drivit på för att den utredning som
              Socialstyrelsen genomför och som ska redovisas den sista december
              i år skulle komma till stånd. När vi har drivit på för den utredningen
              vore det väldigt egendomligt om vi bara sex veckor innan utredningen
              ska lämna sitt resultat skulle föregripa vad Socialstyrelsen ska
              komma fram till.
            </seg>
            <seg xml:id="i-93d722d0dd58b610-0">
              Detta är vår utgångspunkt för det arbete som vi bedriver, och
              vi kommer att fortsätta att jobba med den här frågan. Men, som
              sagt, jag tycker att det vore väldigt märkligt att helt desavouera
              en viktig utredning bara en och en halv månad innan den kommer.
              Det blir ett märkligt prejudikat om vi kör över Socialstyrelsen,
              Sveriges viktigaste expertmyndighet på det här området, och vad
              Socialstyrelsen kan komma fram till. Så tycker jag inte att vi
              ska bedriva politik på det här området.
            </seg>
          </u>
          <note type="speaker" xml:id="i-a261beea9bfcc139-0">
            Anf. 187 ELINA LINNA (v) replik:
          </note>
          <u who="elina_linna_aed53b" xml:id="i-6286e9e93b2c1bb2-5">
            <seg xml:id="i-c01ea5b57aaf8004-0">
              Fru talman! Hur länge ska vi behöva vänta på lagen om abort för
              utländska kvinnor? Det har tagit fyra år tills vi här har kommit
              till beslut till sist. Utredningen lämnades för två år sedan.
            </seg>
            <seg xml:id="i-cdec880c956600d2-0">
              Barnmorskornas rätt att utföra aborter är egentligen en liten
              fråga. Jag har tidigare ifrågasatt regeringens kunskap om barnmorskornas
              kompetens. Jag tror inte att man behöver en speciell utredning
              för att komma fram till att barnmorskorna i dag har kompetensen
              att utföra medicinsk abort eller att de efter vidareutbildning
              kan utföra det.
            </seg>
          </u>
          <note type="speaker" xml:id="i-eeab8b7dee2e75c1-0">
            Anf. 188 TOBIAS KRANTZ (fp) replik:
          </note>
          <u who="unknown" xml:id="i-81e392c0323744b8-24">
            <seg xml:id="i-48c06068d895c4ac-0">
              Fru talman! Elina Linna frågar hur länge vi ska vänta. Jag sade
              tidigare att det är ungefär sex veckor som vi får vänta på att
              Socialstyrelsen kommer med sina slutsatser, och sedan får den
              politiska processen ha sin gång.
            </seg>
            <seg xml:id="i-65cab1211fe2228e-0">
              Jag kan samtidigt inte låta bli att reflektera över Elina Linnas
              ansvar. Hon säger att det har tagit så lång tid att bereda denna
              typ av frågor och den lagstiftningsförändring som vi nu tänker
              genomföra. Men Elina Linna har haft alla möjligheter att genomföra
              dessa förändringar under den tid som hon och hennes parti har
              suttit med regeringsmakten och styrt landet. Men uppenbarligen
              har Elina Linnas parti ansett att det var nödvändigt att ta den
              tiden på sig för att komma fram med ett bra förslag mer än att
              det har funnits hinder i vägen.
            </seg>
            <seg xml:id="i-c1bcb0fcfaddd1b7-0">
              Lite eftertanke och ärlighet tycker jag att man kan kräva i debatten.
              Ni hade chans att genomföra detta. Nu genomför vi den förändring
              som jag tycker är jätteviktig och som jag med mycket stor stolthet
              kommer att rösta för när vi röstar om detta i morgon.
            </seg>
          </u>
          <note type="speaker" xml:id="i-eaf77d934a853746-0">
            Anf. 189 ANN ARLEKLO (s) replik:
          </note>
          <u who="ann_arleklo_ea1b7a" xml:id="i-767826b71391e639-1">
            <seg xml:id="i-92c9b2cc0aaa89a2-0">
              Fru talman! När det gäller vårt förslag om att utreda ungdomsmottagningarnas
              tillgänglighet, öppettider och kompetens så avslår alliansen det.
              Ändå har det här talats om smörgåsbord och vikten av förebyggande
              arbete.
            </seg>
            <seg xml:id="i-8c05d21edb7d71b0-0">
              Låt mig ta ett exempel från Skåne där jag är ifrån. I Helsingborg
              har vi tre ungdomsmottagningar. I folkmun säger man att vi har
              tre ungdomsmottagningar. Vi har den stora i Helsingborg, vi har
              en i Bjuv och en i Höganäs. Det är bara den i Helsingborg som
              uppfyller kriterierna för att vara en ungdomsmottagning. Där har
              vi barnmorskor, kuratorer och läkare. De två filialerna åker personalen
              från Helsingborg ut till två halvdagar i veckan och bemannar.
              Bjuv och Höganäs står för kuratorerna, som kommer från socialtjänsten,
              och Helsingborg står för barnmorskan. När det sedan blir sommar
              och semester har man att ta ställning till om man ska låta de
              två små vara i gång eller om den stora i Helsingborg ska vara
              i gång. Det slutar ofta med att de små mottagningarna får stänga
              igen 68 veckor för att vi ska kunna bemanna den stora mottagningen.
              Detta handlar om kompetens, öppettider och tillgänglighet.
            </seg>
            <seg xml:id="i-6f7f2d590bf015ad-0">
              Det ser ut så i Helsingborg och i Skåne. Jag tror inte att detta
              är unikt, men jag undrar om Tobias Krantz har en annan uppfattning
              eftersom ni avslår vår önskan om att utreda detta. Är Helsingborg
              unikt? Eller är det din uppfattning att det ser ut så här när
              det gäller ungdomsmottagningarna?
            </seg>
          </u>
          <note type="speaker" xml:id="i-a3ccc2bd129b0b9c-0">
            Anf. 190 TOBIAS KRANTZ (fp) replik:
          </note>
          <u who="unknown" xml:id="i-81e392c0323744b8-25">
            <seg xml:id="i-82b75f0527e0c05e-0">
              Fru talman! Det är viktigt att påpeka att ungdomsmottagningarna
              fyller en mycket viktig funktion. Det är därför som vi från utskottsmajoritetens
              sida pekar på den viktiga roll som ungdomsmottagningar har och
              välkomnar den satsning som regeringen gör på en virtuell ungdomsmottagning.
            </seg>
            <seg xml:id="i-9365c06cea691666-0">
              Jag kan samtidigt inte låta bli att passa tillbaka frågan. Det
              som Ann Arleklo beskriver är resultatet av en politik som Socialdemokraterna
              har fört under många år. De brister som Ann Arleklo pekar på är
              inte något som har uppstått under det sista året eller under den
              tid som alliansen har suttit i regeringsmakt. Ann Arleklo kan
              aldrig inbilla någon att det skulle vara så. Hon får ta sitt ansvar
              för de brister som hon själv pekar på.
            </seg>
            <seg xml:id="i-64ea572d7bfc808a-0">
              Bara för att yrkandet avslås är det inte så att regeringen inte
              bryr sig om dessa frågor. Vi återkommer till dem i den folkhälsoproposition
              som inom kort kommer att ligga på regeringens bord. Detta är återigen
              en politisk skenpostfäktning där det handlar om att söka strid
              om förslaget i betänkandet för stridens egen skull. Det är inte
              så att om man bifaller förslaget i betänkandet så löser vi alla
              problem med de svenska ungdomsmottagningarna i morgon, och inte
              heller påskyndas arbetet med att förstärka de svenska ungdomsmottagningarna,
              utan det kommer förslag och synpunkter från regeringen i dessa
              frågor i folkhälsopropositionen. Då har vi chans att återkomma
              till vad som ska göras åt de svenska ungdomsmottagningarna.
            </seg>
          </u>
          <note type="speaker" xml:id="i-73967392f78f1055-0">
            Anf. 191 ANN ARLEKLO (s) replik:
          </note>
          <u who="ann_arleklo_ea1b7a" xml:id="i-767826b71391e639-2">
            <seg xml:id="i-58bdcbcd86933ec8-0">
              Fru talman! Jag tackar för det, Tobias Krantz. Det är bra med
              en virtuell ungdomsmottagning. Det är det sätt på vilket vi också
              ska nå ungdomar, men jag tror inte att det kan ersätta en ungdomsmottagning
              med barnmorskor, kuratorer och läkare.
            </seg>
            <seg xml:id="i-cf9b6759d87d19db-0">
              Det är möjligt att jag är väl positiv, men jag ser hoppfullt
              på att man återkommer i frågan. Det vill jag tolka som positivt.
            </seg>
            <seg xml:id="i-8f350a8fbf77c8db-0">
              Men jag skulle vilja gå vidare till nästa fråga som gäller medicinska
              aborter. Från Folkpartiet är det lagt fram en motion som i princip
              är identisk med vår. Barnmorskorna bör ges tillåtelse att utföra
              medicinska aborter. Alliansen har sagt att man vill invänta Socialstyrelsen.
              Är det Folkpartiets uppfattning att barnmorskor bör tillåtas utföra
              medicinska aborter, utifrån att det är skrivet en motion om det?
            </seg>
          </u>
          <note type="speaker" xml:id="i-074f25441d87a90f-0">
            Anf. 192 TOBIAS KRANTZ (fp) replik:
          </note>
          <u who="unknown" xml:id="i-81e392c0323744b8-26">
            <seg xml:id="i-f21df7bf4b95dc7b-0">
              Fru talman! Det handlar om en enskild motion, så det är inte
              nödvändigtvis partiets uppfattning i princip. Men som jag sade
              tidigare har Folkpartiet inte ändrat uppfattning i frågan hur
              vi ser på barnmorskors rätt att utföra medicinska aborter. Vi
              har inte ändrat ståndpunkt.
            </seg>
            <seg xml:id="i-32d9a914d618abdb-0">
              Precis som jag sade tidigare är det däremot så att vi har drivit
              på för att Socialstyrelsen ska genomföra en analys och komma fram
              med en bedömning om det är rimligt och rätt att låta barnmorskor
              få möjlighet att utföra medicinska aborter. Det vore mycket egendomligt
              om vi bara sex veckor innan rapporten ska avlämnas föregriper
              det arbetet. Vi tänker driva vår ståndpunkt vidare, och jag hoppas
              förstås att Socialstyrelsen kan ge klartecken för detta, men det
              är viktigt att vi avvaktar vad Socialstyrelsen säger innan vi
              fattar beslut. All annan hanteringsordning vore orimlig i denna
              fråga.
            </seg>
            <seg xml:id="i-c7a993c70fc9b832-0">
              Tror man så starkt på att denna förändring ska genomföras påverkar
              er reservation inte detta ett dugg. Det bästa sättet att hantera
              frågan är att avvakta Socialstyrelsen och sedan ta en politisk
              process i både regeringen och så småningom riksdagen. Det som
              ni ägnar er åt i betänkandet är bara politisk skenpostfäktning
              och att söka strid för stridens egen skull i denna fråga.
            </seg>
          </u>
          <note type="speaker" xml:id="i-8bc7e673881c037a-0">
            Anf. 193 ROSITA RUNEGRUND (kd):
          </note>
          <u who="rosita_runegrund_d92564" xml:id="i-f7b9fb695e2d7995-0">
            <seg xml:id="i-63e22923f6897285-0">
              Fru talman! Jag vill yrka bifall till förslaget i betänkandet
              och avslag på de motioner som har lagts fram i samband med betänkandet.
            </seg>
            <seg xml:id="i-54f7bde63033bf36-0">
              Det som vi nu debatterar och som riksdagen har att ta ställning
              till berör två viktiga delar. Det är dels utländska kvinnors möjlighet
              till abort i Sverige utan tillstånd från Socialstyrelsen, dels
              regeringens initiativ i det viktiga abortförebyggande arbetet.
              Bakgrunden till regeringens proposition som vi nu har på riksdagens
              bord är utredningen Abort i Sverige som presenterades hösten 2005.
              I den föreslogs att kravet på Socialstyrelsens tillstånd för abort
              för utländska kvinnor skulle avskaffas. Utredningen gav svar på
              frågor som tidigare hade varit obesvarade.
            </seg>
            <seg xml:id="i-c3287604a32c16c9-0">
              Utredningen beskrev att utländska kvinnor redan i dag genomgår
              abort i Sverige. Vi har också hört att det rör sig om ett sjuttiotal
              eller åttiotal aborter per år. Men det är viktigt att komma ihåg
              att nästan alla dessa kvinnor har en tydlig koppling till Sverige.
              De har antingen blivit gravida i Sverige eller gravida med en
              man som bor i Sverige. Oftast har det varit bådeoch.
            </seg>
            <seg xml:id="i-1190cf31f4cdea31-0">
              Fru talman! Det ligger i varje politikers ansvar att fatta beslut
              och göra kloka avvägningar. För mig är det oerhört viktigt att
              politiken hänger ihop utifrån ett värderingsperspektiv. Den måste
              kunna fungera i verkligheten, och den måste också kunna vinna
              acceptans och stöd. Vi kristdemokrater betonar inte bara kvinnans
              rätt utan även fostrets rätt, och i kristdemokratisk politik är
              det den enskilda kvinnan som fattar det yttersta beslutet när
              det gäller abort.
            </seg>
            <seg xml:id="i-9081b9781f0de66f-0">
              I sådana här sammanhang uppkommer ju frågor. Varför ska inte
              utländska kvinnor i Sverige omfattas av samma rätt som svenska?
              Varför ska Socialstyrelsen avgöra för just de här kvinnorna? Borde
              då inte Socialstyrelsen avgöra för alla kvinnor, svenska som utländska?
            </seg>
            <seg xml:id="i-1785a9dc54c02eed-0">
              Vi kristdemokrater har genom mycket debatt inför öppen ridå och
              inför svenska folket kommit fram till att propositionens förslag
              faktiskt är det enda rimliga. Den lag som vi nu fattar beslut
              om har bäring på antalet legala aborter.
            </seg>
            <seg xml:id="i-539754feb6d4f446-0">
              Jag vill helt kort citera Kristdemokraternas principprogram som
              varit ledstjärnan när vi har beslutat i den här frågan. Erfarenheten
              visar att där aborter inte är tillåtna utförs de ändå, och då
              med metoder som hotar kvinnors liv och hälsa. Det är inte rimligt
              att någon annan än kvinnan under graviditetens första fas fattar
              det avgörande beslutet om en eventuell abort.
            </seg>
            <seg xml:id="i-e6dcb5919d9cebdc-0">
              Somliga känner en oro inför slopandet av krav på tillstånd från
              Socialstyrelsen och tror att det kommer att öka antalet aborter.
              Det är en oro som jag kan ha förståelse för. Men min och regeringens
              bedömning är att det totala antalet aborter inte kommer att öka,
              men att antalet illegala aborter med det förslag som föreligger
              och det beslut vi tar i morgon kan minska.
            </seg>
            <seg xml:id="i-53336bfd42c0e4d9-0">
              Det finns sakliga skäl för bedömningen att antalet aborter inte
              kommer att öka. Erfarenheter från Danmark och även Tyskland, Holland
              och Storbritannien visar att lagstiftningen är utformad på ett
              liknande sätt och att det i sig inte har ökat antalet aborter.
            </seg>
            <seg xml:id="i-6c7ea4da477e7ac9-0">
              Vi har också klarat ut kostnadsansvaret, och det är en styrka.
              Abort för utländska kvinnor bekostas av hemlandets sjukvårdssystem,
              genom privata sjukvårdsförsäkringar eller av kvinnan själv.
            </seg>
            <seg xml:id="i-0f0e28d71e502fa2-0">
              Fru talman! Sverige har höga abortsiffror, i jämförelse med de
              andra nordiska länderna nästan dubbelt så höga. Vi vet också att
              var fjärde graviditet slutar med abort. Jag och många med mig
              oroas framför allt av de höga abortsiffrorna bland unga kvinnor.
              Jag är medveten om och vet att regeringen kommer att ta de krafttag
              som behövs för att få ned de höga aborttalen.
            </seg>
            <seg xml:id="i-0581a836a5c69452-0">
              Det är för mig glädjande, mycket glädjande, att vi nu går till
              ett beslut i morgon som gör att jag med frimodighet kan säga att
              den lag som vi nu kommer att anta kommer att minska antalet illegala
              aborter.
            </seg>
          </u>
          <note type="speaker" xml:id="i-9f34530fb0956bd9-0">
            Anf. 194 ELINA LINNA (v) replik:
          </note>
          <u who="elina_linna_aed53b" xml:id="i-6286e9e93b2c1bb2-6">
            <seg xml:id="i-e1ad154c7a17e41b-0">
              Fru talman! Rosita Runegrund talar om värderingsperspektivet,
              kvinnans rätt och fostrets rätt, och det är där det börjar bli
              svårt. När vi talar om kvinnans rätt att bestämma över sin kropp
              gäller det att kvinnan har rätt att göra abort. Hur vi får ihop
              fostrets rätt, som Rosita Runegrund säger, till liv också i samband
              med abort kan vi säga är ett sluttande plan, och det finns risk
              att vi glömmer bort kvinnans rätt. Jag ville börja med den tanken.
            </seg>
            <seg xml:id="i-823a4fad862517a4-0">
              Annars delar jag Rositas uppfattning: Jag tror inte heller att
              antalet aborter kommer att öka tvärtom. Det är ju så att länder
              där det förekommer fri abort har ett sjunkande antal aborter.
              Det är sant att vi har många aborter i Sverige, men om vi jämför
              med siffror från Latinamerika, där de flesta länder inte har fri
              abort, ser vi att det bland västländerna inte finns några länder
              som har så höga siffror. Det gäller naturligtvis illegala aborter,
              men man beräknar att det görs ungefär 31 aborter per 1 000 personer
              i Latinamerika, och sådana siffror har vi inte i vårt land.
            </seg>
            <seg xml:id="i-581f1d7094f42a33-0">
              Jag ville fråga Rosita Runegrund om hon delar min absoluta uppfattning
              att kvinnan har rätt till sin egen kropp.
            </seg>
          </u>
          <note type="speaker" xml:id="i-ef3957953a227ba7-0">
            Anf. 195 ROSITA RUNEGRUND (kd) replik:
          </note>
          <u who="rosita_runegrund_d92564" xml:id="i-f7b9fb695e2d7995-1">
            <seg xml:id="i-7bcb3f0dc5f2bd10-0">
              Fru talman! Där kan jag ge ett väldigt kort svar. Jag läste upp
              ett citat från vårt principprogram. Det är det som vägleder mig,
              och det är också det som gör att jag har valt det parti som jag
              har valt värderingsmässigt. Vi är väldigt tydliga med att det
              är kvinnan som tar det yttersta beslutet.
            </seg>
          </u>
          <note type="speaker" xml:id="i-701791289eb79681-0">
            Anf. 196 ELINA LINNA (v) replik:
          </note>
          <u who="elina_linna_aed53b" xml:id="i-6286e9e93b2c1bb2-7">
            <seg xml:id="i-d6d9573d80821164-0">
              Fru talman! Jag har med mig en debattartikel från Svenska Dagbladet
              i dag. Vi kommer ju att få lyssna på flera kristdemokratiska representanter.
              Jag förstår att frågan fortfarande är kontroversiell bland kristdemokraterna,
              och jag tackade socialministern i mitt anförande för att han har
              lyckats driva igenom propositionen i sitt parti. Jag vill framföra
              mitt tack till Rosita, för jag tycker att det är väldigt skönt
              att vi äntligen har kommit fram till att beslut tas i morgon.
            </seg>
            <seg xml:id="i-f0098a654e11ec2c-0">
              Tidigare anklagades Vänsterpartiet för att vi inte har gjort
              någonting, men det handlar ju om att förhandla, och det är inte
              lätt, kan jag förstå, inte ens att förhandla internt i partierna.
            </seg>
            <seg xml:id="i-9e0363673305bbe0-0">
              Jag ska passa på att ta upp en fråga till som jag har glömt tidigare.
              Den gäller att åtgärder som syftar till att förebygga oönskade
              graviditeter finns i uppdraget. Även att överväga hur IT ska kunna
              användas för att nå unga vuxna och ungdomar, bland annat möjligheten
              att komma i kontakt med ungdomsmottagningar via Internet, analyseras.
              Jag undrar om regeringen känner till att den möjligheten finns
              i dag. Jag bor i Sörmland, och i Landstinget Sörmland finns sedan
              en tid tillbaka möjlighet för ungdomar att få kontakt med ungdomsmottagningarna
              via Internet, och det uppskattas väldigt mycket.
            </seg>
          </u>
          <note type="speaker" xml:id="i-8d76ba0cf481cbce-0">
            Anf. 197 ROSITA RUNEGRUND (kd) replik:
          </note>
          <u who="rosita_runegrund_d92564" xml:id="i-f7b9fb695e2d7995-2">
            <seg xml:id="i-1592d41bd183a409-0">
              Fru talman! Jag tycker så här: Äntligen har vi fått en regering
              som lyssnar in! Och man lyssnar in och tillgodoser det som är
              ungdomars behov och att ungdomar har ett annat sätt att ta till
              sig kunskap och använda kunskap. Med kraft kommer regeringen nu
              att lägga fram förslag som gör att vi äntligen på ett bra sätt
              frimodigt kan gå fram med att förebygga aborter.
            </seg>
            <seg xml:id="i-978f160cfc168b49-0">
              Den regering som tidigare har varit har, som jag tycker, lämnat
              alldeles för många unga människor i sticket. Det gäller att lyssna
              in, och det gäller att med respekt ta del av deras kunskap men
              också hjälpa dem och ge kunskap när det gäller preventivmedelsrådgivning.
            </seg>
            <seg xml:id="i-984dbbfb6ee25374-0">
              Styrkan hos Kristdemokraterna är att vi har vanan att diskutera
              etiska och känsliga frågor, och det gör att jag kan stå här med
              frimodighet, att vi kristdemokrater kan gå med frimodighet i den
              här frågan och att vår socialminister kommer att ta just de beslut
              som behövs för att vi ska få en reproduktiv hälsa som man kan
              bemöta med respekt och en politik som inte bara är retorik och
              ord utan också handling.
            </seg>
          </u>
          <note type="speaker" xml:id="i-91a7dba4f4e40bd4-0">
            Anf. 198 BARBRO WESTERHOLM (fp):
          </note>
          <u who="barbro_westerholm_e2f212" xml:id="i-41eaacbaaf6defc1-0">
            <seg xml:id="i-a378dc1972f1eceb-0">
              Fru talman! Det är ett viktigt beslut vi fattar i dag om att
              vidga den svenska abortlagen till att också omfatta utländska
              kvinnor. Jag är stolt över att få vara med om det beslutet. Det
              är svåra beslut för de kvinnor, och också män, som det rör. När
              man väl fattat beslutet måste man få den hjälp som detta med att
              få tillgång till abort har att ge.
            </seg>
            <seg xml:id="i-e8e4f55b3fcf880a-0">
              Jag är så gammal doktor att jag var med på den tiden då vi hade
              att leva med den gamla abortlagen, när kvinnor tog livet av sig
              då de fann att de var oönskat gravida, när kvinnor genomgick illegala
              aborter och blev stympade för livet eller till och med dog. Det
              är något som jag inte önskar någon kvinna i denna värld.
            </seg>
            <seg xml:id="i-7c4f3b4e1dab04ff-0">
              För ett år sedan stod jag i den andra talarstolen och debatterade
              de medicinska aborterna med socialministern. Efter den debatten
              gav han Socialstyrelsen i uppdrag att utreda om barnmorskor självständigt
              ska få utföra medicinska aborter. Senast om sex och en halv vecka
              får vi Socialstyrelsens utredning. Jag tycker därför att det är
              fullt rimligt att vi, när vi i en debatt i riksdagen begär en
              utredning och socialministern går oss till mötes, ska vänta på
              den utredningen.
            </seg>
            <seg xml:id="i-2be79d8acde34bdf-0">
              Den här processen har stora likheter med den jag såg beträffande
              p-piller. Först hade läkarkåren monopol på att skriva ut p-piller.
              Sedan delegerades den rätten till många barnmorskor och man kom
              med förslag om de inte skulle få göra det självständigt. Delegation
              innebär nämligen att den delegerande läkaren har att förvissa
              sig om att barnmorskan vid förskrivning till en kvinna kan väga
              nytta och risker med p-piller. Slutet på den processen blev att
              barnmorskorna fick den rätten. De fick också utbildning som gjorde
              att de kunde väga nyttarisk för den enskilda kvinnan, alltså om
              hon skulle använda p-piller eller annan p-metod. Barnmorskorna
              har skött detta med den äran.
            </seg>
            <seg xml:id="i-43e68ce550d7f485-0">
              När det gäller de medicinska aborterna befinner vi oss nu i delegationsfasen.
              Många barnmorskor utför medicinska aborter. Kruxet är att bestämma
              graviditetens längd, vilket man gör med vaginalt ultraljud. Det
              är den metodiken man vill förvissa sig om att barnmorskor kan.
              De utför den faktiskt redan i dag i samband med IVF-graviditeter.
              Själv tycker jag inte att det vore omöjligt för dem att kunna
              klara det.
            </seg>
            <seg xml:id="i-f8c240ee568e84d5-0">
              Medicinska aborter kostar mindre än vakuumextraktion, alltså
              kirurgiska aborter, men medicinska aborter är mer smärtsamma än
              vakuumextraktion. Det är därför viktigt att kvinnor får full information
              och möjlighet att välja vilken metod de vill använda. Det är också
              viktigt att landstingen inte av kostnadsskäl försöker påverka
              det valet.
            </seg>
          </u>
          <note type="speaker" xml:id="i-bbd6e502e712f791-0">
            Anf. 199 ANN ARLEKLO (s) replik:
          </note>
          <u who="ann_arleklo_ea1b7a" xml:id="i-767826b71391e639-3">
            <seg xml:id="i-954457889d08fcff-0">
              Fru talman! Jag får inte riktigt ihop det som Barbro Westerholm
              säger. Hon hänvisar till en debatt som hon hade med socialministern
              för ett år sedan och till att den resulterade i att Socialstyrelsen
              fick ett uppdrag. Hon säger också att det är skäligt att avvakta
              de sex veckorna fram till dess att Socialstyrelsens utredning
              kommer. Trots detta är Barbro Westerholm en av de motionärer som
              lämnade in en motion undertecknad den 4 oktober. Jag har lite
              svårt att få ihop det resonemanget.
            </seg>
            <seg xml:id="i-eedd62582aeef356-0">
              Det jag vill komma fram till är att motionen enligt Tobias Krantz
              svar till mig är enskild. Därför frågar jag i stället den enskilda
              folkpartimotionären, dig Barbro, som även sitter i socialutskottet:
              Är det Folkpartiets uppfattning att barnmorskorna ska få rätt
              att utföra medicinska aborter?
            </seg>
            <seg xml:id="i-15ee12e878a87bc5-0">
              Den enskilda motionen är undertecknad av fyra folkpartister,
              och vi räknar snabbt ut att de utgör elva procent av Folkpartiets
              riksdagsgrupp. Det kanske till och med är så att det finns några
              till som tycker likadant men inte skrivit under motionen. Det
              kanske är uppåt tjugo procent.
            </seg>
            <seg xml:id="i-85164cb1781a005c-0">
              Är detta Folkpartiets uppfattning i frågan om medicinska aborter?
            </seg>
          </u>
          <note type="speaker" xml:id="i-e2132e2e43723b12-0">
            Anf. 200 BARBRO WESTERHOLM (fp) replik:
          </note>
          <u who="barbro_westerholm_e2f212" xml:id="i-41eaacbaaf6defc1-1">
            <seg xml:id="i-c7111611bc5d22b8-0">
              Fru talman! Det finns ett stöd i Folkpartiets landsmöte.
            </seg>
            <seg xml:id="i-282ab815f7bd0230-0">
              Om man ser till hur läkarkåren betraktar frågan om de medicinska
              aborterna visar det sig att professor Marc Bygdeman är övertygad
              om att det är något som ska delegeras till barnmorskor medan det
              finns andra som är mer tveksamma. När det i professionen finns
              dessa oklarheter tycker jag att det enda raka då är att tillsynsmyndigheten
              Socialstyrelsen, den som har professionalismen, får gå till botten
              med frågan. Jag har stort förtroende för de två läkare och två
              barnmorskor som utreder frågan.
            </seg>
            <seg xml:id="i-64ce5abca07dc6c8-0">
              Det finns en sak till som gör att det är viktigt att myndigheten
              får utreda ärendet fullt ut, nämligen att om man kommer fram till
              att barnmorskorna, som jag hoppas, får denna rätt måste man också
              ta upp deras utbildning, vad den ska innehålla, hur de ska fortbildas
              och så vidare. Jag tycker att det är en god ordning att göra på
              det sätt som nu sker.
            </seg>
          </u>
          <note type="speaker" xml:id="i-d6b925d00b0e2fdc-0">
            Anf. 201 ANN ARLEKLO (s) replik:
          </note>
          <u who="ann_arleklo_ea1b7a" xml:id="i-767826b71391e639-4">
            <seg xml:id="i-9ee4acd7baa1ec87-0">
              Fru talman! Barbro Westerholm tog upp professionalismen, och
              eftersom hon också är läkare vill jag fråga om hon anser att barnmorskor
              med den vidareutbildning som vi föreslår kommer att få den kompetens
              som behövs för att kunna utföra medicinska aborter.
            </seg>
          </u>
          <note type="speaker" xml:id="i-97858535bdf7c10a-0">
            Anf. 202 BARBRO WESTERHOLM (fp) replik:
          </note>
          <u who="barbro_westerholm_e2f212" xml:id="i-41eaacbaaf6defc1-2">
            <seg xml:id="i-00ca2d1f315c09c3-0">
              Fru talman! Jag hörde till dem som hade stor tilltro till barnmorskorna
              när det gällde förskrivning av p-piller. Det var inte alldeles
              lätt att föra det kriget på den tiden, men det landade i att barnmorskorna
              fick förskrivningsrätten, och de har skött den verksamheten med
              bravur. Det har man utvärderat i undersökningar.
            </seg>
            <seg xml:id="i-90c74b9416499d08-0">
              Mot bakgrund av den erfarenheten tycker jag personligen att det
              borde vara möjligt att ge barnmorskorna rätten att utföra medicinska
              aborter. Men jag har respekt för att andra kan vara tveksamma,
              att andra kan ha en annan uppfattning. Därför tycker jag att det
              enda raka är att tillsynsmyndigheten, expertmyndigheten Socialstyrelsen
              som är neutral i förhållande till människor som tycker olika,
              går på vetenskap och beprövad erfarenhet och tar ställning i frågan.
            </seg>
          </u>
          <note type="speaker" xml:id="i-d32dc8f785fcf099-0">
            Anf. 203 CARINA HÄGG (s):
          </note>
          <u who="carina_hagg_cdfd56" next="cont" xml:id="i-3bb7c78bed13008b-0">
            <seg xml:id="i-a95f6703d28b7826-0">
              Fru talman! Det har varit en väldigt intressant debatt och jag
              ser fram emot att försöka lyssna även på de kommande inläggen.
              För mig har det i dag varit viktigt att markera ett stöd för de
              socialdemokratiska reservationerna, men jag vill också säga att
              jag välkomnar betänkandet. Det har varit en lång resa men nu har
              vi kommit till den här punkten.
            </seg>
            <seg xml:id="i-d68e5c10ba7fff47-0">
              När jag första gången uppmärksammade den här frågan och lyfte
              fram den i riksdagen fanns det väldigt lite kunskap om hur vår
              egen lagstiftning såg ut. Vi fick ihop en referensgrupp, som jag
              var en del av, och där fanns det stor enighet. Vi började under
              den socialdemokratiska regeringstiden att arbeta på en proposition.
            </seg>
            <seg xml:id="i-d9ed171ac677ce0d-0">
              Nu ser vi resultatet. Jag är väldigt glad att det finns en majoritet
              och att den också hållit över valet så att vi kan få det här resultatet.
            </seg>
            <seg xml:id="i-43952d5d6819e6ff-0">
              Det är viktigt för kvinnorna i sig. Vi vet att kvinnor har fått
              abort beviljad i Sverige. Vi vet också att det finns andra kvinnor
              med utländsk bakgrund som har blivit nekade abort. Jag hoppas
              att det aldrig ska behöva hända igen.
            </seg>
            <seg xml:id="i-865ccbc2321c7f92-0">
              Jag har också lyft upp frågan om barnmorskornas bemyndigande
              att utföra medicinska aborter. Vi måste också se över de ekonomiska
              förhållandena för de kvinnor som inte kan få en sjukförsäkring
              och inte har en egen ekonomi. Det finns också med som en del i
              det som ska utvärderas.
            </seg>
            <seg xml:id="i-2939e54503397ed1-0">
              Jag har fått väldigt mycket av det jag tyckt under senare år
              och under denna mandatperiod tillgodosett i betänkandet. Jag hoppas
              att det också kommer att leda till mer resultat framöver. Jag
              vill understryka att detta är viktigt för svensk del och för de
              kvinnor som kommer hit. Men det är också viktigt för Sveriges
              ställningstagande internationellt och i Europa.
            </seg>
            <seg xml:id="i-68788191e530a9ff-0">
              Vi vet att det sedan något år har blivit allt svårare att driva
              den här typen av frågor inom EU-kretsen. Vi vet att det finns
              flera länder i Europa som har en bra lagstiftning där kvinnor
              ges möjlighet till abort med ibland en del inskränkningar men
              där kvinnor ändå har svårt att få den genomförd på det lokala
              sjukhuset i sin del av sitt land.
            </seg>
            <seg xml:id="i-38a36645c7b1b078-0">
              Det pågår nu ett arbete inom Europarådet där man följer upp möjligheterna
              för kvinnor i respektive land att utifrån det egna landets lagstiftning
              få abort utförd. Det är viktigt att vi nu här tar ställning för
              att också kunna vara en aktivare politisk kraft ute i Europa och
              också ta steget till FN-organ och internationellt arbete.
            </seg>
            <seg xml:id="i-def5909e51918ec2-0">
              Detta är ett principbeslut som spelar en väldigt stor roll för
              vår syn och när det gäller att driva kvinnors mänskliga rättigheter
              vidare. Det spelar en stor roll för de enskilda kvinnor som kommer
              hit.
            </seg>
            <seg xml:id="i-e214c743c54d06bf-0">
              Det spelar också en stor roll för den personal som möter dessa
              kvinnor och i fortsättningen inte behöver säga nej. Vi vet att
              man har gjort det i näraliggande landsting till mitt hemlandsting,
              Kronobergs län. Vi har en del debattörer därifrån. Jag vet att
              man där har upplevt att man tvingats neka kvinnor. Jag kommer
              från Jönköpings läns landsting. Där vet jag att kvinnor har fått
              abort genomförd när de har varit i en svår situation och har fattat
              ett eget beslut.
            </seg>
            <seg xml:id="i-7161a35617beaba1-0">
              För tids vinnande ska jag stanna här. Det har varit oerhört viktigt
              att få markera att vi äntligen är här. Det är jättebra att vi
              ändå är så många att vi är en majoritet trots att det är splittring
              i salen. Vi är många som är beredda att fatta det här beslutet
              men också driva frågorna vidare.
            </seg>
          </u>
          <note xml:id="i-cdbf3055a2da017b-0">
            Anf. 204 LENNART SACRÉDEUS (kd):
          </note>
          <u who="carina_hagg_cdfd56" prev="cont" xml:id="i-5ef251dfc97b29e9-0">
            <seg xml:id="i-cb3654cf0bfb778d-0">
              Fru talman! Jag vill varmt tacka alla som har deltagit i denna
              debatt för att ni med engagemang och känsla för sakens allvar
              har talat. Det finns olika uppfattningar i vårt land kring denna
              fråga om vad som är den bästa vägen, vad som är den bästa lagstiftningen
              och vad som skulle vara de bästa metoderna för att nedbringa ett
              högt aborttal i Sverige.
            </seg>
            <seg xml:id="i-8ee9a88f0d521fea-0">
              När jag går upp här i debatten som man gör jag det i vetskap
              om att jag inte på något sätt sitter inne med någon självklar
              vetskap om vad som är rätt och vad som är fel. Men i en demokrati
              och i ett fint land som Sverige där yttranderätt, civilkurage
              och viljan att ändå vara ärlig mot andra men också mot sig själv
              känner jag att det kan vara värdefullt att ett annat perspektiv
              än det som har nämnts i debatten lyfts fram.
            </seg>
            <seg xml:id="i-fa171ea51b3254b0-0">
              Jag säger inte att ni har fel, och jag säger inte att jag har
              rätt. Men jag tror att det behövs mer än ett perspektiv i den
              här frågan. Att jag som trebarnspappa och 50-åring från Mora i
              Dalarna känner det svårt att stödja den här typen av lagförändring
              den första lagändring på tolv år i vårt land kring frågan om det
              ofödda barnets rätt till liv, abortlagstiftningen baseras på några
              punkter.
            </seg>
            <seg xml:id="i-0c9cecddeae599a9-0">
              Jag är rädd för att vi undergräver andra länders lagstiftning.
              Jag är tidigare Europaparlamentariker. Jag har varit med i en
              rad debatter i Bryssel och Strasbourg som har gällt abortfrågan
              och vad som är den bästa lagstiftningen i Europas olika länder.
            </seg>
            <seg xml:id="i-864876c2b5ed3449-0">
              Det finns olika uppfattningar inte bara i vårt land utan runt
              om bland EU:s 27 medlemsstater. Låt oss vara ödmjuka på den punkten,
              och självklart också jag själv. Det finns ingen given karta och
              inte någon given vägledning hur den exakt rätta och mest optimala
              lagstiftningen ska se ut på denna punkt.
            </seg>
            <seg xml:id="i-0ee3d50ed5d706ab-0">
              Jag är rädd att vi undergräver andra länders lagstiftning. Man
              kan tycka att andra länders lagstiftning är värd att undergrävas.
              Men jag vill säga till er som ledamöter i Sveriges riksdag och
              folkvalda att jag tycker att vi ändå kan ha den ödmjukheten att
              vi betänker att andra länder på demokratiskt sätt och med sunt
              tänkande kommit fram till andra slutsatser. Det är andra länder
              som ligger så nära vårt land som Finland, Danmark och Norge.
            </seg>
            <seg xml:id="i-4262f4adba5eeafa-0">
              Jag är rädd för att det med den lagförändring som ger utländska
              medborgare rätt att utföra abort här i Sverige utan prövning av
              Socialstyrelsen blir svårare med återbesök för kvinnan och att
              det i princip blir omöjligt.
            </seg>
            <seg xml:id="i-716d2a2da29556ad-0">
              Jag är rädd för att det blir svårt att upprätthålla skyldigheten
              att ge skriftlig information och stödsamtal när många olika kvinnor
              av många olika nationaliteter kommer hit för att göra abort och
              dessutom kommer från ett land där det ingreppet inte är lagligt
              enligt demokratiska beslut. De söker sig till vårt land eftersom
              man i lagstiftningen enligt demokratiska principer i det landet
              har kommit fram till att man här har passerat lagstiftningens
              gräns.
            </seg>
            <seg xml:id="i-0ef803bf4d108afd-0">
              En fråga som kan upplevas som mindre avgörande men som ändå kan
              vara värd att belysa är frågeställningen om lagförslaget kommer
              att innebära ökade kostnader för staten eller för landstinget.
              Där kan framföras följande.
            </seg>
            <seg xml:id="i-d008bbff6e55dcbf-0">
              Fru talman! I det fall där kvinnans sjukförsäkring i hemlandet
              vägrar att ersätta kostnaden för aborten kommer landstinget i
              Sverige eller Försäkringskassan i Sverige att få bära de kostnaderna.
              Inte i något annat land i Europa tillåts sena aborter efter vecka
              tolv utan prövning utom just i Sverige. Det är därför osannolikt
              att man i dessa länder kommer att ersätta svensk sjukvård för
              ingrepp som inte står i överensstämmelse med de ländernas lagstiftning.
            </seg>
            <seg xml:id="i-37dd3aae42444faa-0">
              Jag är väl en enkel adjunkt och gymnasielärare. Och jag har svårt
              att förstå logiken hur man från Polen, Tyskland, Irland eller
              för den delen Norge skulle ersätta en abort i Sverige som är utförd
              på ett sådant sätt att det bryter mot hemlandets lagstiftning.
              Det är svårt att förstå logiken i att man skulle utbetala pengar
              som ersätter Försäkringskassan och därmed landstingen i vårt land
              när det bryter mot det landets lagstiftning.
            </seg>
            <seg xml:id="i-2f4e5385f175c4a8-0">
              Fru talman! Frågan om det ofödda barnets människovärde men också
              om kvinnans situation i ett läge när hon känner att hon inte vill
              fullfölja graviditeten är självklart väldigt svår. Jag vill understryka
              att när vi nu ändrar lagen för första gången på tolv år att vi
              nog är ett parlament där denna fråga diskuterats kortast tid.
              Vi gör det på en kväll, och vi gör det på en och en halv timme
              eller kanske två timmar.
            </seg>
            <seg xml:id="i-026cf31847076a57-0">
              I Eva Erikssons utredning framförs att Europeiska unionen skulle
              ställa krav på att Sverige ändrar sin abortlagstiftning. Jag menar
              att abortfrågan är en nationell fråga och att jag står på fast
              grund när jag hävdar att vare sig EG-domstolen eller EU-kommissionen
              har begärt att Sverige ska ändra sin abortlagstiftning.
            </seg>
            <seg xml:id="i-adf3f77a89e057d6-0">
              Sveriges EU-kommissionär Margot Wallström har inte ställt det
              kravet på vårt land. I folkomröstningen år 1994 framfördes det
              vare sig från kristdemokratiskt eller från något annat håll att
              ett medlemskap i Europeiska unionen skulle få några som helst
              konsekvenser för Sveriges abortlagstiftning.
            </seg>
            <seg xml:id="i-bff7e15b612a9efc-0">
              Jag förmenar er inte som känner att det är rätt att ta detta
              steg. Men jag vädjar till er att inte hänvisa till Europeiska
              unionen och säga att den ålägger vårt land detta. Säg hellre att
              vi fattar ett självständigt beslut som är vårt eget beslut oavsett
              om EU skulle kräva det eller inte, och EU kräver det inte.
            </seg>
            <seg xml:id="i-9a76be8d0abcfaa4-0">
              Om de olika medlemsstaterna i Europeiska unionen skulle harmonisera
              sin abortlagstiftning skulle det snarast leda till att den lagstiftning
              vi känner i vårt land skulle förändras i en annan riktning än
              vad Sveriges riksdag kommer att genomföra i morgon.
            </seg>
            <seg xml:id="i-054929cd1dfc5ff4-0">
              Jag kanske använder ett språkbruk som inte uppskattas. Men jag
              menar att svensk abortlagstiftning borde bli mer barnvänlig och
              mer fostervänlig och i högre grad bejaka att det inte bara är
              ett blivande barn utan en blivande flicka och en blivande kvinna,
              en blivande pojke och en blivande man vars liv man släcker. Det
              sker för ofta i vårt land med de 37 00038 000 gånger det sker.
              Det är över 100 per dag fyra per timme.
            </seg>
            <seg xml:id="i-d958cc3cb27c4b2f-0">
              Sverige är det enda land som tillåter laglig abort efter vecka
              12 utan någon som helst prövning. Professor Ulf Bernitz är expert
              i Europarätt. Han har entydigt hävdat i riksmedierna att Sverige
              inte åläggs att ändra sin abortlagstiftning genom vårt medlemskap
              i Europeiska unionen. Att tillåta abort efter vecka 12 utan prövning
              är förbjudet i samtliga länder i Europa utom just i vårt eget
              land.
            </seg>
            <seg xml:id="i-99bd371742144ac5-0">
              Fru talman! Jag ser att min talartid här är gången. Jag tillhör
              ett kristdemokratiskt parti som tillhör en europeisk och internationell
              rörelse. Jag respekterar fullt ut de demokratiska beslut som fattas
              inom det kristdemokratiska partiet, senast vid vårt riksting i
              Sundsvall. Jag respekterar fullt ut vår partiledare. Jag respekterar
              fullt ut vår socialminister och vår gruppledare här i riksdagen.
            </seg>
            <seg xml:id="i-f5618882285d4143-0">
              Men jag har också svårt att inte ge uttryck för vad jag har sagt
              nu inte därför att min uppfattning är rätt utan därför att jag
              tror på den svenska demokratin. Den svenska demokratin tillåter
              alla röster att komma till tals just för att vi ska vara en representativ
              demokrati.
            </seg>
          </u>
          <note xml:id="i-fc1058c493734c2b-0">
            I detta anförande instämde Annelie Enochson (kd).
          </note>
          <note type="speaker" xml:id="i-b4fb24c7ccef80a7-0">
            Anf. 205 MIKAEL OSCARSSON (kd):
          </note>
          <u who="mikael_oscarsson_b81cce" xml:id="i-4547af5943e00aa1-0">
            <seg xml:id="i-2ff31fa91af2fcfb-0">
              Fru talman! I det betänkande vi just nu behandlar föreslås en
              ändring i en lag abortlagen. Den klubbades igenom i riksdagen
              för 33 år sedan, 1974. Sist något ändrades var 1995. När vi nu
              ska ändra i abortlagen anser jag att vi gör det på fel sätt. Vi
              borde i stället genomföra en utvärdering av abortlagen. Det är
              något som jag motionerade om redan när jag kom in i riksdagen
              för nio år sedan. Det har också mitt parti gjort, senast 2005.
            </seg>
            <seg xml:id="i-f87fb63e2aba6647-0">
              Det jag tycker borde utvärderas är: Fungerar verkligen den svenska
              abortlagen tillfredsställande? Får ofrivilligt gravida kvinnor
              tillräckligt med information? Får de det stöd de behöver? Finns
              det alternativ till abort? Får kvinnan tillräckligt ekonomiskt
              stöd?
            </seg>
            <seg xml:id="i-be22c5c0a8f735ab-0">
              Nyligen visade SVT en omtalad dokumentär som heter Jag ska göra
              abort . Den visade att bemötandet från barnmorskor och ungdomsmottagningar
              på många håll är bristfälligt. Filmen visade också att en hel
              del kvinnor mår dåligt efter aborten.
            </seg>
            <seg xml:id="i-6f2fc76431fa92ea-0">
              Fortfarande är det första som många gravida kvinnor får höra
              från barnmorskan: Du är gravid. Vill du behålla barnet? Jag anser
              att den första frågan skulle vara: Du är gravid. Är det någonting
              vi kan hjälpa till med?
            </seg>
            <seg xml:id="i-4f0327eb85b4e2f2-0">
              En utvärdering borde också se på tidsgränser. När abortlagen
              trädde i kraft kunde man rädda för tidigt födda barn från den
              28:e veckan. I dag kan man på Akademiska sjukhuset i Uppsala rädda
              barn som föds redan i den 21:a veckan, det vill säga 4 ½ månader
              för tidigt. Det är fantastiskt! Samtidigt utförs abort upp till
              den 22:a veckan vid så kallade synnerliga skäl. Det utfördes 315
              aborter efter vecka 18 förra året i Sverige.
            </seg>
            <seg xml:id="i-fd76a1b8ded39d51-0">
              Jag tycker också att man borde passa på att se över den övre
              tidsgränsen för fri abort. Sverige har, som förut har nämnts här,
              vecka 18 som övre gräns. I Norge, Finland, Danmark, Tyskland och
              så vidare har man vecka 12. Faktum är att alla andra länder i
              EU har högst vecka 12 som gräns för fri abort. Sverige har däremot
              alltså fri abort i ytterligare sex graviditetsveckor, det vill
              säga till vecka 18. Är det rimligt? Det tycker jag att vi borde
              utvärdera.
            </seg>
            <seg xml:id="i-e6b8c8fcccbae230-0">
              Att jämföra abortlagstiftningar är inte speciellt lätt. Vissa
              länder har tvåläkarsystem, till exempel Finland och Storbritannien.
              Andra har obligatorisk väntetid, till exempel Nederländerna, medan
              andra har obligatoriska kuratorssamtal före aborten. Faktum är
              att den svenska abortlagstiftningen hör till de mest liberala
              inom EU. Den svenska abortlagstiftningen är inte ett EU-snitt.
            </seg>
            <seg xml:id="i-a4a96d393561d2c1-0">
              Jag tycker att det finns många goda argument för en EU-anpassning
              av tidsgränsen för abort. Det skulle också göra att problematiken
              med utländska kvinnors abort minimeras eftersom det då inte skulle
              finnas någon risk för att vi får så många sena aborter från grannländer.
            </seg>
            <seg xml:id="i-3be0f999958c17e7-0">
              Tyvärr handlar inte dagens betänkande om en utvärdering av abortlagen.
              Nej, den abortlagsförändring man föreslår är att utländska kvinnor
              ska få komma hit och göra abort.
            </seg>
            <seg xml:id="i-07d1d0c78ef5a657-0">
              Varför kan då inte jag stödja propositionen? Det finns flera
              skäl, och jag vill ange några. De sammanfaller med de argument
              som mitt parti så sent som förra året, vid valet, kommunicerade
              till de väljare som efterfrågade detta. Den kritik mot det förslag
              som röstas igenom i morgon tycker jag kvarstår. Jag vill nämna
              fyra punkter.
            </seg>
            <seg xml:id="i-0ed4089538c3a76f-0">
              Den första, skyldigheten att ge skriftlig information och stödsamtal,
              blir svår att upprätthålla när många olika nationaliteter kommer
              hit för att göra abort. Den andra är att en fungerande uppföljning
              med återbesök för kvinnan i princip blir omöjlig. Den tredje är
              att belastningen i södra Sverige kan leda till privata vinstdrivande
              abortkliniker. Den fjärde och sista är att risken är att andra
              länders abortlagstiftning undergrävs.
            </seg>
            <seg xml:id="i-5b5bad9e3cd35ce2-0">
              Fru talman! Sverige har haft en misslyckad politik på detta område.
              Det abortförebyggande arbetet har inte fungerat tillfredsställande.
              Antalet aborter har under flera år legat avsevärt högre än våra
              grannländers. En av fyra graviditeter slutar i en abort, som Lennart
              sade förut. Sverige har i dag de högsta tonårsaborttalen i Europa.
              Ändå sker väldigt lite för att åtgärda det. Till detta kommer
              en eskalerande klamydiaepidemi.
            </seg>
            <seg xml:id="i-5ccce28ccae4c588-0">
              Det är därför för mig ändå en stor ljuspunkt att riksdagen även
              kommer att besluta om ett abortpreventivt arbete vars faktiska
              utfall jag och flera med mig kommer att följa noggrant. Min förhoppning
              är att man tar intryck av det arbetssätt som man har haft i Norge.
              Där genomförde man under den kristdemokratiske statsministern
              Kjell Magne Bondeviks ledning för sju år sedan en nationell handlingsplan
              för att minska antalet aborter. Man lyckades inte bara att stoppa
              den kraftiga ökningen av tonårsaborter utan också att åstadkomma
              en minskning.
            </seg>
            <seg xml:id="i-bf9e37b179c72bbd-0">
              För mindre än tio år sedan hade Norge ett högre tonårsaborttal
              än Sverige. Samtidigt som Sverige nu visar upp rekordhöga abortsiffror
              bland tonåringar har Norge aldrig haft så låga tal sedan man införde
              fri abort. I det aktuella norska handlingsprogrammet med det tydliga
              målet att aborttalen bland 1549-åringar ska reduceras talas det
              i positiva ordalag om att arbetet för att öka respekten för människovärdet
              ska öka. Man identifierar riskgrupper där risken för abort är
              stor. Man säger att unga människor måste tränas i etiska värderingar,
              och den viktigaste insatsen är att göra det lättare att få barn.
              Därför erbjuder nu Norge ekonomisk ersättning till de oplanerat
              gravida kvinnor som behöver det. Exempelvis är engångsstödet till
              kvinnor som inte har haft arbete eller en låg inkomst före födseln
              motsvarande 40 000 kronor. Det sistnämnda är något som bland andra
              vårt ungdomsförbund KDU kräver ska införas i Sverige. Det tycker
              jag vore en bra sak. Detta är exempel på arbetssätt som har visat
              sig fungera i Norge. Jag hoppas att socialministern i den handlingsplan
              som han ska genomföra också tittar på detta och tar intryck av
              det.
            </seg>
          </u>
          <note type="speaker" xml:id="i-71b3dd957671d779-0">
            Anf. 206 EVA JOHNSSON (kd):
          </note>
          <u who="eva_johnsson_c6ce6f" next="cont" xml:id="i-dd42a9f6504feea0-0">
            <seg xml:id="i-29cbfdc92333d58f-0">
              Fru talman! Jag skulle vilja inleda med att tala om att jag är
              oerhört stolt över att vara svensk och leva i ett land där yttrandefriheten
              är en realitet och där demokrati innebär att vi får ha olika åsikter
              men fortfarande kan mötas i respekt.
            </seg>
            <seg xml:id="i-c4bf6947516203e7-0">
              Jag är dessutom mycket glad över att jag är kristdemokrat. Det
              är ett parti där man vågar konfrontera svåra frågor, etiska dilemman
              och borra, vända och vrida på dem och ta dem på allvar.
            </seg>
            <seg xml:id="i-5542284eb7482d21-0">
              Herr talman! Vi har i dag att ta ställning till ett betänkande
              som skulle kunna delas in i två delar. En del handlar om att vi
              öppnar våra gränser för att göra det möjligt för kvinnor från
              andra länder att komma till Sverige för att göra abort. Den andra
              delen handlar om att öka tempot i det abortpreventiva arbetet
              i Sverige med ett tydligt mål att minska antalet aborter.
            </seg>
            <seg xml:id="i-b26a17bac52665b3-0">
              Jag är mycket glad över att regeringen ser vikten av att minska
              antalet aborter i Sverige. Under den förra regeringens sista tio
              år steg antalet tonårsaborter drastiskt. De flesta av oss här
              i kammaren är nog överens om att en abort inte är ett lättvindigt
              beslut.
            </seg>
            <seg xml:id="i-875308b3c01023cb-0">
              SVT:s dokumentär, som Mikael hänvisade till tidigare här i debatten,
              visades för några månader sedan. Den skildrar också på ett mycket
              dramatiskt sätt den vånda som en ung kvinna kan känna i samband
              med att hon ska fatta beslut om hon ska genomgå en abort eller
              behålla sitt barn. Även andra unga kvinnor intervjuas i programmet,
              och flera av dessa uttrycker att de förmodligen hade valt att
              behålla barnet om de hade fått ett annat bemötande i vården. De
              beskriver också den vånda som följde dem lång tid efter den genomförda
              aborten.
            </seg>
            <seg xml:id="i-2814ee75512444b5-0">
              Oberoende forskare jag vill understryka att det inte är någon
              kristdemokratisk lobbygrupp vi pratar om vittnar i detta program
              och menar att det är så många som ungefär en tredjedel av alla
              kvinnor som genomgår aborter som drabbas av uttalade besvär i
              form av nedstämdhet och depressioner efter en genomgången abort.
            </seg>
            <seg xml:id="i-103471b358cd9011-0">
              Det är med andra ord inte någon liten grupp som vi talar om,
              men för att angripa problemet måste vi naturligtvis våga erkänna
              att det förekommer. Att blunda, negligera, titta åt ett annat
              håll och vägra erkänna att kvinnor faktiskt kan må riktigt dåligt
              efter en abort är knappast speciellt konstruktivt. Av den anledningen
              är regeringens tydliga inriktning mot att få ned antalet aborter
              oerhört positiv. Det är en tydlig folkhälsosatsning för kvinnorna.
            </seg>
            <seg xml:id="i-14d0aea231916e29-0">
              Jag vill emellertid lyfta upp några tydliga problemområden som
              vi måste våga titta och fokusera på i samband med det förslag
              som nu ligger på bordet. Utredaren Eva Eriksson var under hela
              utredningen om utländska aborter väldigt tydlig med att de utländska
              kvinnorna skulle få samma omhändertagande och samma vård som svenska
              abortsökande kvinnor. Vad skulle då det innebära?
            </seg>
            <seg xml:id="i-bcaf9a15138f382a-0">
              Det är abortlagen samt Socialstyrelsens föreskrifter och allmänna
              råd om abort som reglerar abortverksamheten i Sverige. Den senaste
              uppdateringen kom under sommaren 2004 och lär knappast komma att
              ändras på ett tag. Jag tror att vi kan utgå från att det är de
              som gäller.
            </seg>
            <seg xml:id="i-132cb141500ff64a-0">
              Dessa föreskrifter och råd kräver bland annat att kvinnan erbjuds
              kontroll efter en kirurgisk abort, att det ska vara en obligatorisk
              efterkontroll efter en medicinsk abort, att kvinnan ska få information
              både muntligt och skriftligt före en abort, att en minderårig
              ska ges hjälp att tala med sina föräldrar och även om den minderåriga
              kvinnan inte vill detta ska vårdpersonalen överväga att ändå tala
              med dem, att ansvaret för att aborten fullföljs åligger ansvarig
              läkare på kliniken där aborten inleds och att kvinnor ska erbjudas
              stödsamtal både före och efter aborten.
            </seg>
            <seg xml:id="i-a62cc5dd7650104a-0">
              Frågorna som då omedelbart infinner sig är: Kommer alla mottagningar
              där aborter utförs att klara av det här? På hur många mottagningar
              kommer man att erbjuda tolkhjälp vid samtal före och efter en
              abort? Hur kommer mottagningarna att kunna ta ansvar för att den
              polska kvinnan får sitt rekommenderade återbesök som är så viktigt
              eftersom ungefär 5 procent av alla medicinska aborter kräver en
              efterföljande skrapning?
            </seg>
            <seg xml:id="i-ce3e5a633ffb39f6-0">
              Herr talman! Om vi nu förutsätter att landstingets kvinnoklinker
              kommer att klara av vissa av de här kraven återstår i alla fall
              frågan om hur de privata gynekologmottagningarna, som står för
              en allt större del av aborterna, kommer att handskas med den här
              frågan.
            </seg>
            <seg xml:id="i-ddcdbcbbbf7fabcd-0">
              I Norge finns det rutiner inom vården som understryker att en
              norsk kvinna som blir oplanerat gravid har rätt att få information
              om det generösa ekonomiska stöd som samhället är skyldigt att
              erbjuda en kvinna som väljer att föda sitt barn. Det vore utmärkt
              om även den svenska vården skulle uppmanas att införa liknande
              rutiner.
            </seg>
            <seg xml:id="i-0fd0fbd8766291c4-0">
              Det verkar inte som om svensk vårdpersonal har förstått hur viktiga
              de ekonomiska skälen är och hur viktigt det är att kunna förklara
              det stöd som en kvinna har rätt till om hon väljer att föda sitt
              barn. Abortlagsförändringen lägger ett stort ansvar på de svenska
              barnmorskorna att klara av att erbjuda alternativ till abort till
              kvinnor från en mängd länder.
            </seg>
            <seg xml:id="i-e4dc41d8c91787a6-0">
              Jag vill gärna avsluta med att lyfta upp en sista fråga, nämligen
              ansvarsfrågan kring den utländska kvinnans hälsa efter aborten.
              Frågan är om den privata gynekologmottagningen kommer att ställa
              upp om kvinnan behöver någon att prata med direkt efter aborten
              eller en månad efter. Ligger ansvaret för en uppföljande undersökning
              hos det svenska landstinget, den svenska staten eller hos kvinnan
              själv?
            </seg>
            <seg xml:id="i-a432730001dd97fe-0">
              Frågorna om uppföljning, bemötande och prevention är sammantaget
              några mycket viktiga områden som kräver noggranna och framför
              allt förändrade rutiner inom den svenska vården.
            </seg>
          </u>
          <note xml:id="i-a80f50d5e081d842-5">
            Överläggningen var härmed avslutad.
          </note>
          <note xml:id="i-f19fd4d70e09939f-0">
            15 § Utlåtande om vitboken En EU-strategi för hälsofrågor som
            rör kost, övervikt och fetma
          </note>
          <note xml:id="i-6f85b9ec42ab60ba-7">
            Föredrogs
          </note>
          <u who="eva_johnsson_c6ce6f" prev="cont" xml:id="i-89d30121a74d567e-0">
            <seg xml:id="i-846eabb4f1f82435-0">
              En EU-strategi för hälsofrågor som rör kost, övervikt och fetma
            </seg>
          </u>
          <note type="speaker" xml:id="i-41679a851909eca0-0">
            Anf. 207 MARIA LUNDQVIST-BRÖMSTER (fp):
          </note>
          <u who="maria_lundqvist-bromster_7ce6ca" xml:id="i-c5fa9356d2916164-0">
            <seg xml:id="i-3cde3aac7e3d80e0-0">
              Herr talman! Socialutskottet ska i dag diskutera utlåtandet om
              vitboken En EU-strategi för hälsofrågor som rör kost, övervikt
              och fetma . Den här vitboken har föregåtts av en grönbok år 2005.
            </seg>
            <seg xml:id="i-fe7899aeecb69e03-0">
              Syftet med vitboken är att tillhandahålla en integrerad EU-strategi
              för att bidra till minskad ohälsa på grund av dålig kost, övervikt
              och fetma. I vitboken konstateras att individen ytterst är ansvarig
              för sin och sina barns livsstil, att konsumenten måste ha tillgång
              till information för att kunna fatta rationella beslut samt att
              det förutsätts satsningar på olika nivåer för optimala insatser
              inom området.
            </seg>
            <seg xml:id="i-8bda2d9b80cc2b40-0">
              Kommissionen menar att det krävs integrerade åtgärder inom en
              rad olika politikområden för att man ska uppnå önskvärda effekter
              för de hälsofrågor som vitboken berör. I vitboken lämnas en rad
              förslag på insatser för att minska ohälsan på grund av den alltmer
              ökande övervikten och fetman bland befolkningen inom EU. Vitbokens
              syfte är att underlätta och främja gemensamma förhållningssätt
              för att minska ohälsa som en följd av övervikt och fetma och påverkar
              genom subsidiaritetsprincipen inte gällande svenska regler.
            </seg>
            <seg xml:id="i-b1f9da72a2cfd316-0">
              Detta, herr talman, ska diskussionen handla om.
            </seg>
          </u>
          <note type="speaker" xml:id="i-b6bc5855fb391de0-0">
            Anf. 208 PER SVEDBERG (s):
          </note>
          <u who="per_svedberg_201dc9" xml:id="i-e77166fcabb49144-0">
            <seg xml:id="i-d25b8d028dbbdc34-0">
              Herr talman! Eftersom Maria så vackert föredrog om vitbokens
              innehåll finns det egentligen inte så mycket mer att tillägga.
              Utskottet är helt enigt.
            </seg>
            <seg xml:id="i-bb541266a2a38763-0">
              Jag tror att den stora diskussionen kommer att äga rum när folkhälsopropositionen
              läggs fram i december. Vi har ju suttit här ganska länge nu så
              jag tror att debatten kommer att komma där.
            </seg>
            <seg xml:id="i-0d4a4c4ff81b0c04-0">
              Jag ska ändå peka på en sak som står uttalad i vitboken. Det
              finns socioekonomiska skäl till att denna stora folksjukdom fortfarande
              sväller. Det kan vi ta med oss. Den frågan kommer förmodligen
              att lyftas fram ännu tydligare när vi ska diskutera folkhälsopropositionen.
            </seg>
            <seg xml:id="i-ea7b2f930c965070-0">
              Vi socialdemokrater står bakom det utlåtande som utskottet har
              lagt till vitboken.
            </seg>
          </u>
          <note type="speaker" xml:id="i-c3f254347596cb4a-0">
            Anf. 209 MARIANNE KIERKEMANN (m):
          </note>
          <u who="marianne_kierkemann_a7ae62" xml:id="i-07f44a99d039710b-0">
            <seg xml:id="i-32d21db90c895851-0">
              Herr talman! Det var snabbt och effektivt, Per. Jag tänker säga
              lite mer.
            </seg>
            <seg xml:id="i-967c9a14403dd21a-0">
              Debatten i dag handlar om den vitbok som EG-kommissionen har
              tagit initiativ till, En EU-strategi för hälsofrågor som rör kost,
              övervikt och fetma . Utskottet är enigt, så det lär väl inte bli
              särskilt mycket debatt.
            </seg>
            <seg xml:id="i-4e2106d9b905fe92-0">
              Syftet med vitboken är, som Maria sade, att tillhandahålla en
              integrerad EU-strategi för att bidra till minskad ohälsa på grund
              av dålig kost, övervikt och fetma.
            </seg>
            <seg xml:id="i-3046198a9b489b34-0">
              Herr talman! Det är viktigt att påpeka att det inte handlar om
              någon lagstiftning från EU:s sida utan endast om ett samarbete
              för att försöka lösa ett gemensamt problem.
            </seg>
            <seg xml:id="i-a972986f649a16bf-0">
              Den första fråga som inställer sig är: Är det verkligen så illa
              att det behövs ett EU-initiativ i frågan? Svaret på den frågan
              är tyvärr ja.
            </seg>
            <seg xml:id="i-63e9d36c8c48cc90-0">
              Nästa fråga blir: Hur har det kunnat bli så fel att vi nu får
              ägna tid och kraft åt att minimera skadorna av den välfärd vi
              kämpat så många år för att uppnå?
            </seg>
            <seg xml:id="i-b29042bacca7132e-0">
              Övervikt ökar på ett alarmerande sätt i Sverige liksom i övriga
              EU. 14 miljoner människor inom EU beräknades vara överviktiga
              2005. I Sverige handlar det om två och en halv miljon människor.
              Det är en siffra som dessvärre inte minskar utan ökar.
            </seg>
            <seg xml:id="i-9abb7f7d8fb0c9f8-0">
              Den tredje frågan blir: Vad kan vi göra åt det?
            </seg>
            <seg xml:id="i-7359fcc3311f0c50-0">
              Herr talman! I Sverige finns det goda möjligheter att faktiskt
              äta nyttig mat. Alla förpackningar är försedda med innehållsdeklaration.
              Recepten i tidningarna blir smalare, nyttigare och mer varierade.
              Nya kokböcker utkommer i en aldrig sinande ström. Samtidigt blir
              svenska folket tjockare och tjockare. Det är något som inte stämmer.
            </seg>
            <seg xml:id="i-8aa8f9222940ce2f-0">
              En av förklaringarna är att vi ägnar allt mindre tid åt matlagning
              och i stället slänger i oss snabbmat och halvfabrikat och dricker
              läsk till.
            </seg>
            <seg xml:id="i-77114e9601186592-0">
              Socker är en stor bov i sammanhanget, och sedan 1980 har läskkonsumtionen
              ökat från 30 liter per person och år till 86 liter per person
              och år. Det finns socker i nästan vartenda livsmedel, till och
              med i kokt skinka. Vem trodde det? Inte jag, i alla fall, innan
              min dotter gjorde mig uppmärksam på det.
            </seg>
            <seg xml:id="i-898e9fb4de1442ea-0">
              I spåren kan vi se ett antal sjukdomar som kan ses som en direkt
              följd av övervikt och fetma. Det kostar mycket lidande för den
              drabbade och det kostar samhället stora pengar i form av sjukvårdskostnader.
            </seg>
            <seg xml:id="i-07bdb9593df92071-0">
              För att kunna vända utvecklingen och minska skadeverkningarna
              av det välstånd vi har skapat krävs en genomtänkt strategi med
              breda satsningar på flera olika nivåer där varje aktör tar ansvar
              för sin del och där samordningen fungerar som en katalysator och
              utvärderar de insatser som görs. Det krävs också tydliga konkreta
              utvärderingsbara mål. Utvärdering av målen är viktigt för att
              man ska försäkra sig om att de resurser som satsas får avsedd
              effekt.
            </seg>
            <seg xml:id="i-deedd63bc4e27028-0">
              Konsumenterna måste ha tillgång till lättillgänglig information.
              Skolan kan bidra med kunskap i tidig ålder. Idrott i skolan eller
              på fritiden behöver uppvärderas och föräldrar måste sluta att
              ha dåligt samvete för att man tycker att barnen faktiskt kan cykla
              till vissa närliggande aktiviteter.
            </seg>
            <seg xml:id="i-a839ca6c3c1f8f81-0">
              Vi måste också kraftigt betona individens eget ansvar för sin
              hälsa.
            </seg>
            <seg xml:id="i-4a05591e6c26cbc6-0">
              Herr talman! Vitboken bör kunna ge de olika medlemsstaterna draghjälp
              i sitt folkhälsoarbete för att 2010 göra en lägesbedömning över
              hur de olika länderna bidrar till att uppnå de mål man kommer
              fram till.
            </seg>
            <seg xml:id="i-1eba97257c629b32-0">
              Det är också viktigt att påpeka vikten av att vi förordar frivilliga
              åtgärder och branschöverenskommelser framför styrning via lagstiftning
              och skatter.
            </seg>
            <seg xml:id="i-e99f1f01bd717539-0">
              På EU-nivå har kommissionen för avsikt att inrätta en högnivågrupp
              för frågor som rör kost och fysisk aktivitet för att få till stånd
              ett utbyte av idéer och metoder mellan medlemsstaterna och på
              det sättet bidra till att alla 27 medlemsstaterna får del av de
              positiva hälsoeffekter som uppnås i enskilda länder.
            </seg>
            <seg xml:id="i-d01a4eaad16d742e-0">
              Herr talman! Jag ser positivt på kommissionens förslag i denna
              vitbok och tror att det på sikt kan bidra till en bättre hälsa
              i Sverige och i EU.
            </seg>
          </u>
          <note type="speaker" xml:id="i-bc016672bb523e47-0">
            Anf. 210 LARS-IVAR ERICSON (c):
          </note>
          <u who="jan_ericson_aca06f" xml:id="i-c4fdf9f847ec6229-6">
            <seg xml:id="i-755aad2a2f89ac26-0">
              Herr talman! Mens sana in corpore sano en sund själ i en sund
              kropp. Detta latinska uttryck var mottot för den Lingska gymnastiken.
              Det har ju gått några år sedan Per Henrik Ling ville få svenskarna
              att röra på sig. På den tiden fanns inte vår tids bekväma färdmedel,
              och vi hade inte som i dag läsk, chips och godis. Vi hade också
              helt annorlunda matvanor.
            </seg>
            <seg xml:id="i-65c7486127d3ee33-0">
              En sund själ i en sund kropp handlar fortfarande om folkhälsa.
              Från Centerpartiet välkomnar vi alla goda initiativ på folkhälsoområdet.
            </seg>
            <seg xml:id="i-9356fae53467d6a8-0">
              EU-vitboken är ett exempel på det. Medlemsländerna kan genom
              den inspireras att ta tag i de allvarliga frågor som rör kost,
              övervikt och fetma. Det handlar om ett växande folkhälsoproblem.
              Man kan säga att det pågår en global fetmaepidemi. Den smittan
              har också nått Sverige.
            </seg>
            <seg xml:id="i-ac69f64622fd747d-0">
              Det senaste kvartsseklet har den andel av Sveriges befolkning
              som kan kallas feta, med ett BMI-värde över 30, dubblerats. På
              mindre än 20 år har andelen överviktiga eller feta barn ökat från
              8 till 21 procent.
            </seg>
            <seg xml:id="i-90f71e1d2631eefd-0">
              Vi brukar ibland säga att barnen är vår framtid. Bakom barnen
              finns det ett antal vuxna som ska vara goda exempel. De vuxnas
              levnadsmönster påverkar barnens framtid. I dag förflyttar sig
              vuxna alldeles för ofta med fordon i stället för till fots. Vi
              sitter stilla framför tv:n, och vi har snabbmat.
            </seg>
            <seg xml:id="i-c9c9787966866d86-0">
              Förr i tiden hade familjerna tid att laga mat tillsammans. Men
              i vår tid hjälper vi er med detta.
            </seg>
            <seg xml:id="i-ac4225d5a1092eb4-0">
              Så står det på baksidan av förpackningen till en av våra färdigrätter.
              I dag finns det en enkätundersökning som visar att familjen i
              genomsnitt använder 14 minuter varje dag till matlagning. I stället
              blir det snabbmat och onyttiga mellanmål.
            </seg>
            <seg xml:id="i-f4a10bae65ef6252-0">
              Vi har i dag många barn och ungdomar som föredrar att sitta framför
              datorn i stället för att vara tillsammans med kompisar. Jag tänker
              på åttaåringen som säger: Datorn är min bästa vän. Då får jag
              veta att han sitter uppemot 30 timmar i veckan framför datorn,
              hans bästa kompis.
            </seg>
            <seg xml:id="i-0425f74430e6c2b9-0">
              Vad gör vi då åt detta? I EU-vitboken konstateras att problematiken
              är sektorsövergripande. Det är många politikområden som berörs.
              När det gäller konsumentpolitik behöver vi bättre information
              om vad maten innehåller. När det gäller utbildning behöver skolan
              fler tillfällen till gymnastik och idrott. Det borde serveras
              hälsosamma mellanmål i våra svenska skolor.
            </seg>
            <seg xml:id="i-8e869cd4f439bf3f-0">
              Idrotten ska lyftas fram. Då menar jag inte bara den föreningsdrivna
              idrotten. Från Centerpartiet har vi ofta hävdat betydelsen av
              att det finns så kallade näridrottsplatser, alltså platser där
              människor i olika åldrar kan komma samman för att utöva spontanidrott.
              Det sägs att barn behöver ungefär 90 minuters fysisk aktivitet
              varje dag för att må bra.
            </seg>
            <seg xml:id="i-2eb180c0d356e773-0">
              Vi behöver också kampanjer. Några av oss som är födda på 40-talet
              minns kanske Sport 60, och våra föräldrar berättade för oss om
              riksmarschen. I dag har vi också tekniska hjälpmedel som befrämjar
              motion. I min livrem sitter sedan i går en pedometer, en stegräknare.
              Den visar att jag i dag har gått närmare 5 000 steg i Riksdagshuset.
              I går blev det över 10 000 steg tack vare att jag var ute och
              löptränade. Det är en god vana att vi uppmanar varandra att varje
              dag ta 10 000 steg. Det är det antal som Folkhälsoinstitutet rekommenderar
              oss att ta varje dag. Vi går inte bara för vår egen del, utan
              vi går också för hälsan och miljön. Kanske är det dags att utrusta
              alla svenskar med en pedometer, en investering som skulle kunna
              sänka sjukvårdskostnaderna och öka välbefinnandet hos befolkningen.
            </seg>
            <seg xml:id="i-4e638134cf54a222-0">
              Det har nu gått tio år sedan Världshälsoorganisationen slog fast
              att det pågår en fetmaepidemi. Att bromsa denna epidemi är oerhört
              viktigt, annars får vi i framtiden ett gigantiskt hälsoproblem.
            </seg>
            <seg xml:id="i-5420e679558b261e-0">
              Vi får hoppas att dagens EU-dokument blir en väckarklocka vars
              signal ljuder i alla länder alltså ingen bindande lagstiftning
              för medlemsländerna, men stöd och gemensamt utbyte av erfarenheter
              i folkhälsans tjänst.
            </seg>
            <seg xml:id="i-c907e273a00846f0-0">
              Herr talman! Med dessa reflexioner yrkar jag bifall till socialutskottets
              utlåtande. Jag ser också fram mot folkhälsopropositionen som kommer
              att läggas fram i december.
            </seg>
          </u>
          <note type="speaker" xml:id="i-33acd91eb0eae539-0">
            Anf. 211 BARBRO WESTERHOLM (fp):
          </note>
          <u who="barbro_westerholm_e2f212" xml:id="i-41eaacbaaf6defc1-3">
            <seg xml:id="i-ee1c8ca08807187e-0">
              Herr talman! Innan jag kom in i riksdagen hade jag från en annan
              plattform anledning att kommentera EU:s grön- och vitböcker inom
              det sociala området och inom hälso- och sjukvården. Genomgående
              finner man att vuxna behandlas som en klump. Man ser inte att
              äldre människor kan ha andra behov än yngre människor. Det är
              likadant i den här vitboken. Den handlar om fetma, och det är
              ett allvarligt problem. Det är ett problem som har uppstått genom
              att människan inte har anpassat sig till dagens situation med
              rik tillgång på födoämnen och med allt mindre av fysiskt arbete.
              För 200 år sedan var vi anpassade för den vardag som vi levde
              i med knapphet på mat. Vi skulle utstå svält, och vi hade tungt
              arbete. Människan anpassade sig till dessa förhållanden. Nu råder
              inte dessa förhållanden längre. Då blir fetman naturligtvis ett
              problem.
            </seg>
            <seg xml:id="i-0b3156618ed21a20-0">
              Men det som jag saknar när det gäller EU:s arbete är att man
              ska se frågan om näringstillförsel och fysisk aktivitet i ett
              bredare perspektiv och titta lite mer på olika generationers problem.
            </seg>
            <seg xml:id="i-0238887bad535a75-0">
              Jag som nu arbetar mest med äldrefrågor är ganska oroad över
              den undernäring som vi ser hos äldre människor. Den äldre människans
              förmåga att tillgodogöra sig föda och näringsämnen försämras med
              åren. Dessutom är det inte så roligt att äta längre på grund av
              att man har blivit ensam, och den matlåda som man får levererad
              kanske inte är det som man mest längtar efter. Då blir man undernärd.
            </seg>
            <seg xml:id="i-9734bda9025678d7-0">
              De som får plats i de särskilda boendena kommer alltför ofta
              dit i ett väldigt dåligt tillstånd beroende på att de är undernärda.
              Därför är jag glad över att utskottet i sina avslutande rader
              tar upp att vi förväntar oss att regeringen i den folkhälsoproposition
              som ska komma senare också tar upp problematiken kring undernäringen
              eftersom vi då har en mer heltäckande syn på frågan.
            </seg>
          </u>
          <note type="speaker" xml:id="i-fd026c3e6abd3f4f-0">
            Anf. 212 ROSITA RUNEGRUND (kd):
          </note>
          <u who="rosita_runegrund_d92564" xml:id="i-f7b9fb695e2d7995-3">
            <seg xml:id="i-28216b77a6327d72-0">
              Herr talman! Jag tyckte att Per Svedberg på ett mycket föredömligt
              sätt kortade ned sitt anförande. Det tänker jag också göra. Jag
              yrkar bifall till utlåtandet.
            </seg>
            <seg xml:id="i-1a00e4c98e69aa11-0">
              Jag ska berätta en liten historia. Jag arbetade utomlands för
              många år sedan och var väldigt mager när jag kom hem efter ett
              år och hade haft en diet bestående av ris och fisk. När jag kom
              hem till Sverige kunde jag välja en helt annan kost och gick upp
              ett antal kilo. När jag kom ned till Afrika igen klappade de med
              händerna och sade: Vad vacker du är.
            </seg>
            <seg xml:id="i-aa32b81740f1c202-0">
              Det är den inställning som man har till feta människor.
            </seg>
            <seg xml:id="i-fd8fc54958f4dd01-0">
              I dag vet vi att hälsan spelar roll och att kunskaperna har ökat.
              Jag ska ta upp några saker som jag tycker är viktiga.
            </seg>
            <seg xml:id="i-8c1ef7207959ef26-0">
              Vetskapen hos folk i allmänhet om farorna med kraftig övervikt
              har ökat, och alltfler av oss inser sambandet mellan fetma å ena
              sidan och dålig mat och för lite fysisk aktivitet å andra sidan.
              Vi vet att detta är en helt nödvändig kunskap.
            </seg>
            <seg xml:id="i-61e6ff33360b4f36-0">
              Men de rapporter som har kommit under den senaste tiden visar
              att samtidigt som kunskapen ökar och fler personer är medlemmar
              i så kallade fitness -center verkar det som att konsumtionen av
              osund snabbmat, läsk, chips och godis, alkohol och droger ökar.
              Det är inte lätt att förstå hur utvecklingen av dessa saker kan
              gå parallellt. Det tror jag är viktigt att man tar med.
            </seg>
            <seg xml:id="i-2c87a20bc0b5cbb4-0">
              En annan del som jag vill lyfta fram är att politiken inte kan
              ta över det individuella ansvaret. Det framkommer väldigt tydligt
              i betänkandet när det gäller människors vikt och kostvanor. Men
              jag tror att man genom ett engagemang från det politiska hållet
              och med den folkhälsoproposition som snart kommer och som kommer
              att vara välkommen får försöka hitta verktyg för att komma åt
              problemen och skapa en bättre situation där negativa trender kan
              brytas. Politiker har trots allt varit med och fattat beslut om
              märkning av produkter och medgivit skatteförmåner för fysisk aktivitet
              som arbetsgivare betalar. Det i sig skapar en medvetenhet. Men
              politiken kan inte ta över enskilda människors ansvar och beslut,
              utan politiken ska stödja när det gäller kloka beslut.
            </seg>
            <seg xml:id="i-c5ce8755baa2f3e0-0">
              Barbro Westerholm tog upp den väldigt viktiga frågan om de äldre
              och undernäring.
            </seg>
            <seg xml:id="i-c4c3073152796cbe-0">
              Per Svedberg och jag var i somras i Almedalen och debatterade
              de här frågorna. Helt lätt är inte detta. Vad är människans ansvar,
              och vad kan politiken göra?
            </seg>
            <seg xml:id="i-edd662ea0fa0a59f-0">
              I de undersökningar som i dag föreligger är familjen en väldigt
              viktig del när det gäller att kunna lära barn och unga att från
              början äta rätt. Vi tror att stödet till föräldrar det gäller
              i synnerhet i socialt utsatta bostadsområden är oerhört viktigt.
              Här kan också familjecentraler utgöra en viktig del.
            </seg>
            <seg xml:id="i-b22c2282e521560a-0">
              Herr talman! Det här var väldigt kort lite grann från det anförande
              som jag hade tänkt hålla. Det är viktigt att vi just framhåller
              vikten av att länder lär av varandra men att det är de nationella
              planerna som gäller.
            </seg>
          </u>
          <note type="speaker" xml:id="i-08fe29330ba764de-0">
            Anf. 213 ELINA LINNA (v):
          </note>
          <u who="elina_linna_aed53b" xml:id="i-6286e9e93b2c1bb2-8">
            <seg xml:id="i-c90f410acc80af58-0">
              Herr talman! Ett enigt socialutskott står bakom uttalandet om
              vitboken En EU-strategi för hälsofrågor som rör kost, övervikt
              och fetma . Visst måste åtgärder vidtas för att vi ska kunna komma
              till rätta med den problematik som fetma och övervikt utgör. Men
              dessa åtgärder är det först och främst varje medlemslands ansvar
              att vidta.
            </seg>
            <seg xml:id="i-bfa27db8e2425b36-0">
              Därför säger vi i betänkandet att det är utskottets bestämda
              uppfattning att frågan även i fortsättningen bör behandlas eller
              beslutas i former som inte innebär bindande lagstiftning för medlemsländerna
              och att EU bör inrikta sig på att enbart stödja medlemsländernas
              arbete på området.
            </seg>
            <seg xml:id="i-7ee91aa2c0731756-0">
              Vårt uttalande är alltså enhälligt. Jag förutsätter därför att
              regeringen agerar därefter.
            </seg>
            <seg xml:id="i-1d1181434d456f8e-0">
              Hösten 2002 beslutade vi här i riksdagen om den svenska folkhälsopolitiken,
              vars övergripande mål är att skapa samhälleliga förutsättningar
              för en god hälsa på lika villkor för hela befolkningen. Ett av
              målområdena inom svensk folkhälsopolitik är goda matvanor och
              säkra livsmedel.
            </seg>
            <seg xml:id="i-c5bc32e02ad4c682-0">
              Jag ser en stor skillnad mellan vårt sätt att resonera om folkhälsofrågorna
              i detta fall om kost, övervikt och fetma och sättet att resonera
              i EU:s vitbok. Vi talar till exempel om samhälleliga förutsättningar.
              I vitboken talas det om individens yttersta ansvar för sin och
              sina barns hälsa.
            </seg>
            <seg xml:id="i-58e5adb85752d707-0">
              Visst är det så att individen har ett ansvar för sin hälsa. Men
              individen måste också ges förutsättningar att ta ett sådant ansvar.
              Där kommer politiken in. När vi talar om ungas hälsa blir det
              ännu tydligare vilken betydelse politiska beslut har beslut som
              vi politiker fattar och bestämmer över i svenska fullmäktigeförsamlingar
              och i riksdagen.
            </seg>
            <seg xml:id="i-fc32cb39bb8ea0d1-0">
              Herr talman! Jag hade tänkt understryka vikten av att högre värdera
              ämnet hem- och konsumentkunskap i skolan. Jag hade också tänkt
              tala om fri frukost i skolan, om vikten av avgiftsfria luncher.
              Men jag nöjer mig med att säga att vi, som sagt, ser fram emot
              folkhälsopropositionen. Jag förutsätter att vi kommer att kunna
              ha diskussioner och att vi får möjligheter att lyfta fram de olika
              aspekterna i debatten om folkhälsopropositionen.
            </seg>
            <seg xml:id="i-5b21ebf0db909224-0">
              Herr talman! Avslutningsvis: Det är bra att EU numera anser att
              hälsan ska finnas med på alla politikområden. Men politiska beslut
              för att främja befolkningens hälsa är enligt Vänsterpartiets mening
              ett nationellt ansvar.
            </seg>
          </u>
          <note type="speaker" xml:id="i-47a4f847f912f368-0">
            Anf. 214 GUNVOR G ERICSON (mp):
          </note>
          <u who="jan_ericson_aca06f" next="cont" xml:id="i-a544636d18757845-4">
            <seg xml:id="i-b646309f6d004ded-0">
              Herr talman! Även om jag i dag står sist på talarlistan och trots
              den sena timmen har jag en önskan om att få tala om de här viktiga
              frågorna.
            </seg>
            <seg xml:id="i-f1c4180606c91789-0">
              EU verkar i sin vitbok helt ha missat poängen med den moderna
              folkhälsopolitik som WHO lyfte fram 1997 det strategiska samhällsansvaret.
              I maj 2004 antog WHO:s generalförsamling en global strategi för
              kost, fysisk aktivitet och hälsa. Medlemsländernas regeringar
              uppmanas där att ta itu med fetmafrågan. Då handlar det om samhällsstrategiska
              beslut, inte bara om individfokus.
            </seg>
            <seg xml:id="i-73e83f65ad6491b9-0">
              Det är bra att ett enigt utskott pekar på det nationella ansvaret
              och på att en bindande lagstiftning på EU-nivå inom detta område
              inte ska ske. Det är viktigt att insatserna sker utifrån de nationella
              förutsättningarna, något som också WHO pekar på i sina dokument.
              Men inom de områden där EU redan i dag har beslutanderätt borde
              man ha insikt om och förstå att det måste ändras på saker. Det
              gäller då till exempel jordbrukspolitiken.
            </seg>
            <seg xml:id="i-64237bf2388beba6-0">
              Till skillnad från den svenska regeringen som förordar frivilliga
              åtgärder ser Miljöpartiet ett behov av politiska beslut när det
              gäller att främja folkhälsan detta för att vi ska kunna nå det
              av riksdagen beslutade målet om folkhälsan, vilket Elina tog upp:
              att skapa samhälleliga förutsättningar för en god hälsa på lika
              villkor för hela befolkningen. Då behövs det insatser från politiken.
            </seg>
            <seg xml:id="i-0ebda608ffb6218a-0">
              Det går inte att som i vitboken säga att individen ytterst är
              ansvarig för sin och sina barns livsstil. Människor måste ges
              förutsättningar att göra dessa goda val. Det har utskottet nu
              nyanserat. Det är tur, för annars hade jag inte kunnat ställa
              mig bakom betänkandet. Det är viktigt att ge nämnda förutsättningar.
            </seg>
            <seg xml:id="i-83ea70e507532fca-0">
              Det kan handla om att bygga säkra cykelbanor, om hur bostadsområden
              planeras, om näridrottsplatser men också om möjligheter till friluftsliv.
              Det kan också handla om hur lagstiftningen för reklam är utformad,
              om hur tillgänglig alkohol är etcetera. Att alkohol är kaloririkt
              talar sällan någon om i debatten om fetma och övervikt. Varför
              finns det inte näringsdeklarationer med kaloriinnehåll på vinflaskor
              till exempel?
            </seg>
            <seg xml:id="i-a192a2c3e9a239ab-0">
              Redan 1997 slog experter hos WHO fast att det behövs samhällsåtgärder.
              Sedan dess har det slagits fast i en rad rapporter och vetenskapliga
              studier. Egentligen är detta ganska självklart.
            </seg>
            <seg xml:id="i-91488bc5d4646acc-0">
              Fetmaepidemin har drivits fram av förändringar i vår livsmiljö
              som gör att vi äter för mycket och fel och att vi rör oss för
              lite. Då är det naivt att tro att det kan hejdas om inget görs
              åt den här miljön.
            </seg>
            <seg xml:id="i-5d24fc29df211e2e-0">
              Samtidigt som EU pratar om vikten av en strategi för att bidra
              till att minska ohälsa på grund av dålig kost, övervikt och fetma
              fattar EU beslut om jordbruksstöd som inte bidrar till en bättre
              kost och om livsmedelsregler om tillsatser, aromer och enzymer
              ämnen med många gånger högst tveksamma hälsoeffekter och som är
              testade ett i taget.
            </seg>
            <seg xml:id="i-8e7367f81294f7c7-0">
              Vi vet egentligen väldigt lite om effekterna av att inta flera
              av de här godkända E-ämnena. Nyligen publicerades i The Lancet,
              en medicinsk tidskrift, ännu en studie av vilken framgår att azofärgämnen
              och konserveringsmedel gör barn stökiga och okoncentrerade typiska
              symtom för barn med koncentrationssvårigheter, till exempel adhd.
            </seg>
            <seg xml:id="i-b9952ef1ecfdfb59-0">
              Azofärgämnena förbjöds i Sverige på 1970-talet men är återigen
              tillåtna. EU prioriterar alltså inte rätten till en bra kost.
              Eller ser man de här tillsatserna som en del av handelspolitiken
              i stället för som ett hälsofokus?
            </seg>
            <seg xml:id="i-061c5f02d5ff34a7-0">
              I boken Den hemlige kocken listas några av alla de ämnen som
              finns i maten på mångas bord. Jag rekommenderar svenska parlamentariker
              men också, och särskilt, EU-parlamentariker att läsa denna bok.
            </seg>
            <seg xml:id="i-c9817b93ee8ba8c2-0">
              I genomsnitt äter en konsument 67 kilo livsmedelstillsatser per
              år. Det kan vi jämföra med 1 kilo lammkött eller 6,6 kilo lök
              eller 5,6 kilo sallad. Jag tycker att lammkött, lök och sallad
              borde vinna över livsmedelstillsatserna.
            </seg>
            <seg xml:id="i-acb8a6f7bcb3686c-0">
              I England har den kände tv-kocken Jamie Oliver fått lokalpolitikerna
              att inse att bra skolmat handlar om råvaror. Kocken Carola Magnusson
              driver liknande kamp här i Sverige. Englands regering har insett
              att man måste anslå pengar för att renovera skolkök och utbilda
              personal. Skolministern meddelade att alla läsk- och godisautomater
              skulle kunna förbjudas. När får vi höra skolminister Björklund
              ta initiativ till bättre mat i skolan?
            </seg>
            <seg xml:id="i-c14c738085aa38dc-0">
              EU:s regler handlar också om reklam där EU har möjlighet att
              besluta om ändringar, och det är faktiskt ett problem. Man borde
              kunna se över reklamreglerna och hur man utformar förpackningar.
              Brittiska myndigheter förhandlar med industrin om att få stopp
              på matreklam i tv som riktar sig till barn, men det är EU-reglerna
              som styr.
            </seg>
            <seg xml:id="i-f6e2c632d8e154cc-0">
              I Sverige har Sveriges Konsumenter gjort en undersökning för
              att kartlägga hur stor del av reklamen som består av reklam för
              ohälsosam mat. Under mars månad samlades 36 barn- och serietidningar
              in. Åtta familjer sparade på veckans direktreklam. Mängden var
              1,7 kilo per hushåll. Det visar sig att en stor del av reklamen
              var reklam för ohälsosam mat. Andelen livsmedelsreklam i relation
              till materialet är ansenlig. 17 procent handlade om marknadsföring
              för mat, och andelen reklam för onyttiga livsmedel är oförändrad
              jämfört med förra studien som gjordes år 2005.
            </seg>
            <seg xml:id="i-16103609bc1e02d3-0">
              Det behövs restriktioner. Det kan vi göra när det kommer till
              folkhälsopropositioner i Sverige, men vi borde också se till att
              EU tar itu med sina riktlinjer för jordbruksstöd med subventioner
              till dålig mat. Här hemma kan vi göra mycket mer. Låt oss börja
              med att ge barnen bättre mat i skolorna!
            </seg>
          </u>
          <note xml:id="i-a80f50d5e081d842-6">
            Överläggningen var härmed avslutad.
          </note>
          <note xml:id="i-a0b1b27605ea3a92-0">
            16 § Bordläggning
          </note>
          <note xml:id="i-3a7696d677b72a02-0">
            Anmäldes och bordlades
          </note>
          <note xml:id="i-28ff1ba4327e890e-0">
            17 § Anmälan om interpellationer
          </note>
          <note xml:id="i-96595a1614371534-0">
            Anmäldes att följande interpellationer framställts
          </note>
          <note xml:id="i-d96ac1fdf5c689f3-0">
            den 14 november
          </note>
          <note xml:id="i-6bab1c1f1baf0fa4-0">
            Eva-Lena Jansson
          </note>
          <note xml:id="i-ac347b1453f497df-0">
            Börje Vestlund
          </note>
          <note xml:id="i-2062b0fda310c710-0">
            Anneli Särnblad
          </note>
          <u who="jan_ericson_aca06f" prev="cont" xml:id="i-6dede0d7a0088c19-4">
            <seg xml:id="i-4f5a3f564d66a79f-0">
              Luciano Astudillo
            </seg>
            <seg xml:id="i-4f5a3f564d66a79f-1">
              Luciano Astudillo
            </seg>
            <seg xml:id="i-4f5a3f564d66a79f-2">
              Luciano Astudillo
            </seg>
            <seg xml:id="i-4f5a3f564d66a79f-3">
              Luciano Astudillo
            </seg>
          </u>
          <note xml:id="i-2445880e8f5412b0-0">
            Ann-Christin Ahlberg
          </note>
          <note xml:id="i-6bab1c1f1baf0fa4-1">
            Eva-Lena Jansson
          </note>
          <note xml:id="i-53a451594f2e5e1a-0">
            Sven-Erik Österberg
          </note>
          <note xml:id="i-6bab1c1f1baf0fa4-2">
            Eva-Lena Jansson
          </note>
          <note xml:id="i-6bab1c1f1baf0fa4-3">
            Eva-Lena Jansson
          </note>
          <note xml:id="i-9bf928c9f349ae12-0">
            Bosse Ringholm
          </note>
          <note xml:id="i-9bf928c9f349ae12-1">
            Bosse Ringholm
          </note>
          <note xml:id="i-5d9fa8546a62207c-0">
            Interpellationerna redovisas i bilaga som fogats till riksdagens
            snabbprotokoll tisdagen den 20 november.
          </note>
          <note xml:id="i-4d7523b8f00e5521-0">
            18 § Anmälan om frågor för skriftliga svar
          </note>
          <note xml:id="i-7dcdae6db2a23fd1-0">
            Anmäldes att följande frågor för skriftliga svar framställts
          </note>
          <note xml:id="i-d96ac1fdf5c689f3-1">
            den 14 november
          </note>
          <note xml:id="i-9ee48da6e779e23b-0">
            Lena Hallengren
          </note>
          <note xml:id="i-095f2b6201ec4dc6-0">
            Thomas Bodström
          </note>
          <note xml:id="i-a6f066bdda08ee82-0">
            Kent Härstedt
          </note>
          <note xml:id="i-82dad5277082fec9-0">
            Hans Wallmark
          </note>
          <note xml:id="i-a6f066bdda08ee82-1">
            Kent Härstedt
          </note>
          <note xml:id="i-d7118374ffedc2ea-0">
            Anne-Marie Pålsson
          </note>
          <note xml:id="i-82031f99ff375d1c-0">
            Torbjörn Björlund
          </note>
          <note xml:id="i-ab01abb191158b24-0">
            Carina Hägg
          </note>
          <note xml:id="i-6113b3be023ab70c-0">
            Anna König Jerlmyr
          </note>
          <note xml:id="i-6113b3be023ab70c-1">
            Anna König Jerlmyr
          </note>
          <note xml:id="i-6bab1c1f1baf0fa4-4">
            Eva-Lena Jansson
          </note>
          <note xml:id="i-9103f82d294d838f-0">
            Gunvor G Ericson
          </note>
          <note xml:id="i-3e1980d4e288a9f9-0">
            Betty Malmberg
          </note>
          <note xml:id="i-3e1980d4e288a9f9-1">
            Betty Malmberg
          </note>
          <note xml:id="i-4d4f2159ab80c9e4-0">
            Frågorna redovisas i bilaga som fogats till riksdagens snabbprotokoll
            tisdagen den 20 november.
          </note>
          <note xml:id="i-a1242c42fb922e2a-0">
            19 § Anmälan om skriftliga svar på frågor
          </note>
          <note xml:id="i-155b419a98dacd4b-0">
            Anmäldes att skriftliga svar på följande frågor inkommit
          </note>
          <note xml:id="i-d96ac1fdf5c689f3-2">
            den 14 november
          </note>
          <note xml:id="i-22c216ba3fdf2141-0">
            Margareta Cederfelt
          </note>
          <note xml:id="i-da6d68f9e24e8dd7-0">
            Ann-Kristine Johansson
          </note>
          <note xml:id="i-741ef4dc510b287a-0">
            Christer Nylander
          </note>
          <note xml:id="i-225a2efca802f2a5-0">
            Mikael Damberg
          </note>
          <note xml:id="i-85338baade92139e-0">
            Göran Persson
          </note>
          <note xml:id="i-4ca6f13fb8ed31ec-0">
            Rolf K Nilsson
          </note>
          <note xml:id="i-22c216ba3fdf2141-1">
            Margareta Cederfelt
          </note>
          <note xml:id="i-841aa51a9e3cff34-0">
            Peter Hultqvist
          </note>
          <note xml:id="i-3041a056ef3e9274-0">
            Marina Pettersson
          </note>
          <note xml:id="i-b1c743605e1145f4-0">
            Hans Olsson
          </note>
          <note xml:id="i-dc4a86a84f214c8c-0">
            Annelie Enochson
          </note>
          <note xml:id="i-1e970c91be3ed6db-0">
            Karl Sigfrid
          </note>
          <note xml:id="i-0a7a5c0c6b390918-0">
            Ronny Olander
          </note>
          <note xml:id="i-095f2b6201ec4dc6-1">
            Thomas Bodström
          </note>
          <note xml:id="i-ab01abb191158b24-1">
            Carina Hägg
          </note>
          <note xml:id="i-ab01abb191158b24-2">
            Carina Hägg
          </note>
          <note xml:id="i-a22aba9cab140f04-0">
            Rolf Gunnarsson
          </note>
          <note xml:id="i-593164b3da9352a5-0">
            Finn Bengtsson
          </note>
          <note xml:id="i-593164b3da9352a5-1">
            Finn Bengtsson
          </note>
          <note xml:id="i-2b5dedf288e8c761-0">
            Svaren redovisas i bilaga som fogats till riksdagens snabbprotokoll
            tisdagen den 20 november.
          </note>
          <note xml:id="i-0731bb43d0425795-0">
            20 § Kammaren åtskildes kl. 19.42.
          </note>
          <note xml:id="i-12a84cac0774a2c6-0">
            Förhandlingarna leddes
          </note>
          <note xml:id="i-5e4464f9388d5cdf-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
