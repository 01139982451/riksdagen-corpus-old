<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--114</head>
          <docDate when="2008-05-08">2008-05-08</docDate>
        </div>
      </front>
      <body>
        <div>
          <note xml:id="i-f18de9f91d1a7dbd-0">
            ﻿
          </note>
          <note xml:id="i-d5e5728d99974ac9-0">
            Riksdagens protokoll
          </note>
          <note xml:id="i-5242c9c188b9683a-0">
            2008/09:114
          </note>
          <note type="date" xml:id="i-b01682887aabb55e-0">
            Fredagen den 8 maj
          </note>
          <note xml:id="i-dfa00e7ec66e33f1-0">
            Kl. 09:00 - 14:05
          </note>
          <note xml:id="i-f03b25feada1e19d-0">
            1 § Avsägelse
          </note>
          <note xml:id="i-8d0ced09a4f82723-0">
            Tredje vice talmannen meddelade att Karin Lindell avsagt sig
            uppdraget som riksrevisor från och med den 1 augusti.
          </note>
          <note xml:id="i-8e0f64bd07cacb5e-0">
            Kammaren biföll denna avsägelse.
          </note>
          <note xml:id="i-dcb0f669b675666b-0">
            2 § Aktuell debatt: Pensionssystemet
          </note>
          <note type="speaker" xml:id="i-bf8a94dfd5b8ad3c-0">
            Anf. 1 KALLE LARSSON (v):
          </note>
          <u who="kalle_larsson_af99a5" xml:id="i-65570e4b76da65c7-0">
            <seg xml:id="i-5958b2bfa192c6b6-0">
              Fru talman! Vänsterpartiet har begärt den här debatten för att
              det är dags att säga som det är. Det gällande pensionssystemet
              är orättvist, och det berövar människor rätten till en trygg och
              värdig ålderdom. Det måste i grunden förändras.
            </seg>
            <seg xml:id="i-885f17f3eaeccff0-0">
              Den här debatten handlar om dig som i dag är pensionär, som kanske
              har svårt att få det att gå ihop i slutet av månaden.
            </seg>
            <seg xml:id="i-008df221c42341fd-0">
              Det handlar också om dig som snart ska gå i pension och som sprättar
              upp ditt orange kuvert, kanske med en viss oro för framtiden.
            </seg>
            <seg xml:id="i-e67090182e96326f-0">
              Men det rör också dig som kanske är ung, som inte ens har öppnat
              kuvertet, som kanske lägger undan det och hoppas på att det löser
              sig sedan. Det är dags att vakna nu.
            </seg>
            <seg xml:id="i-b82e6609706f95e3-0">
              Den här debatten rör dessutom dig som helst ser att beslut om
              viktiga samhällsfrågor fattas efter öppen och demokratisk diskussion
              och inte i slutna sammanträdesrum där bara de inbjudna, särskilt
              utvalda, är välkomna.
            </seg>
            <seg xml:id="i-0cbf036d0593b468-0">
              Den här debatten är för dig som är förbannad, förbannad över
              att eliten skor sig själv men samtidigt sänker pensionerna för
              vanligt folk.
            </seg>
            <seg xml:id="i-6c0b1655343e963c-0">
              Den här debatten är för dig som vill kunna känna förtroende för
              att välfärden ska fungera när du behöver den och vill ha en trygg
              och värdig ålderdom när den dagen kommer. Den här debatten är
              din. Och jag ska för Vänsterpartiets räkning göra vad jag kan
              för att försöka föra din talan.
            </seg>
            <seg xml:id="i-0a5c0dc9b7e06ac4-0">
              Det är dags att nu börja tala klarspråk om bristerna i pensionssystemet.
              Låt debatten börja!
            </seg>
          </u>
          <note type="speaker" xml:id="i-fff55e4e92da2817-0">
            Anf. 2 Statsrådet CRISTINA HUSMARK PEHRSSON (m):
          </note>
          <u xml:id="i-2128414f2e72272e-0" who="unknown">
            <seg xml:id="i-63048ecf35f29a7b-0">
              Fru talman! Vi ska alla kunna se fram emot vår ålderdom utan
              att behöva oroa oss för om vi ska klara oss ekonomiskt. Det handlar
              om att vår önskan om att få vara friska långt upp i åren ska infrias
              men också om att vi får den hjälp vi behöver den dag vi behöver
              den. Om detta är vi alla överens.
            </seg>
            <seg xml:id="i-f6067f743fae2a1a-0">
              Vi vill också ha ett pensionssystem som präglas av solidaritet
              mellan generationer. Vårt pensionssystem ska klara ekonomiskt
              tuffa år men också ge utdelning när vi har tillväxt. Om detta
              är vi också överens, i alla fall de fem partier som står bakom
              pensionsuppgörelsen, det vill säga alliansens fyra partier och
              Socialdemokraterna.
            </seg>
            <seg xml:id="i-8a7801e1a8f92513-0">
              Fru talman! Det svenska pensionssystemet är unikt. Studiebesöken
              när det gäller att studera vårt pensionssystem är många. I veckan
              har jag bland annat haft besök av biträdande finansminister Wang
              Jun från Kina. Han var här för att lära av det svenska pensionssystemet.
            </seg>
            <seg xml:id="i-056ddde92f9974d4-0">
              Vi hör om länder där pensionssystemen är nära kollaps. Oron bland
              pensionärerna där är stor. Vi hör om pensionssystem som skickar
              räkningen till barn och barnbarn. Ja, det finns pensionssystem
              som snarare liknar kedjebrev.
            </seg>
            <seg xml:id="i-602db7f823d054e2-0">
              Vi hör om kortsiktiga lösningar och system som förändras i takt
              med att regeringar byts ut. Så har vi det inte i Sverige. Det
              ska vi vara glada och tacksamma för.
            </seg>
            <seg xml:id="i-ac41a3b90967db31-0">
              Pensionssystemet i Sverige är finansiellt stabilt, såtillvida
              att summan avgifter som betalas in till pensionssystemet av dem
              som arbetar ska vara lika stor som summan som betalas ut. Det
              är det som är balans i systemet.
            </seg>
            <seg xml:id="i-26bea25fe0d67a7a-0">
              Inkomster och utgifter ska gå ihop. Det är samma goda ordning
              som i den egna hushållskassan. För inte ska vi väl nalla från
              barnens spargrisar?
            </seg>
            <seg xml:id="i-e1843c548714962e-0">
              Men även ett aldrig så bra system måste kunna justeras, åtminstone
              så länge som verkligheten runt omkring oss förändras. Det handlar
              om en verklighet som man inte trodde sig komma att få uppleva
              den dag det nya pensionssystemet sjösattes.
            </seg>
            <seg xml:id="i-df31157ffcf8e5f6-0">
              Det handlar om värdet på AP-fonderna förra året, det kraftiga
              fall som innebär en risk för att utgifterna blir större än intäkterna
              i systemet och att den automatiska balanseringen då måste träda
              in och anpassa utgifterna, det vill säga pensionerna, till detta
              faktum.
            </seg>
            <seg xml:id="i-781f960b2ffcebf6-0">
              En sund värdemätare, kan tyckas. Därför finns det också de som
              menar att vi inte alls ska ändra i denna konstruktion, medan allianspartierna
              och Socialdemokraterna i pensionsgruppen menar att det inte är
              rimligt att ett års så kraftigt börsfall ska få så stora konsekvenser
              för pensionärerna. Det skapar otrygghet.
            </seg>
            <seg xml:id="i-48ecbce4b0f33e59-0">
              Pensionsgruppen med de fem partierna lägger nu fram ett förslag
              om utjämning när det gäller konstruktionen av balanstalet. När
              man i den här kammaren diskuterade balanstalets konstruktion 20002001
              det gällde proposition nr 70 beslutade riksdagen nämligen att
              om det omöjliga skulle inträffa, att den automatiska balanseringen
              skulle slå till, skulle de fem partierna föreslå förändringar
              i konstruktionen, det vill säga beräkna värdet inte bara utifrån
              ett år utan för ett genomsnitt, just för att minska de stora variationerna
              och problemen för pensionärerna.
            </seg>
            <seg xml:id="i-a587bd0329668364-0">
              Riksgälden markerade redan då sin inställning, att man borde
              ha infört detta redan från början. De fem partierna, allianspartierna
              och Socialdemokraterna, har därför nu enhälligt beslutat att sända
              ut detta förslag på remiss.
            </seg>
            <seg xml:id="i-d653c98a78999578-0">
              Under några år i början av 2000-talet riskerade balanstalet att
              hamna på minus, också då, eftersom antalet personer i arbete var
              så lågt. Då var det AP-fonderna som stöttade pensionssystemet.
              Sedan har det varit alliansregeringens jobbpolitik som har säkrat
              balanstalet fram till dagens finansiella kris.
            </seg>
          </u>
          <note type="speaker" xml:id="i-91ca3b336f69332e-0">
            Anf. 3 KALLE LARSSON (v):
          </note>
          <u who="kalle_larsson_af99a5" xml:id="i-65570e4b76da65c7-1">
            <seg xml:id="i-2a84e995c564f07c-0">
              Fru talman! Välfärden i Sverige har byggts upp av de kvinnor
              och män som i dag är pensionärer. Det borde vara en självklarhet
              att man har rätt till en ålderdom som är ekonomiskt tryggad. Men
              dagens pensionssystem berövar många äldre möjligheten till ett
              värdigt liv. Det är därför som det i grunden måste förändras.
            </seg>
            <seg xml:id="i-0a9584a8722406d5-0">
              Det tidigare ATP-systemet växte fram som ett resultat av en av
              1900-talets stora klasstrider under parollen, för den som minns
              det: Gärna medalj, men först rejäl pension!
            </seg>
            <seg xml:id="i-c5731c392cf48969-0">
              Självfallet behöver system ibland moderniseras och anpassas till
              nya tider. Men det var ett svek mot vanligt folk när det nuvarande
              pensionssystemet infördes, eftersom det bröt helt med de solidariska
              och kollektiva principer ett pensionssystem bör bygga på.
            </seg>
            <seg xml:id="i-2bdb45da50489bbe-0">
              Vi ser också hur de som är unga i dag kommer att drabbas hänsynslöst
              hårt när de pensioneras.
            </seg>
            <seg xml:id="i-b4a51c4a874abcf1-0">
              Självfallet måste, för att låta det vara sagt, ett pensionssystem
              vara långsiktigt hållbart, och vi ser gärna breda politiska överenskommelser
              om viktiga samhällsstrukturer. Men vi kan inte acceptera att en
              del av dem som har kämpat för att bygga landet i dag knappt har
              mat för dagen.
            </seg>
            <seg xml:id="i-f17ae9a6338b8a50-0">
              Fru talman! Högerregeringen bär ett stort ansvar för att pensionärer
              behandlas så illa som de gör i dagens Sverige. Det duger inte
              att, som regeringen, skylla den snabbt fördjupade krisen på opåverkbara
              faktorer när det egentligen är den egna politiken som förvärrar
              krisen.
            </seg>
            <seg xml:id="i-8110c88833c86e67-0">
              Vi är helt övertygade om att det krävs en ny regering och en
              ny politik för att lyfta Sverige ur krisen.
            </seg>
            <seg xml:id="i-bd87f0ffe0aa791b-0">
              Regeringen har också valt att genomföra omfattande skattesänkningar
              som ger de rikaste mest och som samtidigt förstör välfärden för
              de många som behöver den. Man har medvetet valt att inte göra
              motsvarande skattesänkningar för pensionärerna. Därför betalar
              pensionärer i dag mer i skatt än de som arbetar.
            </seg>
            <seg xml:id="i-2815790d330c6268-0">
              Denna straffbeskattning av pensionärer måste upphöra. Lika skatt
              ska gälla för pensionärer och löntagare. Om detta är oppositionen
              överens.
            </seg>
            <seg xml:id="i-9e8a7b4d75ce4afd-0">
              Fru talman! Pensionärerna har sedan 1990-talet förlorat ungefär
              40 procent i ekonomisk standard i jämförelse med löntagare 40
              procent. För att förbättra situationen omedelbart och direkt föreslår
              Vänsterpartiet en höjd garantipension, höjda bostadstillägg och
              att pensionernas värde återställs.
            </seg>
            <seg xml:id="i-676a1aea71bcac1e-0">
              Men pensionssystemet måste också i grunden förändras. Det är
              felkonstruerat, eller rätt konstruerat om syftet var att många
              pensionärer inte skulle klara sig på sin pension.
            </seg>
            <seg xml:id="i-ce51ed816cd474d6-0">
              För det första handlar det om hur man förtjänar sin pension.
              Den hårda principen om hela livsinkomsten som grund för pensionen
              måste förändras.
            </seg>
            <seg xml:id="i-120285610bcef886-0">
              Man påstår förstås som vanligt att det handlar om att motivera
              arbetstagare att arbeta längre. Men människor med låga löner,
              arbetsuppgifter som sliter ut kropp och själ och med stor andel
              dubbelarbete orkar sällan arbeta ens till 65 år.
            </seg>
            <seg xml:id="i-3bca356d85d53b6d-0">
              Fru talman! För det andra är det dags att ta politiskt ansvar
              för hur systemet fungerar. De fem partier som konstruerade pensionssystemet
              ville förhindra demokratisk påverkan och aktiva politiska beslut.
              Därför införde man en broms i systemet som automatiskt slår till
              och sänker pensionerna om det blir sämre tider.
            </seg>
            <seg xml:id="i-565909a13266b138-0">
              Nu visar det sig att systemet fungerar precis som det var tänkt.
              Kruxet är bara att nästa år när pensionerna skulle sänkas med
              avsevärda belopp, 400500 kronor, är det valår. Då försöker förstås
              regeringen och de fem partierna gemensamt bakom pensionsöverenskommelsen
              att skyla över och dölja bristerna i det system man har konstruerat.
            </seg>
            <seg xml:id="i-a623cba042fd7b4b-0">
              Man försöker rädda ansiktet, men i praktiken skjuter man bara
              försämringarna framför sig och skapar dessutom nya problem. Den
              tidigare generaldirektören för Riksförsäkringsverket, K G Scherman,
              har visat att normalpensionären på grund av bromsen förlorar 40
              00050 000 kronor över en femårsperiod även med de förslag som
              de fem partierna nu har kommit med.
            </seg>
            <seg xml:id="i-ad9ce928df724988-0">
              Fru talman! För det tredje är det dags att sluta spela på börsen
              med pensionärernas pengar. Hela pensionssystemet är underfinansierat,
              och det bygger på orealistiska förväntningar på aktiemarknaden.
              Det blir allt tydligare.
            </seg>
            <seg xml:id="i-1ed46f51d00e0d7f-0">
              Dessutom har premiepensionen gått back sedan den infördes. Förra
              året sjönk värdet på premiepensionen med 34 ½ procent. Under hela
              den här perioden har dessutom de som förvaltar premiepensionen
              tjänat ungefär 8 miljarder på cirkusen.
            </seg>
            <seg xml:id="i-ec882f01a2a38884-0">
              Vi sade det när systemet infördes, och vi säger det igen. Pensionärernas
              pengar ska inte kunna spekuleras bort utan placeras säkert. Att
              göra mänsklig värdighet till en fråga om börsens värdeförändringar
              är oacceptabelt.
            </seg>
            <seg xml:id="i-67d113a0f5b1ac12-0">
              Fru talman! Den tidigare socialdemokratiske statsministern Göran
              Persson sade för några år sedan: Jag är säker på att det vi gjort
              inte kommer att vara populärt om 20 år när de som går i pension
              ser vad vi gjort.
            </seg>
            <seg xml:id="i-9e094fd1c5ab5250-0">
              Den dagen är här nu. Då räcker det inte att förändra på marginalen
              och sopa problemen och bristerna i systemet under mattan. En ny
              regering måste sätta pensionärernas bästa före gamla avtal med
              högerpartierna. Det är det minsta man kan begära för att ge den
              trygghet och värdighet som de som byggt landet förtjänar.
            </seg>
          </u>
          <note xml:id="i-0a7b88ef90fdfa44-0">
            I detta anförande instämde Marianne Berg och LiseLotte Olsson
            (båda v).
          </note>
          <note type="speaker" xml:id="i-3c58b76a8f9933db-0">
            Anf. 4 VERONICA PALM (s):
          </note>
          <u who="veronica_palm_ed0547" xml:id="i-b11dced70a345175-0">
            <seg xml:id="i-9cff3dd6f7f1c365-0">
              Fru talman! Ett samhälles solidaritet mäts i hur man behandlar
              de yngsta och de äldsta medborgarna, våra barn och våra pensionärer.
              Jag ser nu en oro för att den solidariteten bryts upp av den borgerliga
              regeringen i Sverige. Mitt i en djup lågkonjunktur väljer man
              att fortsätta att sänka skatterna för löntagare och mest för de
              löntagare som tjänar mest.
            </seg>
            <seg xml:id="i-5f46873c6d748eeb-0">
              Det är orättvist. Det är också osmart, för det ökar bara orättvisorna.
            </seg>
            <seg xml:id="i-4f6a0a40f4469af2-0">
              Jag känner en djup respekt för de äldre människor som har byggt
              det här samhället, för de människor som har fostrat våra barn,
              som har arbetat till en tillväxt som har varit förutsättningen
              för vår välfärd, förutsättningen för att jag har kunnat få gå
              i skola. Landets äldre förtjänar ekonomisk trygghet. Det är ett
              kontrakt som vi har slutit med varandra över generationerna. Det
              kontraktet är viktigt.
            </seg>
            <seg xml:id="i-65d0ca266434000e-0">
              Därför är långsiktigt hållbara pensioner en förutsättning för
              att samhällets solidaritet ska kunna fortsätta. Det handlar om
              långsiktigheten i breda överenskommelser och hållbarheten i att
              alla de pensionsavgifter som tjänas in också betalas ut till landets
              pensionärer. Men just den långsiktigheten och den hållbarheten
              bygger på att vi har ett land i arbete, att människor arbetar.
            </seg>
            <seg xml:id="i-0060b45dd81e8808-0">
              Vi ser nu hur arbetslösheten rullar in över Sverige. Det drabbar
              den enskilde som blir tvungen att lämna sitt arbete och gå rakt
              ut till en a-kassa som är bra mycket sämre än vad man trodde att
              den var.
            </seg>
            <seg xml:id="i-a63793aff88e3731-0">
              Det drabbar välfärden när tillväxten sjunker och regeringen väljer
              att inte stödja kommuner och landsting. Vi ser det i äldreomsorgen,
              i skolan och i hemtjänsten.
            </seg>
            <seg xml:id="i-4d47baeeefbbfa87-0">
              Men det drabbar också landets pensionärer i dag, eftersom pensionssystemet
              bygger på att de pengar som vi arbetar in går ut till pensionärer.
              Det betyder att jobbfrågan är central, också för hållbara pensioner.
            </seg>
            <seg xml:id="i-e8d5573010054e93-0">
              Vi socialdemokrater har lagt fram förslag för att motverka jobbkrisen.
              Det har handlat om utbildningssatsningar för att unga människor
              lättare ska kunna komma i arbete, men vi har också ett förslag
              om att höja bostadstillägget för pensionärerna med de minsta ekonomiska
              marginalerna.
            </seg>
            <seg xml:id="i-b315f041921f64f1-0">
              Ett höjt bostadstillägg skulle vara både rättfärdigt och rättvist
              mot de pensionärer som har de minsta ekonomiska marginalerna.
              Men det är också ett sätt att stimulera ekonomin för att öka jobben.
              Det är en jobbpolitik, en rättvisepolitik och en jobbpolitik.
              Till detta har högern i den här kammaren röstat nej.
            </seg>
            <seg xml:id="i-373e3e83299211bf-0">
              Regeringens dåliga handlag med den ekonomiska krisen, att sänka
              skatter och att försöka bromsa sig ur en uppförsbacke, drabbar
              pensionärerna. Jag är orolig för att landets pensionärer, också
              de, kommer att bli krisens förlorare.
            </seg>
            <seg xml:id="i-e390db30e2d20ae9-0">
              Redan i dag straffbeskattar regeringen pensionärer. När det gäller
              en löntagare och en pensionär med medelinkomst, samma inkomst,
              betalar pensionären 722 kronor mer i skatt varje månad. Med 722
              kronor skiljer sig skattetabellerna åt för en medelinkomstpensionär
              och en löntagare med samma inkomst. Det är ett hån mot alla de
              människor som har byggt det här samhället.
            </seg>
            <seg xml:id="i-f5a99c9fc769329d-0">
              Lön och pension ska beskattas lika. Om det socialdemokratiska
              partiet får förtroende efter nästa val att bilda regering kommer
              vi att sluta straffbeskatta pensionärer. Då kan jag lova att vi
              kommer att påbörja, tillsammans med våra samarbetspartier Vänsterpartiet
              och Miljöpartiet, det hårda arbetet att sluta den klyfta mellan
              löntagare och pensionärer som regeringen för varje budget har
              vidgat.
            </seg>
            <seg xml:id="i-8238fff550927516-0">
              Sammanfattningsvis är ett hållbart pensionssystem ett samhällskontrakt
              av solidaritet mellan oss som arbetar i dag och dem som har arbetat
              för vår välfärd.
            </seg>
            <seg xml:id="i-34af78e91d88fb04-0">
              Jobb är en förutsättning för att det här systemet ska hålla,
              och det finns en annan väg. Det finns ett annat sätt. Det socialdemokratiska
              partiet har pekat på sätt att ta Sverige ur krisen. Regeringen
              väljer att göra ingenting.
            </seg>
            <seg xml:id="i-13b2d0d1c6e92175-0">
              Sluta att straffbeskatta landets pensionärer! Det är inte rättvist,
              och det är inte rimligt.
            </seg>
            <seg xml:id="i-58a0a0783a191694-0">
              Jag är fullt övertygad om att ökade orättvisor inte är lösningen
              på de problem Sverige står inför när det gäller vare sig kris
              i jobben, kris i välfärden eller ekonomin för landets pensionärer.
            </seg>
          </u>
          <note type="speaker" xml:id="i-9a462da21a95ddb4-0">
            Anf. 5 SOLVEIG ZANDER (c):
          </note>
          <u who="solveig_zander_510ef4" xml:id="i-051c13636acf3808-0">
            <seg xml:id="i-d0e862afde85cf6c-0">
              Fru talman! Till att börja med vill jag säga att det är att konstatera
              att vi har ett bra pensionssystem. Vi har ett pensionssystem som
              internationellt sett är unikt, och tack vare att vi har det pensionssystemet
              och inte har kvar ATP-systemet har pensionärerna årligen fått
              höjda pensioner. Man har alltså årligen fått mer pension varje
              månad än vad man skulle ha haft med ATP-systemet.
            </seg>
            <seg xml:id="i-558d0c0c5f2cbcb6-0">
              Tack vare att den nuvarande regeringen har medverkat till att
              fler personer har kommit i jobb har pensionerna i år höjts med
              4,5 procent. Det är viktigt att konstatera.
            </seg>
            <seg xml:id="i-4cd384e6d1a04a60-0">
              Vi är fem partier som nu vårdar och värnar detta pensionssystem.
              Det är Socialdemokraterna, Moderaterna, Centerpartiet, Folkpartiet
              och Kristdemokraterna. Vi är med rätta stolta över detta, och
              vi gör vad vi kan för att pensionssystemet ska bli hållbart och
              balanseras bättre, precis som ministern sade tidigare.
            </seg>
            <seg xml:id="i-50203368402cd946-0">
              Låt mig börja från början, fru talman. Vi har haft ett pensionssystem
              i Sverige sedan 1913. Det var väldigt låga pensioner på den tiden,
              och därför sade man att vi måste få ett pensionssystem som höjer
              pensionen för pensionärerna. Det var då man drev igenom ATP-systemet,
              med en rösts övervikt. Varför Socialdemokraterna gjorde det tillsammans
              med Vänstern är för mig en gåta, men Socialdemokraterna har ju
              tagit sitt förnuft till fånga och värnar om solidariteten i det
              nya pensionssystemet.
            </seg>
            <seg xml:id="i-41773fe509fa4ccb-0">
              Vid folkomröstningen inför ATP-systemet fanns det en centerpartist
              som stod på barrikaderna för pensionärerna. Han hette, om jag
              inte missminner mig, Pettersson i Arla ni vet, mjölkjätten. Han
              drev en hög grundpension plus en frivillig del.
            </seg>
            <seg xml:id="i-35ae56ed25678ddf-0">
              Som ni hör har Centern fortsatt att ta parti för de sämst ställda
              pensionärerna, och det fortsätter vi att göra. Det har vi i år
              visat när vi har höjt grundavdraget mest för de pensionärer som
              har de lägsta inkomsterna.
            </seg>
            <seg xml:id="i-d6805ac73bafee71-0">
              För mig är det en gåta att Vänsterpartiet och Kalle Larsson tycker
              att ATP-systemet är så bra när det innebär att man ska räkna de
              15 bästa åren av 30 års arbetsliv. Vilka gynnar det? Inte gynnar
              det de arbetare som har stått på golvet och kämpat och slitit
              eller de som jobbar inom vården, för det är i början av sin yrkeskarriär
              man jobbar som mest och har den största orken. När man sedan blir
              äldre och inte orkar lika mycket har man de högsta pensionerna.
              Alltså förlorar de människor som sliter mest på ATP-systemet,
              och det är oerhört viktigt att ha med sig.
            </seg>
            <seg xml:id="i-78c2ef5027da2d28-0">
              Jag frågar alltså Vänsterpartiet och Kalle Larsson: Vem skulle
              tjäna på ett ATP-system som ni värnar om och vill ha tillbaka?
            </seg>
            <seg xml:id="i-be6110997867120c-0">
              När vi jobbade fram dagens pensionssystem var också Vänsterpartiet
              med från början. Om jag inte missminner mig hade man i början
              en klok tjänsteman som var med i gruppen och var väldigt konstruktiv.
              Sedan tillsatte man en politiker, och då skulle detta politiseras.
              Då avböjde Vänsterpartiet att vara med i det mycket bra pensionssystem
              vi har i dag.
            </seg>
            <seg xml:id="i-35c4ddc0238bc2b0-0">
              Systemet är förutsägbart, det finns en långsiktig hållbarhet
              och det är att lita på i både hög- och lågkonjunktur. Vi vet vad
              vi får när vi blir pensionärer, och vi vet att från den första
              månaden vi jobbar och får en inkomst till den sista kommer vi
              att få pension. Det är oerhört viktigt för våra ungdomar att veta
              att denna långsiktighet finns i ett stabilt pensionssystem som
              fem partier i denna riksdag är överens om.
            </seg>
            <seg xml:id="i-1ed5359ee1aa6031-0">
              Vi har också skilt detta system från statsbudgeten. Detta är
              ännu viktigare, för det betyder att pensionssystemet lever sitt
              liv oavsett vad vi i riksdagen bestämmer och tycker och tänker.
              Det är också en garanti för att vi får pension även om det är
              en annan regering.
            </seg>
            <seg xml:id="i-c12b5ca3a5398a1b-0">
              Då undrar jag i mitt stilla sinne hur Socialdemokraterna ska
              förhålla sig till och jobba tillsammans med Vänsterpartiet som
              vill riva upp det pensionssystem vi har i dag. Vad jag förstod
              på Veronica Palm var hon inte intresserad av det, och det skulle
              vara intressant att höra vad hon svarar på den frågan.
            </seg>
          </u>
          <note type="speaker" xml:id="i-21118a91a6f8edd2-0">
            Anf. 6 TOBIAS KRANTZ (fp):
          </note>
          <u xml:id="i-2128414f2e72272e-1" who="unknown">
            <seg xml:id="i-ac4dd904b0fb52d4-0">
              Fru talman! Det nya pensionssystemet har snart tio år på nacken.
              Det första spadtaget till pensionssystemet togs under liberalt
              ledarskap 1994. Det råder en mycket bred politisk uppslutning
              kring det pensionssystem vi har. Det är fem partier Socialdemokraterna,
              Moderaterna, Centerpartiet, Folkpartiet och Kristdemokraterna
              som står bakom pensionssystemet.
            </seg>
            <seg xml:id="i-3e5412b869d0bf53-0">
              När uppgörelsen slöts var det en uppgörelse mellan fem partier
              som sinsemellan hade lite olika utgångspunkter för hur ett pensionssystem
              skulle se ut. Att man lyckades enas från dessa skilda utgångspunkter
              har varit och är en styrka för svensk politik, svensk demokrati
              och svensk ekonomi. Det skapar långsiktig trygghet för landets
              pensionärer, nu och i framtiden.
            </seg>
            <seg xml:id="i-de4f864252374b29-0">
              Vilka var då de centrala motiven till att pensionsreformen var
              nödvändig och viktig att genomföra? För det första handlade det
              om att Sverige behöver ett långsiktigt hållbart pensionssystem.
              Det gamla ATP-systemet var kraftigt underfinansierat. Det hade
              ställt ut löften till landets pensionärer som inte kunde infrias.
              Det gamla ATP-systemet var att likna vid ett samhällsekonomiskt
              pyramidspel.
            </seg>
            <seg xml:id="i-381108617a48dccf-0">
              Det nya pensionssystemet är ett robust pensionssystem som tål
              ekonomiska påfrestningar. Det faktum att vi nu diskuterar det
              som på det här fikonspråket kallas automatisk balansering är egentligen
              ett hälsotecken för pensionssystemet en varningssignal som säger
              att nu måste systemet komma i ordning och balans. Som det var
              tidigare sköt man problemen på framtiden. Man sköt över dem till
              sina barn och barnbarn ända tills systemet kollapsade.
            </seg>
            <seg xml:id="i-f864eb3fa19967cf-0">
              För det andra var ett centralt motiv att man ville skapa ett
              mer rättvist pensionssystem. Det var nämligen så att det gamla
              ATP-systemet gynnade välbeställda män som hade en hög lön i slutet
              av sitt förvärvsliv. Man fick ju räkna de 15 bästa åren i sitt
              förvärvsliv. Detta missgynnade de lågavlönade, däribland kvinnor
              och arbetare med ett långt yrkesliv och lägre lön under en längre
              period.
            </seg>
            <seg xml:id="i-f95b1c73df4cf83a-0">
              Hur har det då gått, fru talman, för det nya pensionssystemet?
              Under åren 20022009 har pensionerna i Sverige ökat realt sett,
              det vill säga utöver inflationen, med 4,5 procent. Det är alltså
              4,5 procent mer än vad det gamla ATP-systemet hade gett om det
              hade gällt. Det innebär i konkreta ordalag mer än 500 kronor mer
              i månaden för en pensionär med 12 500 kronor per månad i pension.
            </seg>
            <seg xml:id="i-d0dc7ae104359759-0">
              Nu vill Vänsterpartiet riva upp det nya pensionssystemet och
              återinföra ATP-systemet. Då är det viktigt att ställa två frågor
              till Vänsterpartiet och Kalle Larsson: Varför vill ni återinföra
              ett pensionssystem som under de senaste åtta åren skulle ha gett
              landets pensionärer 500 kronor mindre i månaden i pension? Varför
              vill ni återinföra ett pensionssystem som gynnar välbeställda
              män på arbetarnas och de lågavlönades bekostnad?
            </seg>
            <seg xml:id="i-117463735ef3c0ed-0">
              Det svenska pensionssystemet vilar på en fast grund, men det
              måste förstås vårdas och utvecklas. De fem partierna bakom pensionsöverenskommelsen
              har kommit överens om att förändra beräkningen av det så kallade
              balanstalet i syfte att mildra effekterna av kraftiga svängningar
              på börsen. Det innebär inte att de fundamentala principerna i
              systemet förändras. Grundprincipen ligger fast. Pensionerna ska
              följa den ekonomiska utvecklingen både i uppgång och i nedgång.
              Matematikens järnhårda lagar kommer vi aldrig undan. I längden
              kan vi inte ha ett pensionssystem som betalar ut mer pengar än
              vad som betalas in.
            </seg>
            <seg xml:id="i-23e83c25bfc27ead-0">
              Fru talman! Sverige befinner sig just nu i en mycket tuff ekonomisk
              situation, en finanskris och en internationell lågkonjunktur.
              Det är ett mycket tufft ekonomiskt läge. Det tror jag inte minst
              många av de pensionärer som kanske följer den här debatten inser,
              för de har varit med om många kriser under sin levnad. Under sådana
              förutsättningar är det viktigt att vi för en ansvarsfull ekonomisk
              politik.
            </seg>
            <seg xml:id="i-923ecdaa03ea1fe5-0">
              Folkpartiet vill om och när statsfinanserna så tillåter att vi
              ska genomföra ett andra steg i den skattereform för pensionärer
              som regeringen har tagit första steget till i år. Det är en hög
              prioritet för Folkpartiet.
            </seg>
            <seg xml:id="i-ee53c39c3c2b78db-0">
              Folkpartiet tar ansvar för pensionssystemet. Vi tar ansvar för
              ekonomi och stabila statsfinanser. Vi tar ansvar för sociala prioriteringar.
              Det är så vi tar ansvar för Sverige, och det är så vi tar ansvar
              för framtidens trygga pensioner.
            </seg>
          </u>
          <note xml:id="i-ef567bb134368516-0">
            I detta anförande instämde Carl B Hamilton (fp).
          </note>
          <note type="speaker" xml:id="i-7da581ce87d7d8be-0">
            Anf. 7 LARS GUSTAFSSON (kd):
          </note>
          <u who="lars_gustafsson_16707e" xml:id="i-f044f4b719fa7f9a-0">
            <seg xml:id="i-5707abdd60d54b0f-0">
              Fru talman! Pension ordet pension är för många synonymt med trygghet.
              För oss kristdemokrater är det lätt att använda begreppet trygghet
              även om pension och pensionssystem. Men trygghet är inte någonting
              som ska vara passivt. Trygghet är något framåtsyftande. Detsamma
              gäller pensionssystemet.
            </seg>
            <seg xml:id="i-967ee74e9fb70237-0">
              Vänsterpartiet, som har initierat den här debatten, har som vi
              redan har hört som syfte att ifrågasätta vårt väl fungerande och
              etablerade pensionssystem, ett system som tjänar som föredöme
              för många länder som nu står inför stora utmaningar med egna urholkade
              pensionssystem och kommande stora finansieringsproblem.
            </seg>
            <seg xml:id="i-6f9ceed74a0e1e7a-0">
              Det svenska pensionssystemet vilar på stabil både politisk och
              ekonomisk grund. Tack vare en balansering kan systemet verka uthålligt,
              vilket är till gagn för både pensionärer och samhället i övrigt.
              Alla ekonomiska system måste bygga på en balans mellan intäkter
              och utgifter, så även en hushållskassa eller en statskassa. Det
              går inte att långsiktigt ta ut mer pengar än vad som tillförs
              systemet. Det var precis det som omöjliggjorde en fortsättning
              av det gamla ATP-systemet. Denna typ av system vill nu Vänsterpartiet
              återinföra, vilket vi kristdemokrater bestämt avråder från. Vi
              ska inte upprepa något som redan har visat sig ohållbart.
            </seg>
            <seg xml:id="i-60754702b5ee707a-0">
              Vårt nya pensionssystem är inte enbart bra för pensionerna, det
              medför också stabilitet i statsfinanserna med åtföljande lägre
              räntenivåer. Det är i sin tur bra, särskilt för personer med lägre
              inkomster. Det ökar sysselsättningen och förutsättningarna för
              fler arbetstillfällen i sin förlängning.
            </seg>
            <seg xml:id="i-20778d9d013d139d-0">
              Fru talman! Det finns skäl att begrunda hur de svenska statsfinansernas
              trovärdighet skulle upplevas i den världsvida finanskris vi befinner
              oss i nu om vi dessutom hade ett urholkat pensionssystem med stora
              ofinansierade underskott. Då är jag övertygad om att vi hade haft
              en helt annan vinkel på debatten.
            </seg>
            <seg xml:id="i-1919035692441225-0">
              Nettoutvecklingen av inkomstpensionerna överstiger sammantaget
              prisutvecklingen mellan 2002 och 2009 med hela 4,5 procent om
              man räknar in årets uppräkning. Om man räknar in 2010 kommer pensionerna
              fortfarande att ligga flera procent över prisutvecklingen. Utvecklingen
              av inkomstpensionerna under alliansregeringen är faktiskt den
              mest omfattande hittills, bland annat på grund av fokus på arbetslinjen.
              Därutöver har den största förbättringen för låginkomstpensionärerna
              genomförts sedan det nya pensionssystemet infördes med en skattereduktion
              på pensionerna. För detta har avsatts flera miljarder i nuvarande
              budget.
            </seg>
            <seg xml:id="i-e62db6ce04f549af-0">
              Fru talman! Jag är något förvånad över att Vänsterpartiet väljer
              att initiera en pensionsdebatt där man återigen visar på de mycket
              stora skillnaderna i den rödgröna oppositionen. Här får vi ännu
              ett exempel på varför de tre oppositionspartierna inte lyckats
              lägga fram något gemensamt budgetalternativ.
            </seg>
            <seg xml:id="i-d03f1121b52c80cc-0">
              Som en liten aptitretare kan man fundera över hur Vänsterpartiets
              förslag i deras budgetmotion om kraftigt höjt grundavdrag kommer
              att urholka pensionerna i det pensionssystem som Socialdemokraterna
              står bakom och försvarar. Sveriges folk kommer att få följa en
              intressant debatt mellan de splittrade rödgröna partierna i fråga
              efter fråga, och beteckningen rödgrön röra kommer återigen att
              göra skäl för namnet.
            </seg>
            <seg xml:id="i-b6204d05e934ccaf-0">
              Fru talman! Kristdemokraterna värnar det nya pensionssystemet
              och vill dessutom göra nödvändiga förbättringar för att förstärka
              systemets funktionssätt. Som exempel kan nämnas det nyligen fattade
              beslutet att utjämna tillgångarna i systemet över tre år både
              uppåt och nedåt i syfte att minska temporära svängningar.
            </seg>
            <seg xml:id="i-cf04812862dbeb9b-0">
              När ekonomiskt utrymme ges vill vi kristdemokrater också förbättra
              pensionerna med särskilt fokus på personer med lägre pensionsinkomster.
              Ett sätt att göra detta är att gå vidare med nya steg i den redan
              införda skattereduktionen för pensionärerna. Det finns också anledning,
              fru talman, att inför höstens budgetarbete se vilka förutsättningar
              som finns att om möjligt förstärka pensionärernas ekonomiska situation
              under nästa år.
            </seg>
            <seg xml:id="i-77f9c0b1165b525f-0">
              Alliansregeringen har redan visat att den vill utforma ett Sverige
              som är bra att leva i för både yngre och äldre, och det påbörjade
              arbetet vill vi kristdemokrater också fortsätta med efter valet
              2010.
            </seg>
          </u>
          <note type="speaker" xml:id="i-ea5b0ee567a76d04-0">
            Anf. 8 GUNVOR G ERICSON (mp):
          </note>
          <u who="jan_ericson_aca06f" xml:id="i-d9c0744a4b870b4b-0">
            <seg xml:id="i-4ff24cb60207d788-0">
              Fru talman! Välfärd och trygghet är grundbultar i ett socialt
              hållbart samhälle. Ska vi nå visionen om det långsiktigt hållbara
              samhället hänger ekologi, ekonomi och sociala frågor ihop. För
              att kunna känna trygghet är det viktigt att också känna tillit
              till de system som finns för vår välfärd. Pensionen har en sådan
              viktig funktion.
            </seg>
            <seg xml:id="i-1cfcb26ee54da4b4-0">
              Politiska system som påverkar människors vardag under lång tid
              behöver stabila spelregler som inte ändras så ofta. Därför är
              det bra om det finns en bred politisk förankring och samsyn. Miljöpartiet
              var inte med i riksdagen när uppgörelsen mellan de fem partierna
              gjordes. Det var faktiskt före 1994.
            </seg>
            <seg xml:id="i-305000ad8183e89c-0">
              Det finns mycket kritik mot hur den processen gick till. Att
              Miljöpartiet inte var med i riksdagen när uppgörelsen träffades
              och inte ställde upp på den nuvarande modellen för pensionerna
              betyder inte att vi inte både vill och kan bidra till att förbättra
              det system vi har i dag. Självklart vill vi delta i det arbetet.
              Vi anser att det är fel att vi utestängs från pensionsgruppen,
              som för övrigt är en mycket konstig konstruktion, helt utanför
              den parlamentariskt valda riksdagen och ej reglerad i konstitutionen.
              Kalle Larsson har också förtjänstfullt påpekat att det är ett
              konstigt sätt att hantera detta.
            </seg>
            <seg xml:id="i-d7daa4e2ca87cc7d-0">
              Vi i Miljöpartiet är beredda att ta ansvar. Vi är beredda att
              delta i det nödvändiga reformarbete som pensionssystemet är i
              behov av. Om de fem partierna som ingick pensionsöverenskommelsen
              menar allvar med att systemet ska vara långsiktigt är det också
              rimligt att hålla upp dörren för fler partier som vill bidra med
              förbättringar.
            </seg>
            <seg xml:id="i-af56da14f938126b-0">
              Jag tror inte på plakatpolitik i en sådan viktig fråga. Vi kan
              inte bara stå här och käbbla om vem som har rätt och fel medan
              skeppet är ute i stormen på öppet vatten. Många pensionärer har
              det tufft i dag. Men det är skillnad mellan olika individer. Av
              dem som har lägst pension är hela 80 procent kvinnor. Tuffast
              har de dryga 160 000 som bara har garantipension. Därför föreslår
              Miljöpartiet höjda garantipensioner och ett utökat bostadstillägg.
              Det hjälper dem som har det allra sämst.
            </seg>
            <seg xml:id="i-9f2f1c107ab4dfd8-0">
              Det är viktigt med långsiktigt hållbara pensioner i en långsiktigt
              hållbar värld. Solidaritet med kommande generationer är viktigt.
              Därför är det också nödvändigt med fungerande ekonomiska spelregler.
            </seg>
            <seg xml:id="i-6c3d6bab8e2376d1-0">
              När min företrädare Kerstin-Maria Stalin, som då satt i socialförsäkringsutskottet,
              visade tvivel om den så kallade bromsen och vilka effekter den
              skulle få om den slog till, fick hon som svar av Bo Könberg i
              Folkpartiet, en av konstruktörerna, att den aldrig skulle komma
              att slå till. Nu står vi här, cirka tio år senare, och vi vet
              att den slog till.
            </seg>
            <seg xml:id="i-8992a79266c354f1-0">
              Men att då låta skeppet sjunka med alla sina passagerare är inte
              att ta ansvar. Nu måste vi alla hjälpas åt och se till att göra
              skeppet sjödugligt och säkert så att vi kan känna tillit i att
              färdas i det. Även våra barn och barnbarn ska känna tillit till
              systemet, så att det blir möjligt även för dem att få pension
              i framtiden. Det innebär inte att riva upp systemet, utan det
              innebär att se över och göra förbättringar. Vi är beredda att
              resonera om hur skeppet kan bli säkrare och tryggare i framtiden,
              inte genom att sänka det först och sedan bygga nytt. Skeppet ska
              komma in på lugnare vatten för reparation.
            </seg>
            <seg xml:id="i-c7a54593efc6578a-0">
              Det är dock inte bara pensionssystemets konstruktion som påverkar
              hur mycket pensionärerna får i sin plånbok. Det är i allra högsta
              grad också skattesystemet. Det system som den moderatledda regeringen
              har infört är djupt orättvist och slår mot pensionärer som har
              arbetslivet bakom sig och sjuka som inte har möjlighet att arbeta.
              Att pensionärer och löntagare ska beskattas lika är en viktig
              princip. Miljöpartiet hade aldrig utformat en skattesänkning på
              det sätt som nu har skett. I vår modell med grön skatteväxling
              sänks skatten på arbete, men vi höjer skatten på miljöförstörande
              verksamhet, till exempel utsläpp som påverkar klimatet.
            </seg>
            <seg xml:id="i-e2d1f4bee7ee1e21-0">
              Finansminister Borgs skattepolitik gynnar dem som har det ekonomiskt
              allra bäst i samhället. Totalt har regeringen sänkt skatter för
              40 miljarder. Riksdagens utredningstjänst har studerat fördelningseffekterna
              av sänkningen. Resultatet visar på en tydligt omfördelande effekt.
              För de två högsta inkomstgrupperna innebär skattesänkningen nästan
              1 000 kronor mer per månad. Personer med inkomster på 28 000 och
              däröver har alltså fått ta del av hälften av den totala inkomstförstärkningen.
              Det är inte rimligt. Den moderata skattepolitiken gynnar dem som
              har det bäst. Det vill inte vi ställa upp på.
            </seg>
            <seg xml:id="i-c59e2aea15c620e8-0">
              Jag återkommer i mitt nästa inlägg om hur vi kan förbättra pensionssystemet.
            </seg>
          </u>
          <note xml:id="i-f5f73a02a1d9781d-0">
            I detta anförande instämde Jan Lindholm (mp).
          </note>
          <note type="speaker" xml:id="i-c507dad29247e24b-0">
            Anf. 9 Statsrådet CRISTINA HUSMARK PEHRSSON (m):
          </note>
          <u xml:id="i-2128414f2e72272e-2" who="unknown">
            <seg xml:id="i-83c5022b3d8eb753-0">
              Fru talman! Maken till splittrad opposition får man leta efter.
              Man sitter inte ens tillsammans. Vänsterpartiet har placerat sig
              långt till vänster.
            </seg>
            <seg xml:id="i-cd42c5e4f41cd4d3-0">
              Jag vill i alla fall säga att jag är glad över att få samarbeta
              med Socialdemokraterna i pensionsfrågan. Det känns tryggt. Det
              är stabilt. Vi har i alla fem partierna sagt att vi ska värna
              pensionssystemet.
            </seg>
            <seg xml:id="i-8faf7eab2167255f-0">
              Samtidigt blir jag lite bekymrad. Därför vill jag fråga Veronica
              Palm och Socialdemokraterna: Hur ska ni kunna regera med ett parti
              som inte vill ställa upp på pensionsuppgörelsen och i dag säger
              att man vill riva upp den? Det är ett parti som faktiskt gärna
              vill tafsa på budgettak och därmed äventyra framtida pensioner.
            </seg>
            <seg xml:id="i-31720942fecf18f6-0">
              Nu säger sig också Socialdemokraterna vilja sänka skatten för
              pensionärerna. Det föreslår ni främst för dem med höga inkomster.
              Lika skattesänkning för alla pensionärer innebär skattebonusar
              till pensionärsmiljonärerna.
            </seg>
            <seg xml:id="i-017c859e6c8c0a10-0">
              Varifrån ska ni ta de 30 miljarder kronorna som ni nu ska börja
              med? Innebär det att ni ska höja skatten för dem som arbetar?
              Eller har ni någon liten gömd budget på 30 miljarder kronor? Ni
              kan inte bara tala om att ni ska sänka skatten. Ni påbörjar en
              mödosam väg. Tala då om var pengarna ska tas ifrån.
            </seg>
            <seg xml:id="i-680b245a2d204627-0">
              Jag kan också konstatera att Socialdemokraterna faktiskt har
              accepterat alliansens politik med jobbskattesänkningar motsvarande
              50 miljarder kronor. Veronica Palm vet inte riktigt vilket ben
              hon ska stå på här. Å ena sidan vill hon samregera med de partier
              som inte ens sitter tillsammans här, å andra sidan vill hon fortfarande
              vara kvar med de fem partierna och värna pensionsuppgörelsen.
              Vilket ben vill Veronica Palm stå på? Är makten det som hägrar
              mest?
            </seg>
            <seg xml:id="i-dbc6ee79907fdf4a-0">
              Jobbpolitiken och välfärden utgår från arbete. Det är vi nog
              överens om. Gunvor G Ericson sade att skatten är viktig. Ja, men
              skatten kommer från arbete. Det ligger i allas intresse att vi
              har många i arbete. Därför är det så viktigt att stimulera arbete.
              Det är motivet för jobbskattepolitiken och jobbskatteavdraget.
              Det är dubbelt så stort för dem som har fyllt 65 år. Det har gett
              fler jobb, och därmed har pensionssystemet förstärkts.
            </seg>
            <seg xml:id="i-dfe594579686d3fd-0">
              Bill Clinton och Tony Blair är två framstående politiker som
              faktiskt har satsat på jobbskatteavdraget. De har sett att det
              faktiskt minskar fattigdomen, inte minst för kvinnor och ensamstående
              med barn.
            </seg>
            <seg xml:id="i-5086f9cc80382fba-0">
              Regeringens arbetslinje och just jobbskatteavdraget är en viktig
              komponent när det gäller tillväxten. Löneutvecklingen gynnar också
              utvecklingen av pensionerna.
            </seg>
            <seg xml:id="i-1301e80dc51bafec-0">
              Dessutom har regeringen satsat på förstärkt äldreomsorg med 1,4
              miljarder kronor. Vi satsar mer pengar på särskilda boenden än
              vad förra regeringen någonsin gjorde. Vi inför fritt val och möjligheter
              att påverka. Skatten för pensionärerna har redan i år sänkts med
              2 miljarder kronor, men inte som Socialdemokraterna vill genom
              att ge bonusar till de rikaste pensionärerna utan vi ger till
              dem som har lägst pensioner, till garantipensionärerna.
            </seg>
            <seg xml:id="i-de2734793d5e157c-0">
              Vi har också höjt levnadsnivån för just dem som också Gunvor
              Ericson nämner, kvinnor över 80 år, så att de ska få mer pengar
              i plånboken. Vi har höjt bostadstillägget för pensionärerna under
              mandatperioden, men tack vare tillväxten i landet och att fler
              arbetar har också inkomstpensionen ökat med 4,5 procent.
            </seg>
            <seg xml:id="i-e8b09a0be880a938-0">
              Med ordning och reda i statens finanser blir det möjligt att
              satsa på välfärden, inte bara i dag utan också i morgon.
            </seg>
          </u>
          <note type="speaker" xml:id="i-14a6d6f8b052a959-0">
            Anf. 10 KALLE LARSSON (v):
          </note>
          <u who="kalle_larsson_af99a5" xml:id="i-65570e4b76da65c7-2">
            <seg xml:id="i-656b00d4ee0b307c-0">
              Fru talman! Låt mig bara inom parentes säga att om det vore så
              att placeringen i kammaren avgjorde de politiska allianserna skulle
              vi kunna notera att Cristina Husmark Pehrsson i dag stöds bara
              av de egna byråkraterna från departementet.
            </seg>
            <seg xml:id="i-33f1163d49769607-0">
              Det här är en allvarlig fråga som förtjänar att också diskuteras
              i en allvarligare ton än så.
            </seg>
            <seg xml:id="i-af3f6cc4a4d4058a-0">
              Det försvar vi får höra från de företrädare som står bakom pensionsöverenskommelsen
              är att det är ett bra pensionssystem, som Solveig Zander nämnde.
              Det är det system som faktiskt innebär att man har fått 40 procent
              lägre ekonomisk standard som pensionär än som löntagare. Det är
              det pensionssystem som Solveig Zander står i riksdagens talarstol
              och säger sig vara stolt över. Det talar för sig självt.
            </seg>
            <seg xml:id="i-078b4d5ccc055d5a-0">
              Lars Gustafsson kallar detta pensionssystem för väl fungerande.
              Ja, man kan tycka att det är ett väl fungerande system som sänker
              pensionerna de kommande fem åren med 50 000 kronor för en normalpensionär.
              Det är väl fungerande om det är så man vill att systemet ska fungera.
              Uppenbarligen är Kristdemokraternas politik att pensionärer ska
              få sänkt pension. Systemet fungerar ju med Lars Gustafssons ord
              väl.
            </seg>
            <seg xml:id="i-1d347371548394a8-0">
              Fru talman! Tobias Krantz frågar mig varför vi vill återinföra
              ett pensionssystem som gynnar välbeställda män. Svaret på den
              frågan är att vi inte vill det. Det är Tobias Krantz som från
              riksdagens talarstol försvarar ett system som just innebär att
              välbeställda män gynnas.
            </seg>
            <seg xml:id="i-44159dc4ce700d05-0">
              Välbeställda är inte de som är arbetslösa. Välbeställda män är
              inte hemma med barn. Det är det nya pensionssystemet, som har
              tio år på nacken, som beräknar pensionerna på livsinkomsten. Då
              får det genomslag om man är hemma med barn, om man är arbetslös,
              om man är lågavlönad och om man är sjukskriven.
            </seg>
            <seg xml:id="i-b1fab655f4978b90-0">
              Vi förespråkar ett annat system. Tre grundläggande förändringar
              behöver åstadkommas.
            </seg>
            <seg xml:id="i-38b6baba7b379a2e-0">
              För det första: Intjänandereglerna måste förändras. Det är inte
              rimligt att arbetslösa och sjukskrivna ska få så mycket lägre
              pension som de får i det här systemet.
            </seg>
            <seg xml:id="i-7348bdd018113758-0">
              För det andra: Det är dags att ta politiskt ansvar för pensionerna.
              Låt inte systemet justera sig självt, utan ta ert aktiva politiska
              ansvar! Avskaffa bromsen i systemet!
            </seg>
            <seg xml:id="i-3a4b064344538b0e-0">
              För det tredje: Det är dags att se till att sluta spekulera på
              börsen med pensionärernas pengar. Jag trodde att det var uppenbart
              för de flesta. Jag tror till och med att det egentligen är uppenbart
              för de flesta utanför denna kammare, om än icke i den, att börsspekulation
              lämpar sig dåligt för ett system man påstår ska vara ekonomiskt
              stabilt.
            </seg>
            <seg xml:id="i-92b4c8ed9268f43b-0">
              Kära fem företrädare för pensionsöverenskommelsen! Varför ska
              pensionärernas trygghet på ålderdomens dagar vara beroende av
              fluktuationerna på börsmarknaden? Ni är svaret skyldiga på den
              frågan.
            </seg>
            <seg xml:id="i-f90b549b7beabb1d-0">
              Avslutningsvis: Det sägs att det här pensionssystemet skapar
              social trygghet. Jag tror att det är precis tvärtom. Jag tror
              att jag inte är ensam om den uppfattningen. Jag vet att det runt
              om i detta land just nu sitter hundratusentals pensionärer och
              blivande pensionärer som är oroliga för sin framtid, som inte
              får det att gå ihop.
            </seg>
            <seg xml:id="i-750823b57a974f60-0">
              Det räcker inte att prata om skattesystem även om vi ska ändra
              dem. Det räcker inte heller att prata om regeringens politik även
              om den är bedrövlig. Man måste också kunna ge ett svar till de
              pensionärer som inte får pengarna att räcka i slutet av månaden,
              och det svaret kan inte vara detta: Systemet är i alla fall långsiktigt
              hållbart. Det måste vara ett bättre svar än så.
            </seg>
          </u>
          <note type="speaker" xml:id="i-8a075b4d8e8fcdeb-0">
            Anf. 11 VERONICA PALM (s):
          </note>
          <u who="veronica_palm_ed0547" xml:id="i-b11dced70a345175-1">
            <seg xml:id="i-6d2d223832ce28bf-0">
              Fru talman! Det är tre saker som jag har tänkt reda upp under
              de fyra minuterna: för det första pensionärsbeskattningen, för
              det andra regeringsalternativet och för det tredje förutsättningarna
              för ett hållbart pensionssystem.
            </seg>
            <seg xml:id="i-08f1c97124d3a332-0">
              Jag börjar med regeringsalternativet.
            </seg>
            <seg xml:id="i-20cbc87314add53b-0">
              Ni är fyra partier som på andra sidan vattnet i Rosenbad i Regeringskansliet
              tofflar runt och undertrycker konflikter. Ni ger inte väljarna
              besked om hur det ska bli med Natomedlemskap. Det spelar roll
              för Sveriges trygghet. Ni ger inte besked om hur det ska bli med
              EMU: Ska det bli någon omröstning eller inte? Det är klart att
              det spelar roll för pensionärernas ekonomi. Ska skolan vara statlig?
              Några säger att man ska höja avgiften till förskolan.
            </seg>
            <seg xml:id="i-e5a436ac684e718b-0">
              Ni är fyra partier som regerar och misslyckas med det. Ni löser
              inte den viktiga jobbkrisen.
            </seg>
            <seg xml:id="i-5761e807dc13f405-0">
              Ni är också fyra partier som inte lyckas samla ett tydligt regeringsalternativ
              för nästa mandatperiod. Det skulle jag vilja ha svar på.
            </seg>
            <seg xml:id="i-0fde9803811dd4c6-0">
              Vi tre partier, Socialdemokraterna, Vänsterpartiet och Miljöpartiet,
              är tydliga i att vi vill samarbeta. Vi vill byta regering, och
              vi vill byta politik. Vi har ett samarbete som pågår, och vi har
              varit tydliga med att i god tid före valet ska väljarna få se
              vårt regeringsprogram för de kommande fyra åren. Vad ger ni?
            </seg>
            <seg xml:id="i-eba718ac52665da5-0">
              När det gäller skatten har jag varit tydlig och sagt att vi vill
              påbörja arbetet med att sluta klyftan. Lön och pension ska beskattas
              lika. Punkt.
            </seg>
            <seg xml:id="i-74fea5f9e3b69f53-0">
              Då säger Cristina Husmark Pehrsson: Var hittar ni de 30 miljarderna?
              Ja, det är precis det som är problemet. Det är ju hutlösa skillnader
              mellan löntagare och pensionärer som den här regeringen i varje
              budget ökar 30 miljarder kronor. Det är stora skillnader. Därför
              vill vi påbörja arbetet med att sluta klyftan.
            </seg>
            <seg xml:id="i-833a8ab28a596167-0">
              Då säger Cristina Husmark Pehrsson: Ja, men nu har vi sänkt skatten
              för landets pensionärer med 2 miljarder kronor i år. Det är ett
              hån! När ni har ökat klyftan så kraftigt duger det inte att säga
              2 miljarder kronor. Det är dessutom ett väldigt konstigt sätt
              att uttrycka det.
            </seg>
            <seg xml:id="i-057942b164ef7a1f-0">
              Sanningen är den att Cristina Husmark Pehrsson och jag med regeringens
              politik har fått en skattesänkning per månad i år på dryga tusenlappen
              1 1001 200 kronor. Det leder inte till någon ökad konsumtion.
              Det leder inte till någon ökad rättvisa. En normalpensionär får
              nöja sig med en skattesänkning på 68 kronor.
            </seg>
            <seg xml:id="i-9baccbe92c1b0a29-0">
              Det är sanningen när regeringen säger att de nu satsar på pensionärerna,
              att de nu ska sänka pensionärernas skatter. De vidgar klyftan
              ytterligare och ger småsmulor till pensionärerna. Det är inte
              rättfärdigt, och det duger inte.
            </seg>
            <seg xml:id="i-c5a0d319d8002162-0">
              Om vi ska upprätthålla ett samhällskontrakt där de som arbetar
              i dag stöder dem som har arbetat och gett oss möjlighet till välfärd
              måste vi också ha en skattetabell som är lika. Pension och lön
              ska beskattas lika.
            </seg>
            <seg xml:id="i-28f9240d430f8d62-0">
              När det gäller systemet och förutsättningarna för det måste det
              vara någon ordning och reda i debatten. Arbetslösheten är i dag
              dubbelt så hög som när den här regeringen tillträdde. Det är värre
              i Sverige än i liknande länder runt omkring oss. Det är regeringens
              ansvar. Det krävs handling för att kunna värna både löntagarnas
              och pensionärernas inkomster. Det duger inte att fortsätta att
              sänka skatterna för dem som tjänar mest.
            </seg>
            <seg xml:id="i-e55d7bf737b5cac0-0">
              Hade man velat trygga pensionärernas ekonomi hade man kunnat
              låta bli att privatisera och sälja ut Apoteket eller tokprivatisera
              i vården och kanske gett någon krona till kommuner och landsting
              så att de hade kunnat säkra hemtjänsten och välfärden för de äldre.
            </seg>
          </u>
          <note type="speaker" xml:id="i-cd75c4c8ce7edb98-0">
            Anf. 12 SOLVEIG ZANDER (c):
          </note>
          <u who="solveig_zander_510ef4" xml:id="i-051c13636acf3808-1">
            <seg xml:id="i-1328451f534f9b1c-0">
              Fru talman! Jag måste börja med att kommentera lite av vad Veronica
              Palm alldeles nyss sade om regeringen.
            </seg>
            <seg xml:id="i-0d42010d82aa716e-0">
              En bättre och mer samstämd regering, där man samordnar sina förslag
              mellan de fyra partierna, har inte existerat tidigare. Jag förstår
              att det är jobbigt för vänsterfalangen att inse att den nuvarande
              regeringen har gjort mycket men har mycket ogjort och har för
              avsikt att sitta kvar många mandatperioder än.
            </seg>
            <seg xml:id="i-600b15a986989494-0">
              Den här debatten handlar om ett pensionssystem och om pensionerna.
              Då är det viktigt att konstatera, vilket inte har framkommit tydligt
              i debatten hittills, att vi har två olika pensionssystem. Det
              ena är garantipensioner, det vill säga till de personer som inte
              har haft någon form av inkomst. Det andra är ålderpensionssystemet,
              som bygger på att man har haft någon form av inkomst. Det är det
              pensionssystem som är beroende av den inkomst man har haft som
              är det vi mest av allt pratar om just nu. Garantipensionen påverkar
              vi från riksdagen.
            </seg>
            <seg xml:id="i-912d58634b497225-0">
              Det är tre saker som jag skulle vilja ta upp. Det ena är detta
              med att jobba längre, som är skillnaden mellan det nuvarande systemet
              och det gamla. Tidigare var arbetslinjen en dygd för de äldre.
              De jobbade från tidiga ungdomen till sen ålder, men de fick inte
              ut något av ATP-systemet då det inte gynnade att man jobbade länge.
              Det är därför som vi från den nuvarande regeringen vill medverka
              till att människor kan jobba mer. Vi vill få tillbaka arbetslinjen
              igen, för det tjänar pensionärerna på i framtiden.
            </seg>
            <seg xml:id="i-476b644a28d65038-0">
              Det andra är detta att man skulle missgynnas om man är hemma
              när man har fött barn. Tvärtom var det så med det gamla ATP-systemet
              att den som var hemma inte fick någon inkomst till pensionen över
              huvud taget. I det nuvarande systemet får man räkna barnår när
              man är hemma, och det gynnar de föräldrar som väljer att vara
              hemma och möjliggör för dem att få en bra pension. Hör nu på detta,
              ni ungdomar som oroar er för det!
            </seg>
            <seg xml:id="i-e73612076bdcab7f-0">
              Det tredje är hållbarheten i systemet. ATP-systemet var inte
              hållbart, har vi hört här. Man hade bekymmer med samhällsekonomin
              och Sveriges ekonomi. Man fick låna från pensionssystemet för
              att klara att betala sina utlandsskulder. Det var möjligt då.
              Det är inte möjligt i nuvarande pensionssystem. Nu kan inte regering
              och riksdag ta pengar från pensionssystemet. Det är omöjligt,
              och det är det som garanterar att pensionärerna i framtiden faktiskt
              får sin pension.
            </seg>
            <seg xml:id="i-bfb8c69ac9446ade-0">
              Jag är glad över att Miljöpartiet deklarerar tydligt och klart
              att man tycker att pensionssystemet är bra, och jag ser att Vänsterpartiet
              står tämligen ensamt om att vilja ha tillbaka något som var det
              sämsta vi har haft när det gäller pensionerna.
            </seg>
            <seg xml:id="i-7c52c8b24087b68b-0">
              Om man har en pension på 12 000 kronor i dag har man fått en
              ökning med ungefär 540 kronor i år. Det är mer än 68 kronor, som
              höginkomstpensionärerna har fått. Vi satsar på låginkomstpensionärerna.
            </seg>
          </u>
          <note type="speaker" xml:id="i-b713e71c1eca031e-0">
            Anf. 13 TOBIAS KRANTZ (fp):
          </note>
          <u xml:id="i-2128414f2e72272e-3" who="unknown">
            <seg xml:id="i-ca308cf797ec02e4-0">
              Fru talman! Inledningsvis måste jag konstatera att oppositionens
              totala splittring sällan har visats så tydligt som i den här debatten.
              Den kritik som Kalle Larsson riktar mot pensionssystemet är en
              förödande kritik mot den egna samarbetspartnern Socialdemokraterna.
              Den fråga som vän av ordning naturligtvis ställer sig är: När
              de tre partier som vill söka regeringsmakten i valet 2010 inte
              ens kan enas om vilket pensionssystem de ska ha, hur ska de då
              kunna regera Sverige tillsammans?
            </seg>
            <seg xml:id="i-5cf213ce07a77f84-0">
              Fru talman! Kalle Larsson påstod att pensionerna under den tid
              som pensionssystemet har funnits har sjunkit med 40 procent. Sanningen
              är att pensionerna sedan det nya pensionssystemet infördes har
              ökat med över 20 procent. Den eftersläpning som finns över en
              längre period härrör från den tid då det gamla ATP-systemet var
              i kraft. Precis som flera av oss har sagt var det gamla ATP-systemet
              kraftigt underfinansierat, och det ledde till att man var tvungen
              att göra dramatiska insatser innan det nya pensionssystemet infördes.
              Det som Kalle Larsson nu anför som argument mot det nya pensionssystemet
              är i själva verket ett mycket bra argument för det och visar varför
              det var viktigt att vi införde ett nytt pensionssystem. Vi kan
              inte ha en ordning där man tvingas till dramatiska ingrepp i pensionssystemet.
            </seg>
            <seg xml:id="i-c8d4fbf9fa5cb358-0">
              Det nya pensionssystemet är dessutom på flera sätt mycket gynnsamt
              för lågavlönade, kvinnor och arbetare. Ett av de goda exemplen
              på det är just det som tidigare har tagits upp i debatten: Med
              det gamla pensionssystemet gynnades de som hade en hög inkomst
              i slutet av sitt förvärvsliv i förhållande till dem som jobbade
              under ett större antal år och som under de åren hade en lägre
              inkomst per år. Det är dagens sanning.
            </seg>
            <seg xml:id="i-1395d272ebeb6526-0">
              Det nya pensionssystemet är därför mycket gynnsamt för kvinnor
              och lågavlönade. Men och det vet Kalle Larsson också det svenska
              samhället är inte jämställt. Om pensionssystemet bygger på en
              koppling mellan lön och pension blir det alltså så att kvinnor
              får lägre pension, givet att samhället är ojämställt. Men det
              är inte pensionssystemets fel utan det ojämställda samhällets
              fel.
            </seg>
            <seg xml:id="i-30fccba6ec52da9e-0">
              Fru talman! Veronica Palm har en mycket hög svansföring i retoriken
              när hon talar om det hon kallar straffbeskattningen av landets
              pensionärer. Låt oss bara påminna oss ett par saker. För det första
              accepterar Socialdemokraterna merparten av det jobbavdrag som
              regeringen har infört, vilket i praktiken innebär att de också
              själva vill, för att använda deras egen retorik, straffbeskatta
              landets pensionärer. För det andra är den enda satsning på landets
              pensionärer som man kan hitta i Socialdemokraternas motion med
              anledning av regeringens vårproposition i år en höjning av bostadstillägget
              för pensionärer. Skillnaden mellan retorik och praktik måste vara
              mycket besvärande för Socialdemokraterna.
            </seg>
            <seg xml:id="i-91270930aa5627b0-0">
              Fru talman! Oppositionen är inte bara splittrad i synen på pensionssystemet.
              Man för också en i allt väsentligt mycket ansvarslös ekonomisk
              politik där det ska sprättas i väg pengar till än det ena, än
              det andra. Utifrån mina erfarenheter av möten med pensionärer
              kan jag säga att många pensionärer är hjärtinnerligen trötta på
              politiker som ställer ut löften som de vet aldrig kommer att infrias.
              Det blir tillfälliga lösningar med miljarder av kronor som ska
              sprättas i väg.
            </seg>
            <seg xml:id="i-d35b59de4b2c8d3d-0">
              Vi behöver en ansvarsfull politik, en långsiktig trygghet för
              landets pensionärer. Det är det som vi i Folkpartiet står för.
              Därför står vi upp bakom det nya pensionssystemet. Därför står
              vi upp för stabila statsfinanser, och därför står vi upp för ansvarsfulla
              sociala prioriteringar. Det är så vi tryggar framtidens pensioner.
            </seg>
          </u>
          <note type="speaker" xml:id="i-209e97ac31c8f763-0">
            Anf. 14 LARS GUSTAFSSON (kd):
          </note>
          <u who="lars_gustafsson_16707e" xml:id="i-f044f4b719fa7f9a-1">
            <seg xml:id="i-0529c24e0667af66-0">
              Fru talman! Det är nog viktigt att man börjar fundera på att
              ha en rättviseaspekt. Det måste finnas en koppling mellan individens
              inkomst och pensionen. Om vi ruckar på den principen, vart kommer
              vi då hän? Då är vi ju inne i det som Kalle Larsson förespråkar,
              alltså att Vänsterpartiet tar ur andras fickor, så att säga. Vi
              kan inte ha det systemet. Därför måste vi ha ett pensionssystem
              som har en balans mellan inkomster och utgifter, också utifrån
              individens perspektiv. Jag tror att de flesta förstår detta.
            </seg>
            <seg xml:id="i-00126e48881c7c2f-0">
              När det gäller den skattefråga som tas upp här kan man se att
              det finns tio västländer som har reduktioner för förvärvsarbetande.
              Danmark är ett exempel. Där har man 44,25 procents reduktion för
              förvärvsarbetande, för man vet att det finns en merkostnad för
              att arbeta jämfört med att inte arbeta.
            </seg>
            <seg xml:id="i-9da088cd78f17e6d-0">
              Ser man till den historiskt belagda utvecklingen av pensionerna
              är det inte så stor skillnad mellan Kalle Larssons 40 000 och
              den utveckling vi har sett. Där får man nog gå hem och räkna om
              i alla fall.
            </seg>
            <seg xml:id="i-129d8895b76074ee-0">
              Något som Kristdemokraterna beklagar är att tidigare hemarbetandes,
              ofta kvinnors, arbete inte har värderats i pensionsgrundande inkomster
              och uppräkning. Som tack för insatserna fick man av tidigare majoritet
              till och med en orimlig fastighetsskatt för att man vårdade sitt
              hem. Det har vi ändrat på. Historielöshet och diffusa löften är
              det som oppositionen har att komma med.
            </seg>
            <seg xml:id="i-2a79ebd9fb81f026-0">
              I det här systemet är arbetslinjen väldigt viktig också för pensionärerna,
              för pensionerna bygger på arbetsinkomsten. Det är inte ett fonderat
              system, vilket man annars lätt kan tro.
            </seg>
            <seg xml:id="i-6e4812d55ba45499-0">
              Socialdemokraterna har sänkt ned pensionsankaret, Vänsterpartiet
              vill ro bakåt och Miljöpartiet vill ro lite grann framåt och spejar
              i fören efter allianssvallet. Det är ungefär vad man kan komma
              fram till om man tittar på oppositionen. Jag skulle vara djupt
              oroad om vi skulle få en vänsterpartistisk finansminister som
              anser att man kan ta av inkomster som inte finns och ge till de
              utgifter man gärna vill ha.
            </seg>
            <seg xml:id="i-6967c72538b2a1aa-0">
              I alliansen är vi, som företrädarna här har visat, ganska eniga
              om hur vi vill gå framåt. Många av oss vill gå vidare så fort
              det är möjligt, men vi måste ha stabila statsfinanser, och då
              måste vi ha intäkter. Det finns bara ett enda säkert sätt att
              trygga pensionärernas framtid, och det är att så många som möjligt
              kan arbeta. Därför har vi från Kristdemokraterna starkt bekämpat
              den förtidspensionering som har förekommit och som har inneburit
              att människor har destinerats till att ha låga pensioner. Det
              bär inte alliansregeringen ansvar för, utan det står de tidigare
              regeringarna för.
            </seg>
          </u>
          <note type="speaker" xml:id="i-6aa93d18d3f25ed5-0">
            Anf. 15 GUNVOR G ERICSON (mp):
          </note>
          <u who="jan_ericson_aca06f" xml:id="i-d9c0744a4b870b4b-1">
            <seg xml:id="i-50f927113cf0b5b5-0">
              Fru talman! Cristina Husmark Pehrsson verkar ha som mål att beskatta
              pensionärer och sjuka, men det finns faktiskt också andra skatter
              som har viktiga styreffekter miljöskatter, till exempel, som Moderaterna
              inte alltid vill kännas vid och är inkomstkällor.
            </seg>
            <seg xml:id="i-a447d98b7f85ad89-0">
              Visst, Solveig Zander, ni har nu en regering som består av fyra
              partier, men vi har i Sverige oftast haft enpartiregeringar. Att
              hänvisa till hur det har varit förut är ganska svårt. Vi har haft
              socialdemokratiska regeringar tidigare. Först 19911994 var det
              en flerpartiregering.
            </seg>
            <seg xml:id="i-ad31fe57b46f6bbc-0">
              Från Miljöpartiets sida menar vi att det inte är ansvarsfull
              politik att bara titta på som den nuvarande regeringen gör i denna
              finansiella kris som också börjar bli en välfärdskris.
            </seg>
            <seg xml:id="i-01dfb2561da60584-0">
              Vi behöver satsa på de sämst ställda pensionärerna så att klyftorna
              i samhället inte fördjupas. Ur folkhälsosynpunkt är det förödande
              med ökade klyftor. Det är en av de största riskfaktorerna för
              ohälsa. Ett samhälle som riskerar mer ohälsa kostar i form av
              både sjukvård och onödigt lidande.
            </seg>
            <seg xml:id="i-477214726d99bcf1-0">
              FN behandlar nu i maj rapporten Closing the gap in a generation
              där just detta tas upp. Det är inte rimligt att människor som
              bor i Mörby lever sex år längre än människor som bor i Sundbyberg.
              Det är vetenskaplig forskning som visar att mannen som bor i Mörby
              i genomsnitt lever sex år längre än Sundbybergsbon. Det är lika
              stor skillnad i livslängd som mellan Sverige och Albanien.
            </seg>
            <seg xml:id="i-b896aea0749de772-0">
              Om det är något som vi som politiker borde beakta när vi formar
              politiska förslag, och så även pensionssystemet, är det hur det
              sker i fråga om inkomstklyftorna. När inkomstpensionen har ökat
              med 4 ½ procent, som vi har hört här i dag, har garantipensionen
              ökat med ca 2 procent. Det har blivit en skillnad som förstärker
              dessa inkomstklyftor.
            </seg>
            <seg xml:id="i-3620553e7a0e870d-0">
              I budgetpropositionen som antogs i höstas gör regeringen en satsning
              på 2 miljarder. Men det hjälper inte när skatterna är så orättvisa.
              Det ökar klyftorna.
            </seg>
            <seg xml:id="i-c430df6b14b85454-0">
              Miljöpartiet har valt att förbättra fördelningsprofilen genom
              att satsa ytterligare 1 miljard på en höjning av garantipensionen,
              en höjning av bostadstilläggen och en ytterligare höjning av skälig
              levnadsnivå jämfört med vad regeringen har gjort. Så nog finns
              det viktiga förbättringar som behöver göras för att få detta skepp
              att segla säkrare så att även morgondagens pensionärer kan få
              sin pension.
            </seg>
            <seg xml:id="i-15733793a8a087af-0">
              Ett annat förbättringsområde är AP-fondernas placeringar. Svenska
              folket bidrar ofrivilligt med sina pensionsmedel till fortsatta
              investeringar i verksamhet som skapar klimatförändring och undergräver
              en tryggad framtid utan att ens veta om det.
            </seg>
            <seg xml:id="i-30215bb713ae7b07-0">
              I en kartläggning av FörstaFjärde AP-fondernas aktieinnehav i
              energisektorn i december 2007 framgår det att fonderna ägde aktier
              i den internationella energisektorn där majoriteten hade sin huvudsakliga
              verksamhetsinriktning på fossila bränslen. Ekonomiskt skedde 98
              procent av AP-fondernas energiinvesteringar i fossil energi. I
              särklass störst var energiinvesteringarna i Exxon Mobil, ett ökänt
              privat oljebolag som alltjämt förnekar att användning av fossila
              bränslen leder till klimatförändringar.
            </seg>
            <seg xml:id="i-74742f5a2f201368-0">
              Vi anser att riktlinjerna för AP-fonderna redan i dag ger utrymme
              för förvaltarna att välja bort fossil energi. Men det görs inte.
              Det är uppenbart att de etiska reglerna behöver skärpas så att
              fonderna inte ges möjlighet att investera i bolag som har fossil
              energi.
            </seg>
            <seg xml:id="i-fb88fd79b7321960-0">
              Finns det någon vilja hos den moderata regeringen att förändra
              detta?
            </seg>
          </u>
          <note xml:id="i-5d077e3156ffa30c-0">
            I detta anförande instämde Jan Lindholm och Thomas Nihlén (båda
            mp).
          </note>
          <note type="speaker" xml:id="i-a98747fa98ca2f31-0">
            Anf. 16 Statsrådet CRISTINA HUSMARK PEHRSSON (m):
          </note>
          <u xml:id="i-2128414f2e72272e-4" who="unknown">
            <seg xml:id="i-5188ea2efb873c1c-0">
              Fru talman! Det finns en viss nostalgi i pensionsdebatten ibland
              här i kammaren men också ute i samhället när det gäller att det
              var bättre förr. Men tidigare ATP-system fortsatte glatt att betala
              ut pensioner också när det till följd av dåliga tider inte fanns
              täckning för det. Det nya systemet håller koll på att pengarna
              räcker. Det är någonting som Vänsterpartiet säger nej till.
            </seg>
            <seg xml:id="i-2675357b5bdbeb42-0">
              Tilläggspensionerna, det vill säga de gamla ATP-pensionerna,
              har också utvecklats betydligt bättre med den nya pensionsreformen
              än om vi hade behållit ATP-systemet. Pensionerna är i dag 5 procent
              högre. Det har betalats ut totalt 26 miljarder kronor mer än om
              ATP-systemet hade fortsatt.
            </seg>
            <seg xml:id="i-7c5db5ea530e2c95-0">
              ATP-systemet innebar också stora orättvisa omfördelningseffekter.
              Kvinnor missgynnades, det hade dålig stimulans på arbete, och
              ett kort yrkesliv lönade sig bättre än ett långt yrkesliv med
              modest lön trots att personen med ett långt yrkesliv kanske hade
              betalt in mer i pensionsavgifter.
            </seg>
            <seg xml:id="i-e05d3166f7df9f16-0">
              Inkomstpensionen har i år ökat med 4,5 procent, Veronica Palm.
              68 kronor gäller de rikaste pensionärerna, detta till skillnad
              från er när ni vill ge 1 000 kronor till alla. Det är en pensionsbonus
              till miljonärerna. Vi ger ett antal tusenlappar mer till dem som
              har lägst pension, alltså tvärtom.
            </seg>
            <seg xml:id="i-32d44f7a8efb57e9-0">
              All välfärd har sin grund i arbete. Det kommer vi aldrig ifrån.
              Därför har regeringen stort fokus på sysselsättning och arbetslinje.
              Därför har också pensionerna en så stark koppling till arbete.
              Pensionernas storlek beror på hur mycket avgifter som betalas
              in genom arbete. Pensionsuppräkningen är kopplad till tillväxt
              och löneökningar. En del kallar detta samband mellan arbete och
              pension hänsynslöst. Jag kallar det ansvarsfullt.
            </seg>
          </u>
          <note type="speaker" xml:id="i-b5e19e3909166fb6-0">
            Anf. 17 KALLE LARSSON (v):
          </note>
          <u who="kalle_larsson_af99a5" xml:id="i-65570e4b76da65c7-3">
            <seg xml:id="i-1b3dca7dafe030dd-0">
              Fru talman! Det är nästan inte möjligt att fundera på pensionssystemet
              utan att göra historiska paralleller. I ärlighetens namn är jag
              inte så förvånad över att företrädare för borgerliga partier attackerar
              det gamla ATP-systemet. Exempelvis Centerpartiet sade redan när
              det infördes att man kommer att göra sitt yttersta för att få
              det upprivet, och man har lyckats. Men det går inte att komma
              undan tanken på hur företrädare för arbetarrörelsen känner sig
              när de får sådana Judaskramar som de får från de borgerliga partierna
              i dag med kritik av det gamla ATP-systemet som växte fram som
              en oerhört väsentlig reform mot bakgrund av en av de största klasstrider
              som vi har haft i det här landet. Det stämmer till eftertanke
              för många inom arbetarrörelsen att det har gått så långt.
            </seg>
            <seg xml:id="i-e489363ff60febed-0">
              Fru talman! Vi är eniga inom oppositionen om att vi ska bedriva
              en annan politik för full sysselsättning som gör upp med den passivitet
              inför krissituationen som den här regeringen uppvisar. Vi är också
              eniga om att lika skatt ska gälla för pensionärer och löntagare.
              Det är två viktiga besked.
            </seg>
            <seg xml:id="i-63f63219902b0692-0">
              Men jag ska ge en del här i kammaren rätt genom att säga att
              vi också är oeniga. Vi är oeniga om hur pensionssystemet ska se
              ut. Men full enighet gäller som bekant bara på kyrkogården, och
              jag är glad över att vi ännu inte är där.
            </seg>
            <seg xml:id="i-204a14d648146541-0">
              Det som vi har framför oss är en fortsatt process där det är
              helt nödvändigt att göra upp med de sämsta avarterna av detta
              pensionssystem börsspekulation med pensionspengar, avsaknad av
              politiskt ansvarstagande och intjänanderegler som gynnar välbeställda
              män.
            </seg>
            <seg xml:id="i-5a74acc44d5cb1f7-0">
              Mitt huvudsakliga budskap härifrån för Vänsterpartiets räkning
              är följande:
            </seg>
            <seg xml:id="i-6713ccff1efb6d30-0">
              En ny regering måste sätta pensionärernas bästa före gamla avtal
              med högerpartierna.
            </seg>
          </u>
          <note type="speaker" xml:id="i-8d71882579ce549f-0">
            Anf. 18 VERONICA PALM (s):
          </note>
          <u who="veronica_palm_ed0547" xml:id="i-b11dced70a345175-2">
            <seg xml:id="i-c6400d27c3a95cb3-0">
              Fru talman! Socialdemokraterna, Vänsterpartiet och Miljöpartiet
              är beredda att ta ansvar. Vi är beredda att ta ansvar för att
              det här landet kommer i arbete igen och för att vi får ökad rättvisa.
              Arbete och rättvisa är det som driver ett samhälle framåt, om
              man vill det. Vill man inte det kan man låta bli. Då kan man göra
              som regeringen gör nu och föra en jobbpolitik som gör att arbetslösheten
              fördubblas och öka orättvisorna, bland annat genom att straffbeskatta
              pensionärer.
            </seg>
            <seg xml:id="i-38795a6f719c427f-0">
              Men vi vill ha arbete och rättvisa. Jag är övertygad om att det
              är centralt för att komma in i framtiden. Det är också en del
              av ett samhällskontrakt, eller solidaritetskontrakt som man kalla
              det för, med landets pensionärer. Vi förutsätts arbeta för att
              de har arbetet för oss. Därför är det så viktigt, inte bara för
              den enskilda löntagaren och för välfärdens utveckling nu utan
              också för landets pensionärer.
            </seg>
            <seg xml:id="i-7b8fe34e8abc896b-0">
              Socialdemokraterna tar ansvar för långsiktigt hållbara pensioner
              i det pensionssystem som nu gäller.
            </seg>
            <seg xml:id="i-958f9008ccd78532-0">
              Det är ibland svårt att hänga med i skattedebatten. Det är inte
              helt enkelt. Men om man går och sprättar upp två kuvert med besked
              om inkomst kan man se att den som är medelinkomstpensionär betalar
              722 kronor mer i skatt varje månad jämfört med en löntagare med
              samma inkomst. Det är orättvist. Jag kommer inte att kalla det
              för någonting annat. Det är orättvist.
            </seg>
            <seg xml:id="i-2e7b00546d0d6769-0">
              Jag lovar än en gång att om och när vi får förtroende att leda
              landet kommer Socialdemokraterna, Vänsterpartiet och Miljöpartiet
              att påbörja arbetet med att sluta skatteklyftan mellan löntagare
              och pensionärer.
            </seg>
            <seg xml:id="i-fe08550beeca67f9-0">
              (Applåder)
            </seg>
          </u>
          <note type="speaker" xml:id="i-938ea7e09b0d21ea-0">
            Anf. 19 SOLVEIG ZANDER (c):
          </note>
          <u who="solveig_zander_510ef4" xml:id="i-051c13636acf3808-2">
            <seg xml:id="i-812fcce9629bbb4b-0">
              Fru talman! Finns det någon person i detta land som tror att
              arbetslösheten är unik för Sverige och bara gäller oss? Jag har
              förstått på Veronica Palm att hon tror att det är så. Alla andra
              vet att Sverige har klarat sig mycket bättre än något annat land
              tack vare en bra ekonomisk politik som har gjort att fler personer
              har jobbat, vilket gett mer pengar till statskassan. Det gynnar
              pensionärerna.
            </seg>
            <seg xml:id="i-0397bd863a70b613-0">
              Vi har gjort historiska satsningar på utbildning, omställning
              och infrastruktur i årets budget för att medverka till att människor
              som blir arbetslösa ska få möjligheter till försörjning. Det är
              viktigt för pensionärerna, och vi måste konstatera detta.
            </seg>
            <seg xml:id="i-9351a52708c8c8a8-0">
              Jag vill påminna Gunvor G Ericson om att de historiska miljösatsningar
              som regeringen har gjort, inte minst när det gäller att återigen
              höja koldioxidskatten, är oerhört viktiga för vårt lands framtid.
              Det gynnar också pensionärerna.
            </seg>
            <seg xml:id="i-ee197b989ff1de40-0">
              Vi kan tala om rättvisa och orättvisa. Vi vet att personer som
              jobbar har utgifter för arbetsresor och för inkomstens förvärvande.
              Det är sådant som man inte får göra skatteavdrag för. Det är viktigt
              att ta med sig.
            </seg>
            <seg xml:id="i-aa33294e44588090-0">
              Det som vi från Centerpartiet och regeringen vill säga är att
              pensionärerna ska känna sig trygga med den regering som finns,
              och de ska veta att de alltid kommer att ha en rimlig pension.
              Det är de i allra högsta grad värda.
            </seg>
            <seg xml:id="i-fe08550beeca67f9-1">
              (Applåder)
            </seg>
          </u>
          <note type="speaker" xml:id="i-08403750ff3b53f7-0">
            Anf. 20 TOBIAS KRANTZ (fp):
          </note>
          <u xml:id="i-2128414f2e72272e-5" who="unknown">
            <seg xml:id="i-7f61ae4fcf7d2b74-0">
              Fru talman! Sverige befinner sig mitt uppe i en allvarlig ekonomisk
              kris, en finanskris och en djup internationell lågkonjunktur.
              Då gäller det att stå rakt när det blåser och ta ansvar.
            </seg>
            <seg xml:id="i-338c4ba4d6eb48a6-0">
              Vi i Folkpartiet tar ansvar för ett långsiktigt hållbart och
              tryggt pensionssystem. Vi vill inte ha ett pensionssystem som
              det gamla ATP-systemet där man skickade notan till framtiden.
              Min erfarenhet av mina möten med pensionärer runt om i landet
              är att inte heller landets pensionärer vill ha ett system där
              man skickar notan till barnbarnen.
            </seg>
            <seg xml:id="i-f6ea81cd75597833-0">
              Vi står upp för ett pensionssystem som de senaste åtta nio åren
              har gett landets pensionärer 500 kronor mer i månaden än vad som
              hade gällt om det gamla ATP-systemet hade varit i kraft.
            </seg>
            <seg xml:id="i-a6cdd7669aa059bd-0">
              Vi för en ansvarsfull jobbpolitik och en ansvarsfull ekonomisk
              politik. Vi säger nej till massiva skattehöjningar för dem som
              har de allra lägsta inkomsterna eftersom det är en politik som
              skulle leda till att det lades en död hand över det svenska näringslivet.
              Vi säger också nej till förödda offentliga finanser.
            </seg>
            <seg xml:id="i-e0f945c8d264ae29-0">
              Vi gör ansvarsfulla sociala prioriteringar. Regeringen har redan
              genomfört stora satsningar på de pensionärer som har det sämst
              ställt. När statsfinanserna tillåter går vi i Folkpartiet gärna
              vidare med ytterligare ett steg när det gäller skattesänkningar
              för landets pensionärer.
            </seg>
            <seg xml:id="i-3aa83634a0f475d6-0">
              Debatten har tydligt visat vikten av att vi har politiker och
              en regering som vågar stå upp och ta ansvarsfulla, tuffa och viktiga
              beslut för framtiden, som tänker långsiktigt och som tar ansvar
              när vi står mitt uppe i en kris till skillnad från dem som inte
              vågar ta ansvar, som sprätter i väg pengar till höger och vänster.
              Att regera mitt i en kris handlar om att ta ansvar för framtiden.
              Det är endast så vi klarar att trygga framtidens pensioner.
            </seg>
            <seg xml:id="i-fe08550beeca67f9-2">
              (Applåder)
            </seg>
          </u>
          <note type="speaker" xml:id="i-7182ead192d7ca92-0">
            Anf. 21 LARS GUSTAFSSON (kd):
          </note>
          <u who="lars_gustafsson_16707e" xml:id="i-f044f4b719fa7f9a-2">
            <seg xml:id="i-93d2726a611c7726-0">
              Fru talman! Vi kristdemokrater har en viss regel. Vi ser hellre
              att man bekämpar låga inkomster än bra inkomster, som en del här
              i kammaren vill. Vi tror att det är det enda sättet att på sikt
              värna människors framtid. Därför tycker vi också att det är helt
              rimligt att garantipensionärerna har lägre skatt än pensionärer
              med högre inkomstpension. Vi vill värna pensionssystemet och stödja
              dem som av olika skäl inte har fått en bra pension.
            </seg>
            <seg xml:id="i-73529993fc20fd53-0">
              Arbetslinjen är den enda långsiktiga lösningen för alla. Fler
              i jobb ger lägre skatt och högre inkomst för alla. Det gäller
              också pensionärerna.
            </seg>
            <seg xml:id="i-3907ccefa61eb14f-0">
              Det är viktigt att man besinnar sig i tider då varje krona måste
              vägas mot varandra. Det måste regeringen göra. Då är vi från Kristdemokraternas
              sida beredda att se hur vi kan värna de sämst ställda pensionärerna
              och de som behöver komma i arbete.
            </seg>
            <seg xml:id="i-fe08550beeca67f9-3">
              (Applåder)
            </seg>
          </u>
          <note type="speaker" xml:id="i-2bd9df0945399498-0">
            Anf. 22 GUNVOR G ERICSON (mp):
          </note>
          <u who="jan_ericson_aca06f" xml:id="i-d9c0744a4b870b4b-2">
            <seg xml:id="i-a13aa4d2df0e9f91-0">
              Fru talman! Det finns ett antal nödvändiga förbättringsområden
              för pensionerna. Det handlar om skattesystemet och principen om
              lika beskattning. Det handlar om AP-fondernas etiska och miljömässiga
              placeringar. Det handlar om att satsa på de sämst ställda pensionärerna.
              Det handlar om en översyn av pensionssystemets effekter ur både
              ett jämställdhetsperspektiv och ett socioekonomiskt perspektiv
              för att kunna göra justeringar inom systemet.
            </seg>
            <seg xml:id="i-17955073a35882fb-0">
              Miljöpartiet poängterar vikten av långsiktighet och breda överenskommelser.
              Vi kräver inte att systemet rivs upp. Däremot behöver vi utreda
              systemets effekter, hur det slår på sikt för olika grupper, både
              ur ett jämställdhetsperspektiv och ur ett socioekonomiskt perspektiv,
              och med det som grund föreslå förändringar.
            </seg>
            <seg xml:id="i-e3dae181f5348644-0">
              Det är ett ödmjukt förhållningssätt som kan få detta skepp på
              ett stormande hav att nå nödhamn för nödvändiga reparationer och
              som också harmoniserar med den miljö och den jord vi lever på.
            </seg>
            <seg xml:id="i-13155825af1c3010-0">
              Vi ser att det finns ett stort inslag av grundtrygghet i detta
              system. Det är bra, även om det är en låg nivå. Den vill Miljöpartiet
              höja.
            </seg>
            <seg xml:id="i-22fb388c410e887d-0">
              Det är också viktigt att öka kunskapen om pensionssystemets olika
              delar. Det gäller till exempel att fråga sin arbetsgivare och
              kolla med facket om tjänstepension erbjuds eller inte. Det är
              viktigt. Många arbetsgivare utan kollektivavtal har inte heller
              tjänstepensioner. Den är minst lika viktig som den statliga garantipensionen.
            </seg>
            <seg xml:id="i-5c9344ccc5fd4dbf-0">
              För att vi ska kunna få ett pensionssystem som är hållbart för
              både våra barn och barnbarn behövs det breda politiska överenskommelser.
              Jag hoppas att konstruktionen med den konstiga icke-konstitutionella
              gruppen upphör och att vi kan prata allihop tillsammans.
            </seg>
          </u>
          <note type="speaker" xml:id="i-afae03056f155dbd-0">
            Anf. 23 Statsrådet CRISTINA HUSMARK PEHRSSON (m):
          </note>
          <u xml:id="i-2128414f2e72272e-6" who="unknown">
            <seg xml:id="i-36800966f8acf958-0">
              Fru talman! Pensionssystemet är inte i ett stormigt hav, Gunvor
              G Ericson. Det är inte någon kris. Vi ska inte skrämma landets
              pensionärer. Det är stabilt och finansiellt hållbart.
            </seg>
            <seg xml:id="i-3a44055d137f9c3d-0">
              Hittills har ekonomiska kriser alltid haft ett slut. AP-fonderna
              kommer med all sannolikhet åter att växa. Pensionssystemet kommer
              återigen att klara av att betala ut höjda pensioner även om Kalle
              Larsson missunnar pensionärerna den uppräkningen.
            </seg>
            <seg xml:id="i-e60131cbc3918113-0">
              Om Vänsterpartiets sedelpressar, fru talman, börjar gå varma
              och alla spärrar tas bort är det inte bara dagens och morgondagens
              pensionärer som drabbas. Också barnen får betala för att tidigare
              generationer gjort slut på pengarna som fanns att tillgå.
            </seg>
            <seg xml:id="i-61d7c383180293f1-0">
              De fem partierna bakom pensionsuppgörelsen har tagit på sig det
              ansvarsfulla uppdraget att värna och vårda detta system. Det gör
              vi, och det kommer vi förhoppningsvis också att göra.
            </seg>
            <seg xml:id="i-a43384b0701b8fd7-0">
              Den här debatten har givit några tydliga klargöranden. Vänsterpartiet
              vill riva upp pensionssystemet i den eventuella regering där de
              ska sitta tillsammans med Miljöpartiet som kanske vill och inte
              vill och Socialdemokraterna som står bakom pensionsuppgörelsen.
            </seg>
            <seg xml:id="i-cd241f5733c0b43f-0">
              På frågan om Socialdemokraterna tydligt står bakom pensionsuppgörelsen
              svarar Veronica Palm: som det nu gäller. Jag tolkar det positivt,
              men jag blir lite fundersam. Jag hoppas att det var en felsägning.
            </seg>
            <seg xml:id="i-f03b1c64631ac912-0">
              Jag noterar att Veronica Palm inte har något att säga till sitt
              försvar. Jag konstaterar att ni står bakom jobbskatteavdraget,
              motsvarande 50 miljarder, men ni står inte bakom regeringens sänkta
              skatt för de pensionärer som har lägst pension. Sänkt skatt för
              dem motsvarar 2 miljarder kronor.
            </seg>
            <seg xml:id="i-b9d03d54aedcd9ea-0">
              Det har varit en spännande debatt. Jag tackar för den.
            </seg>
          </u>
          <note xml:id="i-51232525b2f05326-0">
            Överläggningen var härmed avslutad.
          </note>
          <note xml:id="i-d8b33134ce5e3909-0">
            3 § Meddelande om partiledardebatt
          </note>
          <note xml:id="i-5e2d2835e55c377c-0">
            Tredje vice talmannen meddelade att partiledardebatt skulle äga
            rum onsdagen den 20 maj kl. 10.00.
          </note>
          <note xml:id="i-f1ab6a8346f59436-0">
            4 § Svar på interpellation 2008/09:418 om lex Gulli mot felaktig
            läkemedelsanvändning
          </note>
          <note type="speaker" xml:id="i-68a0295841145dae-0">
            Anf. 24 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d4e9eac84890729b-0" next="cont">
            <seg xml:id="i-49317dc5475571c5-0">
              Fru talman! Thomas Nihlén har frågat socialministern om han har
              skaffat sig heltäckande kunskaper och fakta om hur stort problemet
              med felaktig läkemedelsanvändning till äldre är på riksnivå eller
              om ministern avser att ta fram fakta, vilka åtgärder ministern
              planerar att vidta för att motverka de problem som Socialstyrelsens
              rapport redovisar i form av försämringar av läkemedelsbehandling
              till våra äldre och om ministern avser att ta initiativ till att
              skärpa lagstiftningen genom att införa lex Gulli mot läkemedelsvanvård
              i vården.
            </seg>
            <seg xml:id="i-738fa3581adc5681-0">
              Arbetet inom regeringen är så fördelat att det är jag som äldreminister
              som ska svara på interpellationen.
            </seg>
            <seg xml:id="i-ad136e8da6d26480-0">
              Det finns i dag nya läkemedel som innebär att det finns större
              möjligheter att behandla de sjukdomar och besvär som äldre drabbas
              av. Problemet är att samtidig användning av flera olika läkemedel
              kan innebära risker. Felmedicinering drabbar den enskilde patienten
              och det är ett stort och angeläget samhällsproblem. För att komma
              till rätta med problemet krävs flera samtidiga förändringar.
            </seg>
            <seg xml:id="i-749993ee08b2669a-0">
              Regeringen har under senare år vidtagit en rad åtgärder för att
              förbättra och säkra läkemedelsbehandlingen.
            </seg>
            <seg xml:id="i-671562630005cf23-0">
              För åren 2007 till 2009 utgår 1,35 miljarder kronor per år i
              stimulansbidrag till kommuner och landsting för att höja kvaliteten
              i omsorgen och vården om äldre personer. Läkemedelsgenomgångar
              är ett av sju prioriterade områden. Regeringens bedömning är att
              läkemedelsgenomgångar är en av flera åtgärder som behöver vidtas
              för att åstadkomma bättre kvalitet i läkemedelsbehandlingen.
            </seg>
            <seg xml:id="i-15aaba6b9a432a9f-0">
              Vid Socialstyrelsen pågår arbetet med att ta fram nationella
              riktlinjer för vård och omsorg om personer med demenssjukdom.
              Socialstyrelsen kommer att rekommendera en minskad användning
              av läkemedel och att huvudmännen först utreder den bakomliggande
              orsaken till att personer med demenssjukdom visar psykiska symtom.
            </seg>
            <seg xml:id="i-f2b320fb00fa08c6-0">
              Den 1 juli 2008 trädde patientdatalagen (2008:355) i kraft. Syftet
              med den nya lagen är att patientinformation ska kunna delas mellan
              olika vårdgivare om patienten samtycker till det. Genom en samlad
              elektronisk åtkomst till patientens vårdhistorik från olika vårdgivare
              kan ansvarig läkare få en total bild av tidigare behandlingar
              och medicineringar.
            </seg>
            <seg xml:id="i-c46eb537e025b941-0">
              Den 1 juni 2009 kommer lagen (2005:258) om läkemedelsförteckning
              att ändras. Legitimerade sjuksköterskor kommer i akuta situationer
              att kunna få tillgång till uppgifter om de läkemedel som patienten
              hämtat ut på apotek under de senaste 15 månaderna. Tidigare har
              denna åtkomst varit begränsad till förskrivare, farmaceuter och
              patienten själv. Denna lagändring förbättrar möjligheterna att
              fatta beslut om nya läkemedel på ett bättre underlag än i dag.
            </seg>
            <seg xml:id="i-1e6a3b23cf09d943-0">
              Inom landstingen pågår arbetet med att införa en nationell patientöversikt.
              Den innehåller uppgifter ur läkemedelsförteckningen om vilka läkemedel
              patienten fått förskrivet. Patientöversikten kan bland annat minska
              frekvensen av försenad diagnos, onödiga undersökningar och överbehandling.
            </seg>
            <seg xml:id="i-59d072866ca92acc-0">
              Regeringen har i det nya verksamhetsavtalet med Apoteket AB givit
              bolaget möjlighet att utveckla ett nytt elektroniskt expeditionsstöd.
              Med ett sådant stöd kan läkaren korrigera ordinationer om systemet
              larmar om dubbelförskrivning, feldosering eller interaktion.
            </seg>
            <seg xml:id="i-036152fb8dde8479-0">
              En god informationsförsörjning utgör grunden inom hälso- och
              sjukvården. I dag sker i stort sett all journalföring och meddelandehantering
              inom svensk hälso- och sjukvård elektroniskt. Men ännu har inte
              alla de nyttoeffekter som är möjliga uppnåtts. Därför har regeringen
              givit hög prioritet åt att påskynda införandet av säkra och användarvänliga
              IT-stöd.
            </seg>
            <seg xml:id="i-8594ffcad09711ad-0">
              Regeringen föreslår att tillsynen över hälso- och sjukvården
              och socialtjänsten samlas till en samlad och integrerad tillsyn
              i Socialstyrelsen från och med den 1 januari 2010. En samlad tillsyn
              ger bäst förutsättningar att uppmärksamma svagheter i vårdkedjan
              mellan huvudmännen.
            </seg>
            <seg xml:id="i-0ee3e20e48dc8469-0">
              Det finns i dag skyldighet enligt hälso- och sjukvårdslagen för
              vårdgivare att snarast anmäla till Socialstyrelsen om en patient
              i samband med hälso- och sjukvård drabbats av eller utsatts för
              risk att drabbas av allvarlig skada eller sjukdom, lex Maria.
              I socialtjänstlagen finns bestämmelser om en skyldighet för anställda
              och för dem som är verksamma i omsorgerna om äldre eller människor
              med funktionshinder att anmäla allvarliga missförhållanden, lex
              Sarah. Felmedicinering kan omfattas av en sådan skyldighet.
            </seg>
            <seg xml:id="i-f31c9d0d264cb5ad-0">
              Som jag har redovisat har regeringen tagit initiativ till att
              förbättra läkemedelsanvändningen för äldre och motverka felmedicinering.
              Jag kommer att noga följa utvecklingen av de åtgärder som vidtagits.
            </seg>
          </u>
          <note xml:id="i-a9b7324b2e42b68a-0">
            Anf. 25 THOMAS NIHLÉN (mp):
          </note>
          <u who="nina_larsson_c91cec" prev="cont" xml:id="i-d74a068d9d9a0a2b-0">
            <seg xml:id="i-920f006cd44424e1-0">
              Fru talman! Tack för svaret, Maria Larsson. Jag tycker att det
              är ett ofullständigt svar eftersom ministern inte har svarat på
              den första av de tre frågorna i interpellationen.
            </seg>
            <seg xml:id="i-b80345564f735d42-0">
              I interpellationssvaret är min första fråga över huvud taget
              inte kommenterad, vilket jag anser vara anmärkningsvärt. Det är
              väl ändå meningen att ministern och regeringen åtminstone ska
              försöka besvara en fråga i en interpellation.
            </seg>
            <seg xml:id="i-32d4032c48312144-0">
              Jag tolkar tystnaden och avsaknaden av svar på den första frågan
              som en bekräftelse på Miljöpartiets uppfattning att regeringen
              inte tar de här frågorna riktigt på allvar.
            </seg>
            <seg xml:id="i-16b6230f945d8e05-0">
              Vad det än beror på att ministern inte svarar på frågan vill
              jag ge Maria Larsson chansen att korrigera misstaget genom att
              nu här i kammaren förklara varför hon inte har svarat på frågan
              och ge ett tydligt och klarläggande svar på min första fråga.
            </seg>
            <seg xml:id="i-b811b78d04cafb27-0">
              Den lyder: Med anledning av den senaste rapporten från Socialstyrelsen
              om felaktig läkemedelsanvändning hos äldre undrar jag om ministern
              har skaffat sig heltäckande kunskaper och fakta om hur stort detta
              problem är på riksnivå eller om ministern avser att ta fram fakta.
            </seg>
            <seg xml:id="i-31f3adca7d2c7268-0">
              Den rapport som jag hänvisar till är den rapport där Socialstyrelsens
              regionala tillsynsenhet i Jönköping 2005 i ett projekt gjorde
              en analys av läkemedelsbehandlingen av ungefär 300 äldre patienter
              i Östergötland, Kalmar och Jönköping. Resultatet presenterades
              i en rapport där slutsatsen var att det fanns allvarliga brister
              och att felbehandling med läkemedel var vanligt förekommande.
            </seg>
            <seg xml:id="i-597c2ed6f4dc9512-0">
              Samma typ av analys gjordes även 2008 i form av en uppföljningsrapport
              som nyligen publicerats. Resultaten är anmärkningsvärda. Det konstateras
              att felbehandlingarna har ökat. Antalet läkemedel per patient
              har ökat. Förskrivningen av lugnande medel och sömnmedel har ökat,
              antalet D-interaktioner har ökat och dubbelanvändningen av läkemedel
              har mer än fördubblats.
            </seg>
            <seg xml:id="i-d8af9a697c05209f-0">
              Denna allvarliga försämring av läkemedelsanvändningen hos våra
              äldre har alltså skett trots att det i de tre aktuella landstingen
              faktiskt har genomförts en hel del åtgärder. Man har bland annat
              genomfört ett stort antal läkemedelsgenomgångar vilket uppenbarligen
              inte haft någon märkbar effekt.
            </seg>
            <seg xml:id="i-ca7b52b19b4f1345-0">
              Tycker inte ministern att det är alarmerande och närmast en skandal
              att Socialstyrelsens rapport visar att de allvarliga brister som
              man pekade på 2005 har förvärrats ytterligare och att det på alla
              punkter har skett försämringar i läkemedelsanvändningen hos våra
              äldre? Tydligen inte, eftersom ministern inte ens har kommenterat
              det i interpellationssvaret.
            </seg>
            <seg xml:id="i-d4968380eb811ad2-0">
              Jag hoppas att jag nu får ett tydligt och klarläggande svar på
              min första fråga.
            </seg>
          </u>
          <note type="speaker" xml:id="i-c7b35cab38c0099c-0">
            Anf. 26 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d4e9eac84890729b-1" next="cont">
            <seg xml:id="i-8ca58fba9be97295-0">
              Fru talman! Interpellationssvaren får ha en viss längd. Med anledning
              av att vi faktiskt har tagit den här frågan på stort allvar och
              har genomfört en mängd åtgärder var jag väldigt angelägen om att
              få berätta om dem i svaret. Därför var utrymmet för att besvara
              den första frågan ganska litet.
            </seg>
            <seg xml:id="i-ba6cd7ec5eb651b3-0">
              Thomas Nihlén och jag har haft diskussioner tidigare i det här
              ämnet. Och jag tror att Thomas Nihlén, om han inte alldeles har
              slagit dövörat till, har förstått att jag hyser en stor oro på
              det här området utifrån den rapport som Thomas Nihlén hänvisar
              till men också utifrån andra rapporter, både från Socialstyrelsen
              och från annat håll. Vi har intensifierat det här arbetet på ett
              påtagligt sätt och inrättat en rad reformer för att det ska kunna
              ske en förändring. Att få med alla de saker som vi faktiskt gör,
              som pekar mot att framtiden kan se annorlunda ut, har varit angeläget
              i svaret.
            </seg>
            <seg xml:id="i-e30790117e1ac4de-0">
              Jag är mycket bekymrad över att det sker en sådan övermedicinering
              av våra äldre, att alltför många personer med en demens också
              får antidepressiva medel när det ibland kan vara andra saker som
              framför allt behövs.
            </seg>
            <seg xml:id="i-4f4a5e3c3d57e496-0">
              Jag har varit ute på en mängd olika besök i vården. Jag har sett
              exempel som en 95-årig kvinna som hade 29 olika läkemedel. Faktum
              är att när läkemedelsgenomgångar görs, och de har ökat markant
              med hjälp av de stimulanspengar som har funnits till förfogande,
              har de nästan alltid lett till att läkemedel har satts ut. Man
              har minskat antalet läkemedel för den äldre med en bättre hälsa
              som följd.
            </seg>
            <seg xml:id="i-0f8a711346345642-0">
              Det här är ett högst angeläget område, och då gäller det att
              arbeta med det på ett strukturerat och metodiskt sätt och att
              bygga in kontrollsystem. Vi har vidtagit en rad åtgärder som kan
              ha betydelse, men jag är inte säker på att vi är färdiga, utan
              det kan behöva göras ytterligare saker.
            </seg>
            <seg xml:id="i-c1e514a5856254ee-0">
              I den rapport som jag fick från Socialstyrelsen om läkemedelsbehandling
              av äldre patienter på medicinklinik lämnar Socialstyrelsen ett
              antal förslag på vad man kan göra. Man pekar bland annat på ökad
              kunskap hos personal, förbättrad samverkan mellan sjukhuskliniker.
              Kvalitetsregister riskerar ibland att driva fram en ökad medicinanvändning,
              säger man, och det är något som jag tycker att vi ska ta på största
              allvar och ha stor vaksamhet på. Man säger också i rapporten Effektivare
              läkemedelsanvändning att det bör finnas läkare med särskilt koordinationsansvar.
              Det är en sak som vi tittar på nu. Man menar att det bör finnas
              en utbildning i polypharmaci, alltså om läkemedel, på AT-nivå,
              alltså i läkarnas AT-tjänstgöring. Och man menar att det bör finnas
              team som jobbar med detta där både geriatriker och allmänläkare
              ingår.
            </seg>
            <seg xml:id="i-41930cdd8afa343e-0">
              Socialstyrelsen har i sina genomgångar också gett oss förslag
              på saker som vi kan gå vidare med. Men jag skulle vi återkomma
              till och säga att väldigt många av de saker som vi nu inför kommer
              att ha betydelse. Sedan tycker jag att det är bra att vi har en
              offentlig debatt om detta. Den bör föras av många människor, inte
              bara här i riksdagens kammare utan ute i vårdens verklighet, bland
              de äldre och bland pensionärsorganisationerna, för att vi verkligen
              ska få ljus på frågan.
            </seg>
            <seg xml:id="i-15ae195e57770fd1-0">
              Det sker en stor överförskrivning av läkemedel till äldre i dag,
              och den måste minska.
            </seg>
          </u>
          <note xml:id="i-0f82012e851fc534-0">
            Anf. 27 THOMAS NIHLÉN (mp):
          </note>
          <u who="nina_larsson_c91cec" prev="cont" xml:id="i-d74a068d9d9a0a2b-1">
            <seg xml:id="i-3e3001cff2e1087d-0">
              Fru talman! Jag konstaterar att Maria Larsson inte heller nu
              tog tillfället i akt att svara på frågan.
            </seg>
            <seg xml:id="i-75aa00831d83b189-0">
              Vi vet att många av våra äldre i Sverige i dag drabbas av skador
              och sjuklighet och dör på grund av felaktig läkemedelsanvändning
              och av läkemedelsrelaterade orsaker.
            </seg>
            <seg xml:id="i-8f98b8bd50132b9a-0">
              Det som finns i min fråga är att det saknas uppgifter om hur
              många det är som drabbas och varför. Varför vill inte ministern
              utreda och kartlägga hur stort problemet med felaktig läkemedelsanvändning
              till våra äldre är i Sverige?
            </seg>
            <seg xml:id="i-e1ea4921e773b275-0">
              Det stora problemet är att så länge vi inte har en nulägesbeskrivning
              av problemets omfattning, vilka som drabbas och varför har vi
              inte någon som helst möjlighet att veta om alla åtgärder och insatser
              verkligen har någon effekt eller inte. Det är det som är det allvarliga.
            </seg>
            <seg xml:id="i-e9f909c2f984cd45-0">
              Min andra fråga i interpellationen handlar om vilka åtgärder
              ministern planerar att vidta för att motverka försämring av läkemedelsbehandling
              av våra äldre. I svaret presenteras ett stort antal åtgärder,
              och många av dem är bra och kan jag ställa mig bakom. Det handlar
              framför allt om olika former av förbättrat IT-stöd, om nya rekommendationer
              och riktlinjer och om läkemedelsgenomgångar.
            </seg>
            <seg xml:id="i-192b8dac0cb2a2ee-0">
              Åtgärderna som handlar om förbättrat IT-stöd är viktiga och nödvändiga,
              men det kommer förmodligen att dröja flera år innan vi eventuellt
              kan se de positiva effekterna av dem.
            </seg>
            <seg xml:id="i-eb4f49ef1a7cbbd2-0">
              När det gäller problemet med nya riktlinjer och rekommendationer
              är att vi vet av erfarenhet att de har väldigt dålig följsamhet.
              Och vi vet att det än så länge inte finns en kraftfull tillsyn
              som gör att dessa riktlinjer och rekommendationer verkligen följs.
            </seg>
            <seg xml:id="i-5348e2816b850841-0">
              När det gäller läkemedelsgenomgångar visar väl inte minst Socialstyrelsens
              rapport som jag hänvisade till att den åtgärden inte är någon
              långsiktig lösning.
            </seg>
            <seg xml:id="i-03330014de59a7db-0">
              Vad är det då för åtgärder och insatser som verkligen har någon
              effekt på felaktig läkemedelsanvändning? Finns det några åtgärder
              som är evidensbaserade? Ja, det finns det faktiskt. Den 6 maj,
              för två dagar sedan, presenterade SBU en rapport som heter Äldres
              läkemedelsanvändning hur kan den förbättras ? Nu vet jag inte
              om Maria Larsson har sett den eller läst den, men en av de viktigaste
              slutsatserna i den rapporten är att ökad utbildning och information
              till läkare och förskrivare leder till minskad felaktig läkemedelsanvändning.
              Detta kan man tydligt vetenskapligt belägga, och det är en av
              de åtgärder som har starkast evidens.
            </seg>
            <seg xml:id="i-b4d9814b01754983-0">
              Min fråga till statsrådet blir följaktligen: Varför väljer inte
              regeringen att i första hand satsa på åtgärder mot den felaktiga
              läkemedelsanvändningen för våra äldre som har ett starkt vetenskapligt
              stöd?
            </seg>
          </u>
          <note type="speaker" xml:id="i-66b59a3186c772ee-0">
            Anf. 28 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d4e9eac84890729b-2" next="cont">
            <seg xml:id="i-9a4bf8cf811954a9-0">
              Fru talman! Jag tycker att vi ska hyfsa orden lite och inte anklaga
              varandra för oförskämdheter som inte äger relevans, utan vi får
              hålla oss till sakfrågorna.
            </seg>
            <seg xml:id="i-10bfc4ee2b2ec027-0">
              När det gäller om vi vet hur situationen ser ut i dag kan jag
              säga att det finns sådana uppgifter. Och jag väntar på sådana
              från Socialstyrelsen, där en kartläggning har skett av hur mycket
              läkemedel som används till personer över 80 år, också användningen
              av sömnmedel, antidepressiva medel, lugnande medel och antipsykotiska
              medel fördelat på män och kvinnor. Det är ett kartläggningsarbete
              som är gjort och som snart kommer att redovisas.
            </seg>
            <seg xml:id="i-be3e005293bf3f2e-0">
              Jag håller med om att det är viktigt att veta hur situationen
              ser ut för att kunna göra rätt insatser i proportion till problemets
              storlek, och det här är ett stort problem. Det har dessutom ökat,
              även om det nu finns tecken på att den trenden håller på att vändas.
              Jag tror att en del i det är att det har blivit en mycket större
              offentlig debatt.
            </seg>
            <seg xml:id="i-8bf4ca7c51cb05c4-0">
              Svaren saknas alltså inte, utan de är naturligtvis någonting
              som vi har sett till att få fram. Det jag kan vara bekymrad över,
              Thomas Nihlén, är att den tidigare regeringen, och ni utgjorde
              en del av regeringsunderlaget, gjorde så lite åt detta. Allt det
              som Thomas Nihlén nu står och önskar att vi ska göra skedde inte
              under den förra regeringsperioden när ni var stödpartier till
              regeringen. Problemen var väl kända redan då, men väldigt lite
              av åtgärder vidtogs.
            </seg>
            <seg xml:id="i-ec3c18abcf1ab81f-0">
              Vi har satt in en rad åtgärder, inte minst kontrollsystem via
              apoteken nu. Vi har en ny lagstiftning på plats, patientdatalagen,
              som gör det möjligt med ett informationsutbyte mellan olika vårdgivare.
              Jag tror också att det behövs en fördjupning på det här området
              inom läkarutbildningen.
            </seg>
            <seg xml:id="i-7e6ba9b07cd86040-0">
              Jag har också läst SBU:s rapport. Den är alldeles färsk den kom
              för två dagar sedan. I sina slutsatser pekar de tydligt på att
              det kanske inte finns en enskild åtgärd som är den enda lösningen.
              Ibland vill politiker gärna att man ska hitta en sak som ska lösa
              hela problemet. Det här är ett komplext problemområde som kommer
              att kräva flera olika insatser, och vi har börjat jobba aktivt
              med en hel del av dessa. SBU pekar på att man behöver jobba med
              informationshantering, rutiner och hjälpmedel för förskrivning
              och behandlingsuppföljning, distribution av läkemedel samt utbildningsinsatser.
            </seg>
            <seg xml:id="i-8e59b978e6afec3e-0">
              Det finns alltså inte en enda fingerknäpp som löser hela problemet.
              Att vända trenden och få ned läkemedelsförskrivningen kräver en
              rad olika åtgärder. De insatser vi nu har gjort de lagändringar
              vi har genomfört, Apotekets möjlighet att ha ett inbyggt elektroniskt
              varningssystem, den nya tillsynsorganisation som kan tillsyna
              hela vårdkedjan är ganska stora och omfattande reformer som kommer
              att innebära förbättringar.
            </seg>
          </u>
          <note xml:id="i-3db18c56fd85f144-0">
            Anf. 29 THOMAS NIHLÉN (mp):
          </note>
          <u who="nina_larsson_c91cec" prev="cont" xml:id="i-d74a068d9d9a0a2b-2">
            <seg xml:id="i-185be9744834a751-0">
              Fru talman! Poängen med min fråga var att den åtgärd som enligt
              SBU-rapporten hade kanske starkast evidens inte finns med i det
              åtgärdsprogram som presenteras i svaret.
            </seg>
            <seg xml:id="i-69cfbc9995a84fbc-0">
              Att en sådan här kartläggning har påbörjats är en jättestor nyhet,
              måste jag säga. Jag tror dock inte att denna kartläggning riktar
              in sig på just det jag tog upp om den felaktiga läkemedelsanvändningen,
              antalet skador och dödsfall och så vidare.
            </seg>
            <seg xml:id="i-34f72aa8d6cb3a5a-0">
              Min tredje fråga i interpellationen handlade om en skärpt lagstiftning
              mot läkemedelsvanvård i form av en lex Gulli. Miljöpartiet har
              i riksdagen framfört ett stort antal förslag på konkreta åtgärder
              för att minska den felaktiga läkemedelsanvändningen för våra äldre.
              Ett av förslagen är att införa en lex Gulli.
            </seg>
            <seg xml:id="i-2f3a83cfeeadd991-0">
              Gulli Johansson drabbades av en allvarlig läkemedelsvanvård som
              gjorde att hon förlorade elva år av sitt liv. Hennes fall beskrevs
              i Uppdrag granskning i höstas. Med anledning av fallet Gulli Johansson,
              och många andra som drabbats av samma öde, anser vi att det behövs
              en tydlig anmälningsskyldighet om man misstänker att någon drabbats
              av felaktig läkemedelsanvändning som leder till läkemedelsvanvård.
            </seg>
            <seg xml:id="i-9e0938bf559346e1-0">
              I svaret menar ministern att dagens lex Sarah skulle kunna användas
              för anmälningar av läkemedelsvanvård. Problemet med läkemedelsvanvård
              är att det faller mellan två olika lagstiftningar: hälso- och
              sjukvårdslagen och socialtjänstlagen. Därför är vi övertygade
              om att det behövs en lex Gulli som innebär att inte bara personal
              utan även anhöriga ska kunna göra dessa anmälningar.
            </seg>
            <seg xml:id="i-1a5834c41763f950-0">
              Ser inte ministern problemet med att det i dag saknas en effektiv
              lagstiftning som uppmärksammar problemet med läkemedelsvanvård
              för våra äldre?
            </seg>
          </u>
          <note type="speaker" xml:id="i-1b32c89b5ea7948a-0">
            Anf. 30 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-f888b2061bdf6649-0">
            <seg xml:id="i-c8d51fe350e44162-0">
              Fru talman! Vi har en lagstiftning på plats som heter lex Sarah
              och som vi just nu förtydligar ytterligare. Jag tror att det är
              viktigt för vårdens personal att tillvaron inte blir alltför oöverblickbar
              med alltför många olika typer av lagstiftning. Denna lagstiftning
              är fullt möjlig att använda för det ändamål som Thomas Nihlén
              vill, och jag hoppas att den ska användas också på detta område
              där det behövs mycket mer av vaksamhet och anmälande. En högre
              anmälningsfrekvens leder till ett förbättringsarbete. Det som
              anmäls blir synliggjort, vilket leder till det kvalitetsutvecklingsarbete
              som både Thomas Nihlén och jag är angelägna om att få till stånd.
            </seg>
            <seg xml:id="i-4a42b360ef118f09-0">
              Jag har gett ett väldigt utförligt svar till Thomas Nihlén när
              det gäller alla de saker som är på gång. Jag har också antytt
              att jag inte tror att arbetet är avslutat, även om jag har fått
              siffror som tyder på att det sker en förbättring och kanske till
              och med ett trendbrott här. Det finns väldigt mycket kvar att
              göra eftersom förskrivningen är för stor.
            </seg>
            <seg xml:id="i-dd879aa087094389-0">
              När det handlar om utbildningsinsatser tror jag att det behövs
              förstärkningar även där. Jag kan beklaga att det inte har gjorts
              tidigare, när Thomas Nihlén stödde den tidigare regeringen. Det
              gjordes inte då, och det är naturligtvis en sak som vi får arbeta
              vidare med.
            </seg>
            <seg xml:id="i-554bd70840c71e8f-0">
              Den här frågan kommer inte att lösas över en natt, men det är
              ett centralt och viktigt förbättringsarbete. Det handlar om de
              äldres livskvalitet. I dag har många en mycket sämre livskvalitet
              än vad som skulle vara möjligt därför att de äter för många mediciner.
            </seg>
            <seg xml:id="i-d9089b0e381c9e18-0">
              Detta är en väldigt angelägen fråga för regeringen; det hoppas
              jag att Thomas Nihlén förstår när han ser redovisningen av alla
              de åtgärder vi har vidtagit. Förbättringsarbetet kommer också
              att fortsätta.
            </seg>
          </u>
          <note xml:id="i-51232525b2f05326-1">
            Överläggningen var härmed avslutad.
          </note>
          <note xml:id="i-e0cb6ac4f4318842-0">
            5 § Svar på interpellation 2008/09:406 om definition av utanförskapet
          </note>
          <note type="speaker" xml:id="i-354f53ee18d60d65-0">
            Anf. 31 Finansminister ANDERS BORG (m):
          </note>
          <u xml:id="i-2128414f2e72272e-7" who="unknown">
            <seg xml:id="i-3552828d2dcd197c-0">
              Fru talman! Hillevi Larsson har frågat mig om jag i samband med
              den ekonomiska vårpropositionen avser att återkomma med en precisering
              av hur begreppet utanförskap ska mätas.
            </seg>
            <seg xml:id="i-64ca81d5ee64afec-0">
              Tidigare var debatten kring arbetslöshet alltför ofta fokuserad
              på antalet sysselsatta och arbetslösa. De kvantitativa sysselsättningsmål
              som användes kunde uppnås genom att människor flyttades från öppen
              arbetslöshet till arbetsmarknadspolitiska åtgärder eller till
              tillstånd helt utanför arbetsmarknaden. Målen tydliggjorde inte
              heller att det helt avgörande för ökad välfärd är att de nya jobben
              är varaktiga så att människor inte får problem på nytt när konjunkturläget
              blir sämre.
            </seg>
            <seg xml:id="i-186fe2f1d37c8fc3-0">
              Regeringens huvudsyfte med utanförskapsbegreppet är därför att
              belysa att betydligt fler än de som räknas som arbetslösa kan
              ha arbetsmarknadsrelaterade problem. För många kan dessa problem
              till och med vara allvarligare än situationen för de arbetslösa.
              Utanförskapet är således ett samlingsbegrepp för ett allvarligt
              samhällsproblem och låter sig inte kvantifieras med en enda storhet.
              Utvecklingen på arbetsmarknaden måste därför bevakas med en bred
              uppsättning indikatorer som beskriver arbetsmarknadssituationen
              för hela befolkningen i arbetsför ålder.
            </seg>
            <seg xml:id="i-af448a171d317a3f-0">
              Regeringen presenterade ett ramverk för sysselsättningspolitiken
              i budgetpropositionen för 2009. Ramverket syftar till att identifiera,
              styra åtgärderna till och följa upp de mest väsentliga problemen
              på arbetsmarknaden. Ett av de viktigaste beslutsunderlagen för
              detta är Statistiska centralbyråns, SCB:s, arbetskraftsundersökning,
              AKU.
            </seg>
            <seg xml:id="i-948649929ce9b53d-0">
              Sedan ett år tillbaka pågår på regeringens initiativ ett arbete
              med att vidareutveckla statistiken och statistikredovisningen
              baserad på AKU. Under hösten presenterades de första resultaten
              av detta arbete. Arbetet fortsätter, och SCB kommer successivt
              att publicera nya och bättre indikatorer. Regeringen har i vårpropositionen
              redovisat utvecklingen på arbetsmarknaden utifrån denna nya statistik
              och avser att fortsätta med det även i kommande propositioner.
            </seg>
          </u>
          <note type="speaker" xml:id="i-a6bd5f5c32797ba7-0">
            Anf. 32 HILLEVI LARSSON (s):
          </note>
          <u who="hillevi_larsson_896639" xml:id="i-1e751c167ea9deda-0">
            <seg xml:id="i-315d29b82bf97135-0">
              Fru talman! Före valet var det mycket diskussion om utanförskapet.
              När man tittade lite närmare på de siffror som visade att över
              en miljon svenskar befann sig i utanförskap kunde man se att det
              var rätt mycket som var inräknat i detta utanförskap. Det var
              alla som var sjukskrivna, både kort- och långtidssjukskrivna.
              En del av dem kunde rimligtvis inte jobba eftersom de var svårt
              sjuka, men när det gäller de korttidssjuka var det ju bara tillfälligt.
              Förtidspensionärer var inräknade i gruppen liksom föräldralediga,
              hemmafruar som själva valt att vara hemma och inte jobba, värnpliktiga,
              deltidsarbetslösa och även undersysselsatta. Man kan räkna upp
              ytterligare grupper, men detta är några exempel. Alla som de facto
              inte jobbade full tid räknades alltså som att de befann sig i
              ett utanförskap.
            </seg>
            <seg xml:id="i-4f51601c473e3330-0">
              Dock visade det sig att bara en fjärdedel av dessa helt och hållet
              levde på ersättningar från samhället. Jag vill inte kalla det
              bidrag; de här ersättningarna är ju en form av försäkring som
              människor har betalat när de har arbetat för den händelse att
              de någon gång skulle bli sjuka eller arbetslösa. Tre fjärdedelar
              fick alltså bara delvis ersättningar från samhället. Vissa jobbade
              en del av året; en del var tillfälligt sjuka, hade studerat, var
              föräldralediga och så vidare. Det är ett märkligt sätt att göra
              statistik när exempelvis värnpliktiga också räknas som i utanförskap.
            </seg>
            <seg xml:id="i-a5e414562c7d8aa9-0">
              Det viktigaste är dock att vi får jämförbar statistik. När vi
              tittar i backspegeln och jämför det enorma utanförskap som sades
              finnas före valet med hur det ser ut i dag, är det exakt samma
              sätt man räknar på eller har man nu ändrat statistiken? Jag tror
              i och för sig att den behöver ändras eftersom det var ett konstigt
              sätt att räkna på, men det måste samtidigt vara viktigt att kunna
              jämföra för att kunna se utvecklingen: Har utanförskapet blivit
              mindre eller större? Vad har egentligen hänt? Det känns förvirrande.
            </seg>
            <seg xml:id="i-fe489a23ca574303-0">
              Jag fick höra i svaret att man nu ska ändra statistiken, men
              då vill jag veta på vilket sätt. Vilka regler är det nu som gäller?
              Vilka ska nu innefattas i utanförskapet? Är det samma sätt att
              räkna som förut, eller är det ett helt nytt sätt?
            </seg>
            <seg xml:id="i-b7d1af6ce86bc751-0">
              Är det ett helt nytt sätt vill jag gärna veta hur man jämför
              med det gamla systemet. Ett konkret exempel som jag har tagit
              upp i min interpellation är om man tillfälligt är förkyld, vilket
              de flesta av oss är någon gång om året oavsett hur mycket vi arbetar
              i övrigt. Man jämför det med vårdnadsbidrag då man är hemma och
              uppbär ersättning från staten. Det räknas som att man är med och
              jobbar när man uppbär vårdnadsbidrag, men är man förkyld befinner
              man sig i ett utanförskap.
            </seg>
            <seg xml:id="i-ad9821f5e0eae8b0-0">
              En annan brist i det tidigare sättet att räkna var att man lade
              ihop all frånvaro från arbetsmarknaden i en enda klump och räknade
              om det till ett antal heltidsarbeten. Det innebär att om man lägger
              ihop tio personer som har varit förkylda under året får man det
              till att det kanske var någon som hade varit borta helt och hållet
              från arbetsmarknaden. Folk som de facto är med på arbetsmarknaden
              räknas som att de bidrar till utanförskapet. Det tycker jag är
              ett väldigt konstigt sätt att räkna på.
            </seg>
            <seg xml:id="i-278f59b488232d17-0">
              Kan man tänka sig att ta bort det sättet att räkna och i stället
              se individuellt om man är i utanförskap eller inte och inte räkna
              ihop all bortovaro i en enda klumpsumma och räkna ihop det till
              ett antal arbetstillfällen?
            </seg>
          </u>
          <note type="speaker" xml:id="i-c0aa7ff38058fd32-0">
            Anf. 33 Finansminister ANDERS BORG (m):
          </note>
          <u xml:id="i-2128414f2e72272e-8" who="unknown">
            <seg xml:id="i-eaf7d8fadad9145b-0">
              Herr talman! Det här är en av de debatter jag på många sätt tycker
              är lite sorgesamma. Att debattera med Miljöpartiet varför människor
              inte ska vara på arbetsmarknaden tycker jag på ett sätt är logiskt
              och rimligt. Det är en del av deras grundläggande ideologi att
              full sysselsättning inte är en central del av hur vi bygger upp
              ett välfärdssamhälle. För Socialdemokraterna tycker jag utanförskap
              och full sysselsättning borde vara en kärnuppgift, inte att låtsas
              som att vi försöker skapa ett begrepp som är en konstruktion och
              som inte är viktig utan att se kärnproblemet.
            </seg>
            <seg xml:id="i-ce87759f9cd2ee5f-0">
              Joakim Palmes stora välfärdsutredning visar med all önskvärd
              tydlighet att det här med arbete är en central del av välfärden
              därför att den har så många trådar ut på andra områden. Det påverkar
              familj, barn, vilken tillgång man har till samhällsnyttigheter,
              ens förankring i närområdet, ens individuella trygghet därför
              att mycket av de civila nätverken är byggt kring arbetskamrater,
              arbetsplats, yrkesidentitet.
            </seg>
            <seg xml:id="i-d6f00283c6ce630c-0">
              Vad är då utanförskapet? Jo, det är ett försök, inte från Moderaterna
              och inte från alliansen, utan från forskare och debattörer internationellt
              och i Sverige att fånga det faktum att vi har en skuggsida av
              misslyckanden med att nå full sysselsättning. Det är människor
              som inte är förankrade på arbetsmarknaden och som inte har den
              trygghet som följer av arbete därför att de på olika sätt har
              fastnat i miljöer och system som gör att de inte är på arbetsmarknaden.
            </seg>
            <seg xml:id="i-aa2e40cae0c554da-0">
              Hur ska man mäta det här? Vi har försökt att på ett relativt
              öppet och ärligt sätt diskutera frågan rakt igenom. Det är inte
              så som man har gjort gällande att vi har valt något enskilt mått.
              Det vi har gjort är att försöka etablera en bred approach. Varför
              det? Ja, därför att inget enskilt mått fångar grundproblemet.
              Säger vi att det är arbetslösheten tappar vi att stora grupper,
              inte minst från andra europeiska länder, har emigrerat från arbetsmarknad,
              att man har en bristande jämställdhet så att kvinnor inte är på
              arbetsmarknaden. Det kan handla om att människor fastnat i förtidspensionering.
              Arbetslösheten är ett för snävt mått för att fånga utanförskapet.
            </seg>
            <seg xml:id="i-bf2e52c02706fad9-0">
              Ska vi välja sysselsättningsnivån? Nej, det blir inte heller
              bra. En central del i problematiken är hur väl ungdomar och invandrare
              integreras på arbetsmarknaden, hur bra vi är på att få äldre människor
              att stanna kvar. Sysselsättningsmåttet fångar inte det eftersom
              det blir människor som står utanför arbetsmarknaden som blir måttet.
            </seg>
            <seg xml:id="i-75011f48feb6b4a5-0">
              Det spelar roll hur man är sysselsatt. Är det ett jobb med kollektivavtal
              eller är det ett tillfälligt kontrakt? Är det en väl organiserad
              verksamhet? Är arbetade timmar ett bättre mått? Nej, det spelar
              roll vem som arbetar de timmarna. Att ha en extremt hög arbetstid
              för män under de mest arbetskraftsintensiva åren fångar inte den
              trasighet ett samhälle upplever när stora grupper stängs utanför.
            </seg>
            <seg xml:id="i-f3410f800f96c31a-0">
              Är helårsekvivalenterna det sanna måttet? Nej, det är inte det
              sanna måttet. Det är det mått vi har ärvt av Erik Åsbrink och
              Socialdemokraterna när man lade fast en sysselsättningspolitik
              där vi hade problemet att folk gick mellan olika system.
            </seg>
            <seg xml:id="i-2fb9f17602ceea1f-0">
              Det finns inte ett mått att arbeta med detta, men det är ingen
              ursäkt för att inte försöka. Det finns inget värre gissel för
              ett samhälle än att stora grupper stängs utanför arbetsmarknaden.
              Hur vi mäter det, hur vi förstår det och hur vi gör någonting
              åt det kan vi ha olika uppfattningar om. Jag har full respekt
              för att Socialdemokraterna kan ha andra ideologiska utgångspunkter
              för att möta problemet. Men att försöka förringa eller få den
              här diskussionen att handla om något annat än vad den ska handla
              om är för mig både sorgligt och förvånande.
            </seg>
          </u>
          <note type="speaker" xml:id="i-3ac2c2f1778edda0-0">
            Anf. 34 HILLEVI LARSSON (s):
          </note>
          <u who="hillevi_larsson_896639" xml:id="i-1e751c167ea9deda-1">
            <seg xml:id="i-ca8a86c320c8f995-0">
              Herr talman! Det är en väldigt intressant diskussion, och jag
              försöker inte på något sätt komma undan den diskussionen. Däremot
              tycker jag att vi ska koncentrera oss på kärnproblemet, och jag
              anser att kärnproblemet är att människor som är förkylda någon
              gång om året eller gör värnplikt räknas in i statistiken för utanförskap.
              Däremot är grundproblemet: Vilka är de som har svårast på arbetsmarknaden?
              Ja, det är lågutbildade, personer med funktionsnedsättning som
              har svårt att hitta arbetsplatser som är anpassade efter dem och
              som möts av diskriminering. Det är äldre arbetskraft, det är människor
              med utländsk bakgrund och det är människor som bor på orter där
              det är väldigt svårt att få jobb. Där har man räknat ut att när
              jobben har kommit konjunkturen går trots allt upp och ned är det
              70 procent av jobben som går till dem som har högre utbildning
              och bara 1 procent till dem som har lägre utbildning. Det tycker
              jag är det verkliga utanförskapet, människor som egentligen inte
              är så konjunkturberoende. De som är konjunkturberoende har en
              chans att få jobb så fort konjunkturen vänder. Men de som även
              i tider då det kommer nya jobb inte får jobben är i utanförskap.
              Jag tycker att vi ska koncentrera oss kring människor som har
              en arbetsförmåga och som vill arbeta men som har väldigt svårt
              att få jobb. Åtgärderna ska koncentreras på: Vad är det de här
              människorna behöver? Det är framför allt utbildning, stöd, aktiv
              arbetsmarknadspolitik. Forskningen visar att om man har aktiva
              åtgärder är det många fler som ändå så småningom får jobb även
              om det kan ta lite tid. Därför tycker jag att politiken mer borde
              inriktas på de människor som jag tycker är i det verkliga utanförskapet.
            </seg>
            <seg xml:id="i-b87934ec16c8b85a-0">
              Det hjälper inte med skattesänkningar och försämring av ersättningar,
              höjd a-kasseavgift, minskning av arbetsmarknadsprogram. Det kan
              till och med få motsatt effekt. Det som händer med människor som
              lever i ett utanförskap och som har väldigt svårt att få jobb
              är att de får än sämre ekonomisk situation och får ännu mindre
              stöd och hjälp för att få ett jobb. Det är därför det är så viktigt
              att definiera i statistiken vad man menar med utanförskap. Det
              får också konsekvenser för de åtgärder man genomför. Det är mycket
              möjligt att många av de åtgärder som har genomförts av regeringen
              är verkningslösa. För dem som verkligen vill ha jobb men som har
              svårt att komma in på arbetsmarknaden blir det bara en form av
              bestraffning. De får mindre pengar att leva på och blir utpekade
              som att de inte vill jobba, trots att det är det de allra helst
              vill.
            </seg>
            <seg xml:id="i-22023b4ad51e3319-0">
              Det stora problemet tycker jag inte heller är människor som studerar
              men som också räknas i utanförskap. När vi talar om ungdomsarbetslöshet
              är ett av de bästa sätten att se till att ungdomar så småningom
              får jobb att de utbildar sig och höjer sin kompetens. Det är väl
              egentligen inte positivt om så många ungdomar som möjligt direkt
              efter grundskolan eller gymnasiet ska komma in i jobb, utan det
              är bara positivt att de får utbildning. Hur kan det räknas som
              utanförskap?
            </seg>
            <seg xml:id="i-cd3b2f3dc67f757b-0">
              Jämställdheten tog finansministern själv upp, och det är väldigt
              viktigt, men där kan jag inte heller se att vårdnadsbidraget på
              något sätt stärker jämställdheten. Man har erfarenheter i Norge
              av att de som har hamnat i vårdnadsbidrag framför allt är kvinnor,
              närmare 99 procent kvinnor. Det är många kvinnor med utländsk
              bakgrund som redan har en svag ställning på arbetsmarknaden och
              som får ännu svårare att få jobb senare.
            </seg>
            <seg xml:id="i-5036b5952b4d3a19-0">
              Jag tycker att statistiken är viktig, men det får vara en rimlig
              statistik över vad utanförskap egentligen är så att man kan jämföra
              bakåt i tiden, för annars kan vi inte mäta hur det har gått.
            </seg>
          </u>
          <note type="speaker" xml:id="i-7ca238258ffd6e42-0">
            Anf. 35 PETER HULTQVIST (s):
          </note>
          <u who="peter_hultqvist_c9866b" xml:id="i-282acb6a9922733f-0">
            <seg xml:id="i-6b18c4ffc2f8a091-0">
              Herr talman! Sven Otto Littorin sade så här i en radiointervju
              strax efter regimskiftet 2006: Vi riktar nu in hela politiken
              på ett enda mål, se till att bryta utanförskapet och få fler i
              arbete. Det är den stora uppgiften. Det vann vi valet på, och
              det ska vi göra.
            </seg>
            <seg xml:id="i-fa40fbb9987d8b9a-0">
              Det var proklamationen. Nu ha det gått två och ett halvt år.
              Sanningen om Sverige är att arbetslösheten ökar rejält. Socialbidragsutgifterna
              stiger i kommunerna. Antalet varsel ökar. En stor del av de arbetslösa
              saknar till och med a-kassa som en följd av högerregeringens och
              Borgs kamraters höjningar i densamma. Socialbidrag blir det som
              återstår. Ni driver in människor i ert eget så kallade utanförskap.
            </seg>
            <seg xml:id="i-6fff8f2f7eb9dc75-0">
              Riksdagens utredningstjänst har redovisat siffror om den så kallade
              breda arbetslösheten. Källorna är SCB och AKU. År 2006 uppgick
              den till 17,9 procent av befolkningen i åldern 1664 år. År 2009
              beräknas den bli 19,5 procent, och år 2010 hela 22 procent.
            </seg>
            <seg xml:id="i-1632286bdd956516-0">
              Är detta ett bra resultat, Anders Borg? Har det lett till ett
              minskat utanförskap? Är det vad riksdagens utredningstjänst redovisar?
              Jag kan inte få det till någonting av detta. Riksdagens utredningstjänst
              är accepterad som vederhäftig och ger svart på vitt om regeringens
              misslyckanden.
            </seg>
            <seg xml:id="i-33045f026b9ac966-0">
              Littorins uttalanden studsar nu tillbaka till Anders Borgs knä.
              Vad är det finansministern egentligen ska göra för att bryta utanförskapet?
              Metoderna hittills har visat sig vara synnerligen uddlösa. Snart
              är 500 000 människor arbetslösa.
            </seg>
            <seg xml:id="i-08596e254bef753d-0">
              Statsministern, din nära vän och kamrat, stod här i kammaren
              för en tid sedan och sade att arbetslösheten bara går att påverka
              marginellt. Det minns även Borg. Är det också din uppfattning?
              Är det inte detsamma som att Reinfeldt i praktiken abdikerar i
              kampen mot arbetslösheten? Han och regeringen ger i praktiken
              upp.
            </seg>
            <seg xml:id="i-6ee2d136c718ac25-0">
              Socialdemokraterna har presenterat ett program för 120 000 fler
              personer i arbete, utbildning och arbetsmarknadsåtgärder. Ni säger
              nej till det. I stället för att ge dessa människor en chans är
              det passivt understödstagande som är ert alternativ. Är det att
              bekämpa utanförskapet?
            </seg>
            <seg xml:id="i-63dfe862628279a5-0">
              Jag tycker ärligt talat att retoriken behöver rensas när det
              gäller utanförskapet. Människor som blivit arbetslösa utan egen
              förskyllan, som studerar, är hemmafruar, värnpliktiga, sjuka och
              förtidspensionerade var enligt er egen ovetenskapliga definition
              från valrörelsen betecknade som utanför.
            </seg>
            <seg xml:id="i-be7a6a2ed13d7073-0">
              Jag har träffat många människor som upplevt sig som stämplade.
              De tycker att den politiska retoriken drar en gräns mellan dem
              som har arbete och dem som inte har arbete. Det blir en skuldbeläggning
              där man skapar konstlade motsättningar.
            </seg>
            <seg xml:id="i-83b639d9261882de-0">
              Varsel, lågkonjunktur, regeringens dåliga arbetsmarknadspolitik
              och nedskärningar är inte den enskilde individens fel. Sluta med
              de negativa stämplarna på människor och bjud in dem i samhället
              i stället!
            </seg>
            <seg xml:id="i-cbc5a7e80efdd8a2-0">
              Sedan tycker jag att Borg blandar och ger så att utanförskapet
              kan bli i stor sett vad som helst. Ni blandar och ger så att det
              passar er själva med retoriken och statistiken. Men ni glömmer
              att Riksrevisionen har sågat er egen definition.
            </seg>
            <seg xml:id="i-acb40282bca447e0-0">
              Det står: Ta initiativet till att precisera begreppet utanförskap
              så att det uppfyller de krav som bör ställas på målvariabler enligt
              de kriterier som formulerats i riksdagen. Man är inte nöjd med
              regeringens redovisningar.
            </seg>
            <seg xml:id="i-96f223339681deaa-0">
              Vad tänker du vidta för åtgärder mot bakgrund av de siffror från
              riksdagens utredningstjänst som visar att ni misslyckats rejält
              med er politik mot utanförskapet, Anders Borg?
            </seg>
          </u>
          <note type="speaker" xml:id="i-44fc8517b2855dfd-0">
            Anf. 36 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-b641787910cb016d-0">
            <seg xml:id="i-7e4af4931483d4bd-0">
              Herr talman! Anledningen till att jag går in i debatten är att
              jag tycker att finansminister Anders Borg försöker att göra frågan
              mindre än vad den egentligen är.
            </seg>
            <seg xml:id="i-455650a5740ed0f2-0">
              Under hela valrörelsen 2006 möttes jag av begreppet utanförskap.
              Företrädarna för de borgerliga partierna pratade hela tiden om
              de en miljon, en och en halv miljon människor som stod utanför
              och inte fick komma in på grund av den socialdemokratiska politiken.
            </seg>
            <seg xml:id="i-4d4101be28dbe676-0">
              Vi förlorade valet. Jag förstår varför vi förlorade valet. Vi
              var inte tydliga med att vi prioriterade jobben. Vi gjorde det,
              men det syntes inte och människor märkte det inte. Människor var
              oroade över detta med utanförskap.
            </seg>
            <seg xml:id="i-6225fd0cb76ef50a-0">
              Nu säger regeringen: Vi måste se över och förändra detta med
              utanförskap. För mig handlar det om att man egentligen inte vill
              ha samma undersökning och samma siffervariabler. Det kommer att
              visa att regeringen har misslyckats och gjort ett dåligt arbete.
            </seg>
            <seg xml:id="i-ca040ad82fc2da75-0">
              Det är väl en av anledningarna till att man inte vill ha med
              gruppen vårdnadsbidragstagare. De som ska leva på 3 000 kronor
              i månaden och vara hemma med barn ska inte ingå i gruppen. Det
              är ett tydligt bevis att man inte jämställer det och ser de pengar
              som kommer från staten på samma sätt.
            </seg>
            <seg xml:id="i-2252da797c5b588a-0">
              Är man hemma och är sjuk hör man till utanförskapet. Är man hemma
              för vård av sjukt barn hör man till utanförskapet. Har man pengar
              från a-kassan hör man till utanförskapet. Men får man vårdnadsbidrag
              är man inte utanför.
            </seg>
            <seg xml:id="i-9ca80b2648c4826b-0">
              Den 30 april redovisade DN en forskarrapport. Den visar att klyftan
              mellan rika och fattiga ökar i Sverige. Man är, som forskarna
              säger, starkt oroad över att regeringens politik ser till att
              klyftan blir ännu större.
            </seg>
            <seg xml:id="i-0b2315f6d10a3749-0">
              Förvånansvärt nog har inte någon minister i den borgerliga regeringen
              svarat på frågan hur man ser på forskarrapporten. Jag tycker att
              det är jättemärkligt att finansministern inte vill svara på frågan
              om regeringens politik ökar gruppen i utanförskap och gör andelen
              fattiga ännu större.
            </seg>
            <seg xml:id="i-abf038ec26f7f13f-0">
              Varför vill man inte svara på frågan? Är det för att man har
              gått från begreppet de nya moderaterna till de nya miljonärerna
              och nu inte längre vill tala om dem som förlorar på regeringens
              politik?
            </seg>
            <seg xml:id="i-73f5eebaae0c7a84-0">
              Det är jag som står här som vinnare eftersom jag tjänar 54 500
              kronor i månaden och därmed vinner på politiken. De som är förlorare
              är de unga arbetslösa, pensionärer, alla andra arbetslösa och
              sjuka som ska betala för att jag ska få mer pengar. Varför vill
              inte Anders Borg och regeringen tala om det, herr talman? Jag
              förstår inte det.
            </seg>
            <seg xml:id="i-f3645eb782cb456f-0">
              Varför vill man inte tala om de jobb som nu försvinner? Varför
              vill man inte berätta att nu när man inte ger pengar till kommuner
              och landsting försvinner ännu fler jobb och ännu fler unga kommer
              inte in på arbetsmarknaden? Varför vill man inte berätta om att
              de sommarjobb som är så viktiga för ungdomar nu minskar på grund
              av regeringens politik och därmed ökar utanförskapet?
            </seg>
            <seg xml:id="i-206572031ce9da2b-0">
              Herr talman! Det är obegripligt för mig att man inte vill tala
              om att orättvisorna ökar i Sverige.
            </seg>
          </u>
          <note type="speaker" xml:id="i-fcce528d26241ae1-0">
            Anf. 37 Finansminister ANDERS BORG (m):
          </note>
          <u xml:id="i-2128414f2e72272e-9" who="unknown">
            <seg xml:id="i-cd0ea35ac47c9948-0">
              Herr talman! Den här debatten handlar om hur vi ser på full sysselsättning.
              Kärnan i frågeställningen är: Hur mår Sverige? Hur har Sverige
              utvecklats över de senaste 2030 åren för dem som inte har en stark
              ställning på arbetsmarkanden? Det handlar om situationen för ungdomar,
              invandrare och äldre.
            </seg>
            <seg xml:id="i-a08702ab1df61640-0">
              Vi vet när vi tittar seriöst på frågan att i 30 år, kanske till
              och med 40 år, har utanförskapet vuxit. Andelen människor som
              varaktigt slagits ut från arbetsmarknaden mätt med en lång rad
              olika mått har kris efter kris fastnat på högre nivåer. Det har
              medfört allvarliga samhällsproblem som ökade klyftor.
            </seg>
            <seg xml:id="i-214d2337564c8978-0">
              Det är vår övergripande uppgift att göra någonting åt det och
              skapa förutsättningar för att fler får anställningar, att arbetslösheten
              kommer ned, att sjukfrånvaron minskar och att färre förtidspensioneras.
              Det handlar om att fler har ett arbete att gå till med arbetskamrater
              och kan känna stolthet över att kunna försörja sig själva och
              vara med i ett skapande projekt.
            </seg>
            <seg xml:id="i-7af9b74f1e9ac10c-0">
              Om det kan man ha en seriös debatt. Men gå kommer Hultqvist och
              Jansson in här och för tillbaka det. Jag vill passa på att tacka
              för det. Jag tror att vi vann förra valrörelsen på att vi tog
              utanförskapet på allvar. Vi valde det som prövosten för att utforma
              vår politik.
            </seg>
            <seg xml:id="i-ef4672c6fae52685-0">
              Nu fortsätter vi med det. Socialdemokraterna väljer att få det
              till en debatt som blir väldigt partipolitisk. Man utvecklar inte
              några egna svar på frågeställningen och förringar den eller hävdar
              att allting sammanhänger med regeringens åtgärder.
            </seg>
            <seg xml:id="i-8051d51b1cd99695-0">
              Det är utmärkt. Jag vill tacka för det. Det kommer att innebära
              att Socialdemokraterna även i nästa valrörelse står utan en ansvarsfull
              och fungerande jobbpolitik. Det kommer att lägga grunden för att
              vi får ett förnyat förändringsmandat för att fortsätta att utveckla
              den svenska modellen så att vi stärker den.
            </seg>
            <seg xml:id="i-ca9a3ba984ec5df3-0">
              Hillevi Larsson går in i en väsentligt mer seriös diskussion
              om utanförskapet, och det välkomnar jag. Jag ska försöka att något
              utveckla vad som är tanken bakom SCB:s fördjupade statistik. Den
              är naturligtvis inte, som Eva-Lena Jansson antyder, att vi skulle
              försöka pressa ned arbetslösheten genom att förändra statistiken.
            </seg>
            <seg xml:id="i-5233ebb934de28d9-0">
              En av de stora förändringarna som vi har gjort är att vi räknar
              in studerande som söker arbete. Vi har därmed höjt arbetslösheten
              såsom den mäts.
            </seg>
            <seg xml:id="i-096ad752121124de-0">
              Varför har vi gjort det? Jo, därför att det är en del av den
              internationella konventionen om hur man mäter arbetslöshet. Det
              är rimligen så att vi ska mäta arbetslöshet på samma sätt i alla
              länder. I princip var det Sverige och Kanada som avvek från normen,
              och det var på tok för sent när vi äntligen fick ordning på statistiken.
            </seg>
            <seg xml:id="i-7e0e01cea5ba53b2-0">
              Vad är det SCB ska göra? Det är egentligen det som Hillevi Larsson
              efterfrågar. Utanförskap är inte om någon är förkyld. Det är inte
              14 dagars sjukskrivning vid en influensa. Det är inte ens en längre
              sjukskrivning vid ett benbrott eller ett allvarligt ryggproblem.
              Det är inte en kortare arbetslöshetsperiod i samband med en tillfällig
              efterfrågeförsvagning, utan det är det varaktiga utanförskapet
              att människor under lång tid fastnar utanför arbetsmarknaden med
              alla de sociala bieffekter det har på identitet, på självupplevelse,
              på familj och på relationer. Det är det som är utanförskapsproblematiken.
              SCB:s uppdrag är att fördjupa det vi i dag vet för lite om i AKU-statistiken,
              nämligen just varaktigheten och djupet i de här frågeställningarna.
            </seg>
            <seg xml:id="i-438000e06893c671-0">
              Jag har full respekt för att vi och Socialdemokraterna inte kommer
              att ha samma syn på vad som behöver göras. Vår uppfattning är
              att det behövs aktiva åtgärder, att vi behöver försäkringar som
              är verkliga omställningsförsäkringar och att jobbavdraget är helt
              avgörande för att människor ska komma in på arbetsmarknaden och
              för att vi ska ha en lönebildning som gör att sysselsättningen
              långsiktigt och varaktigt kan öka. Det är vi oense om.
            </seg>
            <seg xml:id="i-f995b14e00827bcc-0">
              Det vi borde vara ense om är arbetet att försöka hitta bättre,
              mer fungerande och mer styrande mått för att återupprätta full
              sysselsättning. Det är vad kärnan i diskussionen handlar om, men
              inte den diskussion som Hultqvist och Jansson deltar i utan den
              som Hillevi Larsson deltog i.
            </seg>
          </u>
          <note type="speaker" xml:id="i-d348b0b05c5601f6-0">
            Anf. 38 HILLEVI LARSSON (s):
          </note>
          <u who="hillevi_larsson_896639" xml:id="i-1e751c167ea9deda-2">
            <seg xml:id="i-a2f5d510dbd2673b-0">
              Herr talman! Det här lät som en betydligt vettigare definition
              av utanförskap, det vill säga de som har fastnat i långvarig arbetslöshet
              och inte kan ta sig ur den. Men detta är inte den definition som
              har använts; det måste vi ändå vara ärliga och säga. I valrörelsen
              räknades alla de andra grupper som jag tidigare nämnde in värnpliktiga,
              korttidssjuka och alla som de facto inte jobbade full tid.
            </seg>
            <seg xml:id="i-8d7a4cca6b92c6e9-0">
              Jag tycker också att det är konstigt att man automatiskt räknar
              in studerande som söker arbete som arbetslösa. Jag tror att det
              har mycket mer att göra med studiemedelssystemet än att man verkligen
              är arbetslös. Det är inte lätt att leva på studiemedel i dag med
              de höga hyror vi har. Man har inte räknat upp studiemedlet tillräckligt.
              För att överleva är det är många som känner sig tvingade att söka
              jobb och jobba vid sidan om sina studier. Jag tycker att det är
              olyckligt, för syftet är ju att man på heltid ska kunna ägna sig
              åt sina studier. Men bland dem som inte har hjälp hemifrån finns
              det många som känner sig tvingade att jobba vid sidan om. Jag
              vill inte kalla det för en form av arbetslöshet eller utanförskap,
              utan snarare för fattigdom. Man känner att det inte går ihop.
              Speciellt för ensamstående föräldrar som studerar är det en tuff
              situation.
            </seg>
            <seg xml:id="i-6671d6bb2bc1d56c-0">
              Ju mer vi diskuterar frågorna, desto mer inser man hur komplexa
              de är. Jag tror att vi ändå måste tala om verkligheten bakom siffrorna
              för att kunna jämföra bakåt i tiden och se vad som har hänt. Har
              utanförskapet vuxit eller blivit mindre? Men det handlar även
              om att komma med vettiga åtgärder. Jag tror inte att de vettiga
              åtgärderna för studenterna är att sänka studiemedlet så att de
              känner sig ännu mer tvingade att söka jobb. Det är väl i så fall
              snarare att ge dem en förbättrad situation.
            </seg>
            <seg xml:id="i-5a9e2ff2130f4147-0">
              När det gäller dem som verkligen är långtidsarbetslösa handlar
              det om att stärka deras kompetens. All forskning visar att det
              är det som är problemet. Där har regeringen tyvärr dragit ned
              på utbildningen.
            </seg>
            <seg xml:id="i-5910d112bcb620dc-0">
              Jag tackar så mycket för debatten, men vi behöver definitivt
              prata vidare om det här för vi är inte överens om vad utanförskapet
              är. Det tror jag att vi måste vara för att kunna komma med bra
              åtgärder.
            </seg>
          </u>
          <note type="speaker" xml:id="i-059fa03bb6f324a3-0">
            Anf. 39 PETER HULTQVIST (s):
          </note>
          <u who="peter_hultqvist_c9866b" xml:id="i-282acb6a9922733f-1">
            <seg xml:id="i-2f5100e1518f685f-0">
              Herr talman! Jag har ingen ambition att vinna något popularitetspris
              hos Anders Borg. Jag skulle kanske inte heller se det som en merit.
            </seg>
            <seg xml:id="i-8319c1fa4e21faba-0">
              Det handlar om full sysselsättning, Borg. Men nu står vi snart
              med en halv miljon arbetslösa. Oavsett din retorik ökar arbetslösheten,
              och ert misslyckande manifesteras dag för dag och blir allt tydligare.
              Det är sanningen, Anders Borg. Allmänt hållna ord biter inte på
              det här. Reinfeldt själv säger att man bara kan påverka arbetslösheten
              marginellt. Jag har frågat dig om du delar den uppfattningen.
              Du har inte gett något svar.
            </seg>
            <seg xml:id="i-da86e36e16f06457-0">
              Riksdagens utredningstjänst visade 17,9 procent i bred arbetslöshet
              2006, 19 ½ procent 2009 och 22 procent 2010. Ni har inte lyckats
              med er politik när det gäller det så kallade utanförskapet. Ni
              fixar inte det här. Det är sanningen, Borg.
            </seg>
            <seg xml:id="i-5bc8f752631c9b19-0">
              Varför säger ni nej till de 120 000 fler i arbete, arbetsmarknadsåtgärder
              och utbildning som vi har föreslagit i vår alternativa budget?
              Där skulle ni ha en chans att göra någonting. Varför säger ni
              nej till 5 miljarder extra till kommunerna i år och 10 miljarder
              extra nästa år? Då skulle man kunna hindra många varsel, hindra
              många från att bli arbetslösa och dessutom slå vakt om kvalitet
              i vård, skola och omsorg. Där har ni några praktiska åtgärder
              som skulle kunna vidtas och ge effekt. De skulle kunna hindra
              utslagning, socialbidragsberoende och arbetslöshet.
            </seg>
            <seg xml:id="i-3802970abb9403b6-0">
              Ni blandar och ger när det gäller definitionen av utanförskap
              därför att ni själva egentligen inte vet hur det ska definieras.
              Ni använder utanförskap som ett propagandistiskt ord som stigmatiserar
              vissa grupper av människor där man ska känna att man inte är fullvärdig
              i samhället. Jag har träffat människor som har varit förtidspensionerade
              och långtidssjukskrivna. De undrar: Varför ska jag stå här och
              känna att jag tillhör ett utanförskap? Varför ska de människorna
              känna så? Ni måste fundera på effekten av era egna ord och hur
              människor i en svår situation kan uppleva detta.
            </seg>
          </u>
          <note type="speaker" xml:id="i-56db290c6fc5490a-0">
            Anf. 40 TALMANNEN:
          </note>
          <u who="unknown" xml:id="i-2128414f2e72272e-10">
            <seg xml:id="i-e070ef7114c007e6-0">
              Jag vill allmänt säga att det här gäller definitionen av utanförskap.
              Vi måste följa riksdagsordningens 2 kap. 12 § att hålla sig till
              interpellationen och inte gå alltför långt ut. Det går bra att
              ta exempel utanför interpellationen, men man måste ändå hålla
              sig till grundämnet i interpellationen.
            </seg>
          </u>
          <note type="speaker" xml:id="i-871ebbb4c985d21b-0">
            Anf. 41 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-b641787910cb016d-1">
            <seg xml:id="i-e2e5b85f1f6c31f6-0">
              Herr talman! Jag ska försöka hålla mig till interpellationen,
              som handlar om definitionen av utanförskap och regeringens sätt
              att hantera begreppet utanförskap. Jag upplever att regeringen
              faktiskt har varit ganska oärlig mot väljarna. Man pratade om
              utanförskap och satte in ett antal människor som egentligen inte
              alls borde definieras som stående utanför, just utifrån det som
              Hillevi har redovisat. Man kanske är sjuk under en period eller
              studerar på heltid. Då är man inte utanför på det sättet.
            </seg>
            <seg xml:id="i-db6e14db89661557-0">
              Detta gjordes till en stor valfråga. Jag har ställt frågan tidigare.
              Om man nu inte står till arbetsmarknadens förfogande och om man
              nu inte finns på arbetsmarknaden varför räknas då inte vårdnadsbidrag
              in i utanförskapsbegreppet? Varför valde ni att inte lägga in
              det? Var det för att regeringen därmed skulle öka utanförskapet?
            </seg>
            <seg xml:id="i-268b5ee7fa62fba6-0">
              Utanförskapet ökar. När forskare gång på gång talar om att regeringens
              politik bidrar till att antalet fattiga i Sverige ökar måste man
              tolka det som att utanförskapet ökar. Det har också visats. När
              antalet socialbidragstagare ökar i Sverige ökar utanförskapet.
              Regeringen har slutat prata om det nu. Varför vill man inte prata
              om det man faktiskt en gång införde, herr talman?
            </seg>
            <seg xml:id="i-9abdae742e53aa18-0">
              Jag tycker att det är viktigt att man håller sig till en fråga
              som har varit viktig för många människor. Om vi ser att många
              människor som har jobbat och blir arbetslösa hamnar i socialbidragsberoende
              och därmed blir utanför varför vill då inte regeringen prata om
              lösningar för de människorna? Varför säger man att det bara ska
              vara pengar till dem som redan har? De som är utanför ska tydligen
              få känna på hur det är att vara utanför. De ska på något sätt
              känna att om man är riktigt fattig så gör det ont, och därmed
              kommer de att tvingas att ta jobb till vilket pris som helst.
            </seg>
            <seg xml:id="i-b928fcc6f46a13e0-0">
              Är det regeringens lösning på utanförskap? Det är inte den svenska
              modellen, skulle jag vilja säga. Det tillhör det föråldrade systemet
              på arbetsmarknaden då människor stod och tiggde efter arbete.
              Det utanförskapet vill inte jag ha tillbaka, herr talman.
            </seg>
          </u>
          <note type="speaker" xml:id="i-695fa85bdcee7633-0">
            Anf. 42 Finansminister ANDERS BORG (m):
          </note>
          <u xml:id="i-2128414f2e72272e-11" who="unknown">
            <seg xml:id="i-54db84adf7283d29-0">
              Herr talman! Den här debatten handlar ytterst om definitionen
              av utanförskap, vars kärna är skuggsidan av misslyckandet med
              full sysselsättning. Sverige har under lång tid haft för få människor
              som har haft en fast förankring på arbetsmarknaden. Människor
              har i kriser slagits ut och sedan inte kommit tillbaka. Det är
              vad utanförskap handlar om. Det är vårt kanske viktigaste och
              mest omfattande socialpolitiska problem. Det är kanske vår största
              och mest allvarliga ekonomiska utmaning.
            </seg>
            <seg xml:id="i-85b1bba0eb984c61-0">
              Nu har vi globalt fått en ny arbetslöshetschock. De brukar slå
              ungefär likartat i olika länder. Nyckelfrågan är sedan hur väl
              vi återigen lyckas pressa tillbaka arbetslösheten. Hur mycket
              biter den sig fast och hur många går från arbetslöshet in i ett
              permanent utanförskap? Hur vi ska möta detta är Europas, Sveriges
              och den industrialiserade världens viktigaste frågeställning i
              dag och de kommande åren.
            </seg>
            <seg xml:id="i-3203458febb8bf00-0">
              Vi har varit väldigt ärliga i den här diskussionen. I finansplan
              efter finansplan och i vårproposition efter vårproposition har
              vi redovisat svårigheterna med detta. Vi har valt att utveckla
              en bred approach till utanförskapsbegreppet för att just fånga
              det som är kärnan i svårigheten. Det är varaktigheten, den tid
              man är borta och hur långt från arbetsmarknaden man står som är
              nyckeln. Man måste använda många mått. Det kan handla om sjukskrivningar,
              antal i åtgärder, sysselsättning, öppen arbetslöshet och förtidspensioner.
              Vi måste använda alla indikatorer vi kan för att se hur utanförskapet
              utvecklas.
            </seg>
            <seg xml:id="i-87727b02a7f30ae7-0">
              Sedan har vi den andra debatten med Hultqvist och Jansson, och
              det är bara att välkomna den. Socialdemokraterna har en verklighetsbeskrivning
              som är helt orimlig. Allting som är fel i världen beror på regeringen.
              Man har en fullständig vanbeskrivning av vad vi gör. Vi genomför
              den kanske största utbyggnaden av aktiva åtgärder som nu sker
              i Europa. Man hävdar att den inte föreligger. Man föreslår åtgärder
              som i allt väsentligt skulle höja utanförskapet.
            </seg>
            <seg xml:id="i-49ccdeebd8b57435-0">
              Jag välkomnar en valrörelse där Eva-Lena Jansson och Peter Hultqvist
              får en mycket stark och dominerande ställning. Det skulle bidra
              till ett återval för alliansen.
            </seg>
          </u>
          <note xml:id="i-51232525b2f05326-2">
            Överläggningen var härmed avslutad.
          </note>
          <note xml:id="i-9557977ee7b7e11e-0">
            6 § Svar på interpellation 2008/09:415 om pensionärers skattesituation
          </note>
          <note type="speaker" xml:id="i-8adab91c4e948115-0">
            Anf. 43 Finansminister ANDERS BORG (m):
          </note>
          <u xml:id="i-2128414f2e72272e-12" who="unknown">
            <seg xml:id="i-dbf33abc59551097-0">
              Herr talman! Lennart Axelsson har frågat mig om jag kommer att
              ta några initiativ för att dels förändra den nuvarande beskattningen
              av olika inkomster, dels förhindra att pensionärerna drabbas av
              kraftigt sänkta pensioner när den automatiska balanseringen i
              pensionssystemet inträffar.
            </seg>
            <seg xml:id="i-05fa0f4460ae7041-0">
              Jobbskatteavdraget är ett betydelsefullt medel för att uppfylla
              det centrala målet med regeringens ekonomiska politik, nämligen
              att öka den varaktiga sysselsättningen och bryta utanförskapet.
              Jobbskatteavdraget är därför utformat så att utbytet av att arbeta
              blir större. Detta gäller oavsett om man är över eller under 65
              år. För personer som har fyllt 65 år är avdraget extra stort.
            </seg>
            <seg xml:id="i-864fcc7a5d57cc1c-0">
              Fler människor i arbete är en förutsättning för att kunna säkra
              finansieringen av välfärden långsiktigt för en befolkning med
              allt fler äldre. Fler människor i arbete skapar alltså även förutsättningar
              att tillhandahålla en god ekonomisk situation för sjukskrivna,
              arbetslösa och pensionärer.
            </seg>
            <seg xml:id="i-dfaa12a105d6b875-0">
              Mot denna bakgrund är det inte aktuellt att förändra jobbskatteavdraget
              till att omfatta andra inkomster än arbetsinkomster.
            </seg>
            <seg xml:id="i-c7a78eaaec6ee093-0">
              Den 1 januari 2009 fick emellertid det stora flertalet ålderspensionärer
              sänkt skatt genom det förhöjda grundavdraget för pensionärer.
              Skattesänkningen är en del av regeringens välfärdssatsning och
              innebär en förbättrad ekonomisk situation framför allt för pensionärer
              med låga inkomster. Reformen innebär att beskattningen för pensionärer
              år 2009 är lägre än vad den var under den tidigare socialdemokratiska
              regeringen.
            </seg>
            <seg xml:id="i-3e3e87670f265b6f-0">
              Försäkringskassan presenterade i mars den finansiella ställningen
              för pensionssystemet. Givet dagens regler är prognosen att pensionerna
              kommer att minska med ca 4 procent 2010. Försäkringskassan har
              emellertid fått i uppdrag att göra en teknisk översyn av den automatiska
              balanseringen i pensionssystemet för att dämpa alltför stora svängningar
              i pensionsutbetalningarna. Uppdraget redovisades den 14 april.
            </seg>
            <seg xml:id="i-dc49343608f39ca6-0">
              Förslaget är nu under beredning i pensionsgruppen, där även Socialdemokraterna
              ingår. Jag vill inte föregripa resultatet av den beredningen.
            </seg>
          </u>
          <note type="speaker" xml:id="i-8d4d5b3cb2d9b34c-0">
            Anf. 44 LENNART AXELSSON (s):
          </note>
          <u who="lennart_axelsson_82f7c1" xml:id="i-dbf9580ee595d95d-0">
            <seg xml:id="i-1565336dc86449cd-0">
              Herr talman! Vi diskuterar nu en fråga som har diskuterats väldigt
              mycket tidigare här på förmiddagen i en särskild debatt. Den är
              viktig. Jag tycker att det finns anledning att påminna lite grann
              om den frågeställning som min interpellation innehöll eftersom
              jag inte tycker att jag fick de svar som jag hade hoppats på.
            </seg>
            <seg xml:id="i-abe061aa5bcb6d22-0">
              Under 2009 har ytterligare jobbskatteavdrag kommit till. Det
              innebär att skillnaden mellan vad en genomsnittspensionär betalar
              och vad en löntagare i samma inkomstläge betalar har ökat med
              700 kronor.
            </seg>
            <seg xml:id="i-f143f2361ab83ef4-0">
              Världsbanken har i en rapport gått igenom skattesystemen i 53
              länder. Inte i något annat land än Sverige beskattas pensionärer
              högre än yrkesverksamma. I till exempel Norge är det tvärtom.
              Där har pensionärerna en bättre skattesituation än yrkesverksamma.
              I andra sammanhang när man gör jämförelser mellan hur det ser
              ut i vårt land i förhållande till andra länder, till exempel i
              apoteksfrågan som är väldigt aktuell, brukar regeringen säga att
              vi är ensamma om den modell vi har. Men i det här fallet väljer
              man göra det på det sättet att vi står ensamma när det gäller
              beskattningen av pensionärerna. Jag tycker att det är en lite
              underlig ordning.
            </seg>
            <seg xml:id="i-8bf3ebc74f6dfa2a-0">
              En annan fråga som jag tar upp i interpellationen handlar om
              hur finanskrisen slår mot pensionärerna och när den så kallade
              bromsen träder in. Svaret på den frågan från finansministern är
              väl i och för sig rimligt, det vill säga att man inte vill föregripa
              resultatet av den beredning som pågår. Men samtidigt är det inte
              orimligt att fundera på om vi inte skulle kunna kompensera pensionärerna
              via skattesystemet för det tapp i inkomster som de förmodligen
              kommer att få på grund av att systemet ser ut som det gör. Det
              är ändå någonting som finansministern borde kunna reflektera lite
              över.
            </seg>
            <seg xml:id="i-35df314c9f3e3b94-0">
              Ett annat besked som ges i svaret, och det är väl egentligen
              det viktigaste, är: Mot denna bakgrund är det inte aktuellt att
              förändra jobbskatteavdraget till att omfatta andra inkomster än
              arbetsinkomster.
            </seg>
            <seg xml:id="i-9b8e829352d5016b-0">
              Den stora skillnaden mellan de borgerliga partierna och oss på
              den andra sidan är att vi vill förändra detta. Vi vill att skattesystemet
              ska behandla alla inkomster på samma sätt, men det vill inte regeringen.
              Man säger visserligen att man har sänkt skatten för pensionärerna
              i år. Det har inneburit att en normalpensionär har fått 68 kronor
              i sänkt skatt per månad samtidigt som Anders Borg och jag har
              fått dryga tusenlappen. Det är inte någonting som visar att man
              vill förändra skillnaden mellan den som har lön från arbete och
              den som har lön i form av pension. Det är ett viktigt besked från
              den här interpellationsdebatten att vi har fått veta det.
            </seg>
          </u>
          <note type="speaker" xml:id="i-7dc73c7c47f97175-0">
            Anf. 45 CURT LINDEROTH (m):
          </note>
          <u who="hans_linde_f4736f" xml:id="i-79e51ae6ef34a8a4-0">
            <seg xml:id="i-7bc508ebc0b7e940-0">
              Herr talman! Jag tycker att det är bra att Lennart Axelsson har
              ställt den här interpellationen. Jag uppfattar den som ganska
              måttlig i ordvalet. Från Lennart Axelssons parti har det under
              en lång följd av månader kommit en retorik som, precis som Peter
              Hultqvist sade i den förra interpellationsdebatten, behöver rensas.
            </seg>
            <seg xml:id="i-3547b4914a3a5c71-0">
              När vi tittar på pensionärernas skattesituation får vi inte glömma
              att den nuvarande regeringen har tagit bort fastighetsskatten
              och infört en betydligt bättre situation för de människor med
              relativt låga inkomster som pensionärerna tillhör. Genom fastighetsavgiften
              har de nu möjlighet att behålla sina sommarställen och sina fastigheter
              för fast boende.
            </seg>
            <seg xml:id="i-264a72da944c7bf9-0">
              Jag är revisor i en av de stora pensionärsorganisationerna, och
              jag har en viss erfarenhet av vad som har hänt under flera år.
              Under den förre statsministern Göran Perssons tid gällde det enligt
              hans uppfattning att förbättra Sveriges ekonomi. Det skulle drabba
              väldigt många, och naturligtvis också pensionärerna. Då utlovades
              det en återbetalning till pensionärerna som inte har skett. Den
              borde ha skett före sekelskiftet.
            </seg>
            <seg xml:id="i-2ce91994c020ce39-0">
              Den andra punkten gäller diskussionen om lika inkomster för den
              som arbetar och den som är pensionär. Där tycker jag att retoriken
              behöver rensas ur synpunkten att man visserligen kan säga att
              den som har 10 000, 15 000, 20 000 eller 25 000 kronor i lön och
              som arbetar eller är pensionär formellt betalar olika inkomstskatter
              på grund av jobbskatteavdraget.
            </seg>
            <seg xml:id="i-7ae56178de03eb15-0">
              Jag har tagit fram uppgifter från riksdagens utredningstjänst.
              Där visar det sig att det finns avgifter för den som arbetar som
              pensionärer inte har, till exempel fackavgiften på kanske i storleksordningen
              300 kronor och arbetslöshetskasseavgiften på samma nivå. Därtill
              har vi den lägre kostnaden för kollektivtrafiken för pensionärer.
              Här i Helsingforss län är den 270 kronor lägre för pensionären,
              eller om man så vill 270 kronor högre i månaden för den som arbetar.
              Eftersom Helsingforss län har de lägsta kostnaderna för kollektivtrafik
              är jag ganska övertygad om att det är ännu större skillnader ute
              i landet.
            </seg>
            <seg xml:id="i-d7aba58c3344555f-0">
              Sedan finns det andra kostnader som den som arbetar har, till
              exempel i kantinen på jobbet, klädkostnader eller någonting annat.
              Man får alltså faktiskt en rimlig skillnad. De här 722 kronorna
              som har nämnts i debatten är utan vidare mycket högre för dem
              som arbetar.
            </seg>
            <seg xml:id="i-f9b3acf4b97f8116-0">
              Med detta vill jag säga att jag är glad att Lennart Axelsson
              gav tillfälle att få framföra de här synpunkterna, vilket ju pensionsdebatten
              tidigare i dag på morgonen inte gav utrymme till på grund av debattreglerna.
            </seg>
          </u>
          <note type="speaker" xml:id="i-ca359ff47aa77880-0">
            Anf. 46 PETER HULTQVIST (s):
          </note>
          <u who="peter_hultqvist_c9866b" xml:id="i-282acb6a9922733f-2">
            <seg xml:id="i-02f8836473f7298c-0">
              Herr talman! Jag skulle vilja ha svar på några frågor. Har pensionärer
              lägre hyra än andra grupper? Är deras mat billigare? Är deras
              kläder billigare? Är levnadsomkostnaderna lägre än för andra grupper?
              Skapar det fler arbetstillfällen när pensionärer betalar högre
              skatt? Finns det belagt någonstans i ett Sverige där utvecklingen
              visar fler varsel, fler arbetslösa och fler socialbidragstagare?
            </seg>
            <seg xml:id="i-1b1a9c2ea275045a-0">
              När regeringen motiverar att pensionärer betalar högre skatt
              än andra med att det skulle ge fler jobb menar jag att verkligheten
              visar att det är ett argument som inte håller. Det är felaktigt;
              det är falskt.
            </seg>
            <seg xml:id="i-7922fdfb119e6984-0">
              När man bedömer ett skattesystem tycker jag att man ska ha en
              principiell grundsyn som är att skatt ska betalas efter inkomst.
              Däremot tycker jag inte att skatt efter ålder eller extra skatt
              om man är pensionär är en principiell grund för ett skattesystem.
              Sverige är världsunikt på den punkten, och det är definitivt inte
              hedervärt att vara världsunik på just den punkten.
            </seg>
            <seg xml:id="i-2688a43cfddeb5c3-0">
              Motiven och argumenten för att pensionärer skulle betala högre
              skatt är ihåliga. Det ger inte fler jobb, minskar inte varslen
              och bromsar inte lågkonjunkturen i någon mening.
            </seg>
            <seg xml:id="i-16caee8a5ebd530d-0">
              Sedan är frågan vad man ska använda för ord. Får man använda
              starka ord som visar vad saker och ting är och kalla saker och
              ting för dess rätta namn, eller bryter man då mot någon sorts
              politisk konvenans där det ska vara ett nedtonat så kallat måttligt
              samtal där gråzonerna ska göra att allting tunnas ut?
            </seg>
            <seg xml:id="i-3aaf126424eb11bc-0">
              Men jag säger så här: Det här är åldersapartheid! Då använder
              jag ett starkt ord, och sedan får det väl darra till i manschetterna
              här så att man blir riktigt skräckslagen.
            </seg>
            <seg xml:id="i-b4d69241b1eaaa92-0">
              Det handlar alltså om särbehandling av äldre människor. Att en
              pensionär med ca 230 000 kronor i pension betalar 12 000 kronor
              mer i skatt går inte att förklara med logiska och i verkligheten
              förankrade argument. Nu ökar klyftan ytterligare med tredje steget
              i jobbskatteavdraget. Vi har föreslagit att man ska sänka pensionärernas
              skatter med 2 700 kronor för att minska gapet.
            </seg>
            <seg xml:id="i-c4ce8d790b14036a-0">
              Veronica Palm har tidigare här i dag redogjort för att det här
              är en prioriterad fråga när vi återkommer till regeringsmakten
              2010 och att vi successivt ska avskaffa den här orättvisan och
              ta bort åldersapartheid.
            </seg>
            <seg xml:id="i-0c0cae53ca5fede2-0">
              PRO och SPF är de två stora pensionärsorganisationerna. Föregående
              talare är revisor i en stor pensionärsorganisation. De har sagt
              att det här är fel. De accepterar inte den här orättvisan. De
              är eniga på den här punkten. Jag tyckte att det var intressant
              att höra revisorns funderingar som innebar ett försvar av pensionärsskatten.
            </seg>
            <seg xml:id="i-e74369bb6b1a427d-0">
              Pensionärernas mat, kläder och annat är inte billigare än för
              andra grupper. Deras medicin- och sjukvårdskostnad är ofta högre.
              Kostnader för fackavgifter och avgifter till a-kassa löste vi
              genom avdragsrätt på vår tid när vi satt i regeringsställning.
              Men det har högerregeringen tagit bort.
            </seg>
            <seg xml:id="i-fabead2d1de85894-0">
              Anders Borg! Är det så att denna skatteorättvisa, denna åldersapartheid
              detta starka ord ska bestå för evigt i er värld? Tänker ni aldrig
              göra någonting åt detta? Är det här kungslinjen mot framtiden
              när det gäller beskattning?
            </seg>
          </u>
          <note xml:id="i-7fd4bf6d5e26b5b6-0">
            I detta anförande instämde Göran Persson i Simrishamn (s).
          </note>
          <note type="speaker" xml:id="i-503fdef475c8ca50-0">
            Anf. 47 LENNART HEDQUIST (m):
          </note>
          <u who="lennart_hedquist_ab2f85" xml:id="i-6a674f30fed15958-0">
            <seg xml:id="i-73893ace0b45e566-0">
              Herr talman! Den här frågeställningen handlar i första hand om
              det ska vara lönsamt att vara i arbete. Så har det ju inte alltid
              varit när man jämför med att inte vara i arbete. När man är i
              arbete har man en rad kostnader som har direkt samband med att
              man är i arbete. Det här har redan nämnts, till exempel resor
              till och från arbetet, kostnader som har direkt med arbetet att
              göra, a-kasseavgift och fackföreningsavgift. Det är utgifter som
              den som är i arbete har och som i ganska begränsad utsträckning
              numera är skattereducerande.
            </seg>
            <seg xml:id="i-fec13d22a341f402-0">
              Det här innebär att det fordras en jobbskattereduktion, ett jobbskatteavdrag,
              för att göra det lönsamt att vara i arbete till exempel i relation
              till en pensionär med motsvarande inkomst. Det här är någonting
              som är väldigt svårt för många, inklusive vissa pensionärsorganisationer
              att inse, men jag uppfattar mer och mer när man diskuterar med
              företrädare för pensionärsorganisationerna att de faktiskt i hög
              grad är varse den här skillnaden.
            </seg>
            <seg xml:id="i-e5719ca401032ad6-0">
              Oppositionen kommer nu med yrkanden om att man som pensionär
              ska ha exakt samma skatt som den som är i arbete oavsett att den
              som är i arbete och är över 65 år har en extra förmånlig jobbskattereduktion.
              Men om man ska ha samma skatt på samma inkomst kommer detta att
              fordra att man då höjer skatten rejält för dem som är i arbete
              för att i stället sänka skatten i förhållande till i dag för pensionärerna.
            </seg>
            <seg xml:id="i-4bb1a89e764ea212-0">
              Socialdemokraterna är åtminstone i ledningen väl medvetna om
              att då fordras en ganska stor omfördelning, och därför är det
              viktigt i relation till den interpellation som vi nu diskuterar
              att man försöker precisera om det verkligen är avsikten att man
              nu ska höja skatten rejält för alla som är i arbete för att pensionärerna
              ska få en lägre skatt trots att de inte har många av de utgifter
              som de som är i arbete har.
            </seg>
            <seg xml:id="i-95eeda47ff5e5d19-0">
              Jag tycker att det i det fallet också vore intressant om Lennart
              Axelsson kunde utveckla partiets syn på den frågan något.
            </seg>
          </u>
          <note type="speaker" xml:id="i-ed86f0bf9b227c29-0">
            Anf. 48 Finansminister ANDERS BORG (m):
          </note>
          <u xml:id="i-2128414f2e72272e-13" who="unknown">
            <seg xml:id="i-445836fccbfb41e3-0">
              Herr talman! Kärnan i den här debatten är ju hur vi ska se på
              Sveriges äldre och pensionärer och hur vi ska se på arbetslinjen.
              Vi vill naturligtvis alla utveckla vårt välfärdssamhälle så att
              äldre människor som har jobbat och slitit under ett långt liv
              har goda ekonomiska förhållanden. Det är en självklar utgångspunkt
              för den här diskussionen. Den förs också utifrån en insikt om
              att många äldre har det tufft. Det gäller framför allt de äldre
              kvinnor med begränsad inkomstpension som högre upp i åren lever
              i mycket små ekonomiska omständigheter. Det är alldeles självklart
              att när det finns ett reformutrymme, när vi har kommit längre
              på vägen mot full sysselsättning, är det prioriterat att förstärka
              och förbättra villkoren för pensionärerna.
            </seg>
            <seg xml:id="i-97c29e5a4688ac34-0">
              Men den här debatten handlar också om arbetslinjen. Det som har
              gjort att så många länder har prövat jobbskatteavdrag och därmed
              har en grundläggande skillnad i beskattningen av förvärvsinkomster
              och pensionsinkomster är ju att det i studie efter studie visar
              sig vara ett så effektivt redskap för att öka sysselsättningen.
              Det har gjorts i USA, Storbritannien, Holland, Danmark, Nya Zeeland,
              Kanada och Finland.
            </seg>
            <seg xml:id="i-0a79e167b4c93796-0">
              Det som kanske är mest frapperande i den här diskussionen är
              att det är Tony Blair och Bill Clinton som har gått i bräschen
              för den här typen av reformer och som framgångsrikt har kunnat
              införa earned income tax credit i USA och working families tax
              credit i Storbritannien. De två kanske mest framstående vänsterpolitikernas
              viktigaste gärning är det som Socialdemokraterna här i Sverige
              helt avvisar det som gjorde att vi i USA fick en minskning av
              utanförskapet.
            </seg>
            <seg xml:id="i-327764c9c6fd4242-0">
              Den socialdemokratiska positionen här är väldigt märklig. Vi
              får veta att skatten för pensionärer ska sänkas så att den blir
              likställd med skatten för dem som arbetar. Det är en skattesänkning
              på 23 miljarder. Vi vet sedan tidigare att de socialdemokratiska
              utgiftstaken ligger 35 miljarder över regeringens, och vi har
              också fått uppgiften från Thomas Östros i upprepade intervjuer
              att det inte längre är klart att man står fast vid några försämringar
              av jobbavdraget. 35 + 25 + 25, det blir 85 miljarder. Det är ett
              relativt omfattande hål i en budget som redan har försvagats av
              konjunkturen.
            </seg>
            <seg xml:id="i-ccf2167fb9678d45-0">
              85 miljarder kronor var ska de tas ifrån? Hur ska det här gå
              ihop? Är det arbetsmarknadspolitiken som ska skalas ned? Är det
              socialförsäkringarna som ska stramas upp? Är det skatterna på
              dem som arbetar som ska höjas? Är det bolagsskatterna för företagen
              som ska höjas?
            </seg>
            <seg xml:id="i-53776a67a78714fd-0">
              Det här går ju inte ihop. Man kan inte finansiera stora utgiftsökningar
              med stora skattesänkningar. Det är ju ett politiskt recept som
              brister i trovärdighet.
            </seg>
            <seg xml:id="i-f061c1d686e5f553-0">
              Till Peter Hultqvist vill jag säga att jag naturligtvis välkomnar
              hans deltagande och hans stora ord i debatten. Det är dem jag
              är så tacksam för. Det är en verklighetsfrånvänd beskrivning av
              vad regeringen gör och en felaktig beskrivning av hur vår politik
              är utformad. I verklighetsbeskrivningen är vi skyldiga till lågkonjunkturen
              i världen. I politikbeskrivningen låtsas han att vi inte har gjort
              den kanske mest omfattande utbyggnaden av de aktiva åtgärderna
              som har gjorts inom åtminstone EU-området. Och han ger ett politiskt
              alternativ som är både skadligt och ansvarslöst, ett politiskt
              alternativ vars kärna är att höja bidragen och försämra jobbavdragen
              precis de åtgärder som bidrar till att återupprätta arbetslinjen
              och sedan stora utgiftsökningar och skattesänkningar som man inte
              finansierar.
            </seg>
            <seg xml:id="i-66fba0a965ddc7fc-0">
              Det är just det här den verklighetsfrämmande beskrivningen av
              vad som sker i vår omvärld, den felaktiga beskrivningen av oss
              och den skadliga, ansvarslösa politiken som gör mig så tacksam
              för att Peter Hultqvist går upp här i debatt efter debatt. Det
              här är diskussioner som kan fungera på partimöten men som kommer
              att göra att väljarna, när de funderar på vilken regering de vill
              ha, tryggt kommer att välja en regering som tar ansvar för full
              sysselsättning och goda offentliga finanser.
            </seg>
          </u>
          <note type="speaker" xml:id="i-b4edb08fcb21b1c6-0">
            Anf. 49 LENNART AXELSSON (s):
          </note>
          <u who="lennart_axelsson_82f7c1" xml:id="i-dbf9580ee595d95d-1">
            <seg xml:id="i-c0786288dbbad683-0">
              Herr talman! Jag satt tidigare i skatteutskottet och fick där
              handfast lära mig betydelsen av att man såg skatterna och välfärden
              på samma gång. Den här regeringens stora misstag var att när man
              gick in i den här mandatperioden med ett överskott på 70 miljarder
              trodde man att man alltid skulle befinna sig i någon typ av högkonjunktur.
              Man gick in och sänkte skatterna med en summa som motsvarar ungefär
              kostnaden för all äldreomsorg i hela landet. Och nu står man inför
              att behöva låna pengar för att sänka skatterna till de mest högavlönade
              i Sverige, samtidigt som man inte ser till att skicka pengar till
              kommuner och landsting så att de äldre som vi här talar om kan
              få den hjälp och det stöd som man behöver när man blir gammal
              och inte klarar sig själv, kanske för att kunna komma ut. Det
              valet har man som politiker: Hur hanterar man de pengar som finns
              att tillgå? Det tycker jag är viktigt även i den här debatten
              att vi har klart för oss.
            </seg>
            <seg xml:id="i-348204cdd2e2727f-0">
              Det är lite förvånande, tycker jag, att Lennart Hedquist som
              ordförande i skatteutskottet går ut och propagerar för att vi
              ska ha ett skattesystem som är orättvist. Det är ju det han säger.
              Jag fick lära mig att det skattesystem som finns ska vara så enkelt
              som möjligt och så likformigt som möjligt, och det ska framför
              allt vara rättvist. Det är inte det system som nu har byggts upp.
              Det är inte rättvist att en pensionär ska tvingas betala mer än
              en som får inkomst av sitt arbete. Det är en uppskjuten lön som
              man har betalat för under tiden man jobbade som man nu tvingas
              betala högre skatt på när man går i pension.
            </seg>
            <seg xml:id="i-c72f76d810fcd810-0">
              Man kan också undra lite vilket mandat revisorn i ett av pensionärsförbunden,
              Curt Linderoth, har för att uttrycka sig på det sätt som han gör.
              Jag såg på SPF:s hemsida till exempel om det nu är det förbundet
              det handlar om; jag uppfattade aldrig det att man skriver: Det
              så kallade jobbskatteavdraget slår hårt mot pensionärerna. De
              flesta pensionärer har arbetat hela livet fram till pensionsåldern.
              Det är inte etiskt och moraliskt försvarbart att de inte ska kunna
              leva ett ekonomiskt och socialt bra liv även som pensionärer.
              Vi har alla accepterat ett system, där vi under arbetsför ålder
              producerar genom vårt arbete, betalar skatt till samhället och
              gör avsättningar till pensioner. Pensionen måste därför betraktas
              på samma sätt som en arbetsinkomst. Det är en obegriplig orättvisa
              att inte låta pensionärerna få del av skattesänkningen. Regeringen
              visar i handling att man nedvärderar äldre människor. Detta är
              en diskriminering, som undergräver förtroendet för regeringen.
              Detta kan man alltså läsa på SPF:s hemsida.
            </seg>
            <seg xml:id="i-178ddca9c521b35b-0">
              Det är, precis som Peter Hultqvist sade tidigare, så att pensionärsorganisationerna
              i stor enighet går ut och protesterar mot det sätt som man beskattar
              pensionärerna på i dag. Därför är min fundering på vems mandat
              Curt Linderoth framför de här åsikterna.
            </seg>
            <seg xml:id="i-47753420d6081338-0">
              Jag har också som underlag för min interpellation använt en artikel
              i PRO:s tidning i slutet av förra året, där finansminister Anders
              Borg erkänner att det här är felaktigt. Det är en grundläggande
              rimlighet att skatten borde vara lika säger han. Nu undrar jag:
              Om nu finansministern tycker att det är så, varför tar man då
              inte ett steg mot att göra det rimligt?
            </seg>
          </u>
          <note type="speaker" xml:id="i-24257d6890f942f5-0">
            Anf. 50 CURT LINDEROTH (m):
          </note>
          <u who="hans_linde_f4736f" xml:id="i-79e51ae6ef34a8a4-1">
            <seg xml:id="i-1579fa665137cacf-0">
              Herr talman! Jag vill bara betona att jag inte har sagt att jag
              i egenskap av representant för någon pensionärsorganisation företräder
              den ena eller andra synpunkten. Jag sade, Lennart Axelsson, att
              jag har följt debatten i den egenskapen.
            </seg>
            <seg xml:id="i-45b5629e9f054c61-0">
              Peter Hultqvist frågar om pensionärerna har ett annat pris för
              sina kostymer eller vad det nu skulle vara för någonting. Nej,
              det har man naturligtvis inte. Men jag påpekade att man har ett
              annat pris på avgiften för kollektivtrafiken, så det är inte alls
              så att allting är lika dyrt eller billigt för den som är pensionär
              och den som arbetar. Däremot är det kanske så att den som är pensionär
              inte konsumerar lika mycket av rent naturliga skäl. Det är ju
              valfritt hur man vill göra.
            </seg>
          </u>
          <note type="speaker" xml:id="i-9a4af33e6d4decaf-0">
            Anf. 51 PETER HULTQVIST (s):
          </note>
          <u who="peter_hultqvist_c9866b" xml:id="i-282acb6a9922733f-3">
            <seg xml:id="i-50b8d56f8d9dd23b-0">
              Herr talman! Det är inte alls så att pensionärsorganisationer
              är, som Lennart Hedquist sade, varse att det nu är okej med pensionärsskatten.
              Jag var på PRO i tisdags, och budskapet var mycket tydligt: Det
              här ska bort. Man är enig om det här. Det finns ingen som är varse,
              accepterar eller halvaccepterar det här. Det här är den uppfattning
              som finns i pensionärsorganisationerna. Försök inte skriva om
              verkligheten på den punkten!
            </seg>
            <seg xml:id="i-e1b934c06138bc80-0">
              Om detta skulle vara så bra för att bekämpa arbetslösheten, undrar
              jag: Varför ökar då arbetslösheten? Era åtgärder i form av jobbskatteavdraget
              ger inte effekt. Pensionärsskatten ger inte någon effekt. Borg
              kan naturligtvis gömma sig bakom den internationella konjunkturen,
              men det löser inte problemet med arbetslösheten. Arbetslösheten
              stiger, socialbidragsutgifterna ökar. Det är verkligheten ute
              i kommunerna. Era åtgärder är inte effektiva.
            </seg>
            <seg xml:id="i-399449227e107c4a-0">
              Vi har föreslagit 2 700 kronor i skattesänkning till pensionärerna.
              När vi kommer tillbaka i regeringsställning kommer det att vara
              en prioriterad fråga. Det kommer givetvis att ta tid att lösa
              den eftersom det handlar om så pass mycket pengar, men vårt mål
              är att jämna ut skillnaden. Sedan får man lösa problemet med kostnader
              för inkomstens förvärvande, som det heter, genom avdragssidan
              i deklarationsblanketten. Då får man ett rent skattesystem. Att
              ha ett system där man institutionaliserar skatt efter ålder och
              särskiljer pensionärer från andra grupper i samhället är inte
              rimligt.
            </seg>
            <seg xml:id="i-9552673c35cc7da4-0">
              Debatten handlar, som sagt, om en grundläggande rättvisefråga.
              Alla ska betala skatt utifrån inkomst. Man ska inte betala skatt
              utifrån ålder. Åldersapartheiden ska bort.
            </seg>
          </u>
          <note type="speaker" xml:id="i-78ef600476a1f9de-0">
            Anf. 52 LENNART HEDQUIST (m):
          </note>
          <u who="lennart_hedquist_ab2f85" xml:id="i-6a674f30fed15958-1">
            <seg xml:id="i-3ad2156868d96cfc-0">
              Herr talman! Lennart Axelsson anförde betydelsen av ett så enkelt
              skattesystem som möjligt. En av de förenklingar som på senare
              år genomförts, och som delvis inleddes under socialdemokratisk
              tid, har varit att åstadkomma en förändring av avdragsfloran för
              inkomstens förvärvande. Det har skett ytterligare förändringar
              på senare år. De första 9 000 kronorna för resor till och från
              arbetet medger ingen skattereduktion. Småavdragen har successivt
              höjts, bland annat för att underlätta Skatteverkets arbete men
              också för att skapa rättvisa inom kollektivet, alltså för oss
              som är i arbete. De första 5 000 kronorna är inte avdragsgilla.
              Avgiften till a-kassan är inte avdragsgill och numera inte heller
              fackföreningsavgiften.
            </seg>
            <seg xml:id="i-81d4017ca64455b0-0">
              Det låter på Peter Hultqvist som om han vill lösa frågan om skillnaden
              mellan att vara i arbete och icke vara i arbete samt att göra
              det mer lönsamt att vara i arbete genom att återinföra full avdragsrätt
              från första kronan och den vägen egentligen skapa motsvarande
              effekt som åtminstone de första jobbskatteavdragen gav, nämligen
              ge kompensation för utgifter som man har när man är i arbete.
            </seg>
            <seg xml:id="i-72e9bb5af9782e44-0">
              Det är centralt att ha ett skattesystem som uppmuntrar människor
              att vara i arbete, och det tror jag att de flesta pensionärer
              när de tänker efter inser betydelsen av eftersom den framtida
              pensionen i stor utsträckning bestäms av att så många som möjligt
              är i arbete och att man har bra inkomstförhållanden i landet.
              Jag har, Peter Hultqvist, blivit varse att fler och fler, även
              i pensionärsorganisationerna, förstår det sambandet, men man har
              hakat upp sig på skatteskalan; man upplever att Socialdemokraterna
              haft rätt i att skatteskalan måste vara helt identisk. I själva
              verket har skatteskalan inte varit identisk under socialdemokratisk
              tid heller eftersom pensionärerna haft andra grundavdrag än vi
              som är i arbete.
            </seg>
          </u>
          <note type="speaker" xml:id="i-180f745cbc0d746c-0">
            Anf. 53 Finansminister ANDERS BORG (m):
          </note>
          <u xml:id="i-2128414f2e72272e-14" who="unknown">
            <seg xml:id="i-8b07b6ee6897d6d4-0">
              Herr talman! Det är alltid viktigt att komma ihåg vad diskussioner
              handlar om. Här är utgångspunkten hur vi ser på pensionärerna
              i Sverige. Då är det viktigt att understryka den betydelse som
              den nuvarande regeringen och partierna som ingår i den fäster
              vid att förbättra välfärden för äldre människor. En bra trygghet
              på ålderns höst är av avgörande betydelse. Särskilt har vi i Sverige
              bekymmer med att äldre kvinnor har dåliga inkomster. Men det är
              inte det enda bekymret. Om vi ser på frågan ur det perspektivet
              är det helt avgörande att vi har en väl fungerande äldreomsorg
              för att yngre kvinnor ska kunna vara på arbetsmarknaden. En åldrande
              mamma eller pappa ska inte behöva bidra till en orimlig belastning
              som oftast bärs av kvinnor.
            </seg>
            <seg xml:id="i-ceea54a860f09eb1-0">
              Vi har samtidigt ett begränsat reformutrymme. Varje åtgärd, hur
              önskvärd den än är, måste vägas av mot den allvarliga ekonomiska
              kris vi har och de behov vi har att förstärka jobbpolitiken.
            </seg>
            <seg xml:id="i-5712998162fbac4c-0">
              Låt oss ändå ta diskussionen. Hur kommer det sig att så många
              länder USA, Storbritannien, Holland, Kanada, Finland, Danmark
              har valt att införa olika typer av jobbskatteavdrag? Det sammanhänger
              med att hela den industrialiserade världen står inför en jätteutmaning
              i form av en åldrande befolkning och ett mycket omfattande utanförskap.
              Det har inte lönat sig tillräckligt att vara på arbetsmarknaden,
              och det har inte lönat sig tillräckligt att arbeta extra. Antalet
              arbetade timmar är för litet och för stora grupper står utanför
              arbetsmarknaden. För att åtgärda det är jobbskatteavdraget därför
              centralt.
            </seg>
            <seg xml:id="i-640522d169cf952c-0">
              Jag träffade för en vecka sedan Alan Krueger, en av de forskare
              i USA som allra tydligast bidragit till att visa vilken stor betydelse
              jobbskatteavdrag och utformningen av socialförsäkringar har för
              hur många som arbetar. Han är i dag statssekreterare på arbetsmarknadsdepartementet
              i Barack Obamas regering. Det är den typen av resonemang och forskning
              som ligger bakom att man i USA nu går vidare med de viktiga reformer
              som infördes under Bill Clintons tid.
            </seg>
            <seg xml:id="i-d5a1c4ad24bc1e4d-0">
              Med svenska socialdemokrater är det ofta så att man mer ska titta
              på vad de gör och mindre lyssna på vad de säger. När vi hade en
              socialdemokratisk regering kompenserades löntagarna för egenavgifterna
              med 60 miljarder. Av dessa 60 miljarder tillfördes inte en krona,
              inte ett öre, till pensionärerna. Det var 60 miljarder kronor,
              2 procent av bnp, fyra skattesänkningar, som gick till löntagarna.
            </seg>
            <seg xml:id="i-99586879b88623d5-0">
              Gjordes det för att svenska socialdemokrater drivs av en motvilja
              mot pensionärer? Nej, det var för att det fanns en ambition att
              minska marginalskatterna för låg- och medelinkomsttagare och därigenom
              förbättra arbetsmarknadens funktionssätt. Av samma skäl har vi
              gått vidare med jobbskatteavdraget, och därför är det av särskild
              vikt att vi har ett förstärkt jobbskatteavdrag för dem över 65
              år.
            </seg>
            <seg xml:id="i-87e0e0f69a05a1e2-0">
              Jag vill återigen tacka Peter Hultqvist för hans deltagande i
              debatten. Han sade mycket tydligt: Det här ska bort. Det finns
              ingen tvekan i det uttalandet. Peter Hultqvist ger intrycket till
              väljarna att skatten för pensionärer omedelbart ska sänkas med
              uppemot 25 miljarder. Det sades mycket tydligt: Det här ska bort.
              Är det någon som tror att det är med sanningen överensstämmande?
              25 miljarder för pensionärerna, 35 miljarder i höjda utgifter,
              och nu vet vi inte om de stora skattehöjningarna för vanliga löntagare
              står fast.
            </seg>
            <seg xml:id="i-c3fb66d09d1249a0-0">
              Det handlar om 85 miljarder i ett stort hål i den socialdemokratiska
              politiken. Stora utgiftsökningar finansieras med stora skattesänkningar.
              Det är naturligtvis så man förlorar sin trovärdighet vad gäller
              den ekonomiska politiken. Man har en verklighetsfrämmande beskrivning
              av motståndaren, man ger en felaktig beskrivning av vad regeringen
              gör och själv har man ett ansvarslöst och skadligt politiskt alternativ.
              Det gör att vi kommer att kunna lägga grunden för ett fortsatt
              förtroende i det kommande valet.
            </seg>
          </u>
          <note type="speaker" xml:id="i-90bb5139ada913ac-0">
            Anf. 54 LENNART AXELSSON (s):
          </note>
          <u who="lennart_axelsson_82f7c1" xml:id="i-dbf9580ee595d95d-2">
            <seg xml:id="i-1f12bb25cb1503ea-0">
              Herr talman! Det var bra att finansministern påminde om 90-talet.
              Det är just det som egenavgifterna handlar om. Det var det moras
              i skattesystemet och i intäkterna som uppstod under den förra
              borgerliga regeringen som vi tillsammans med löntagare var tvungna
              att göra någonting åt. Vi hade inte tillräckligt med pengar för
              att kunna finansiera det som vi ville finansiera gemensamt.
            </seg>
            <seg xml:id="i-2de7b73276f50914-0">
              I samband med att vi införde egenavgifterna sade vi att när det
              är möjligt ska vi betala tillbaka dem till de inkomsttagare som
              varit med och bidragit till saneringen. Det var därför vi sänkte
              skatterna. Det var ett löfte som vi också höll. Vi brukar hålla
              våra löften när vi ger dem.
            </seg>
            <seg xml:id="i-71d8f28d3ed407d2-0">
              Jag fick inte något svar på min fråga ifall finansministern anser
              att det är en grundläggande rimlighet att skatten ska vara lika
              för pensionärer och andra. Varför gör finansministern i så fall
              inte någonting åt det? I den tidigare nämnda artikeln i PRO:s
              tidning sägs också att sänkt skatt för pensionärer inte ger någon
              effekt på sysselsättningen, som enligt finansministern ju är en
              viktig del i regeringens politik.
            </seg>
            <seg xml:id="i-4b5f07b49fa8a1bd-0">
              Det är väl tvärtom så att människor som har små marginaler om
              de fick möjlighet och pengar skulle gå ut och göra av med de pengarna
              på ett helt annat sätt än Anders Borg och jag gör, som redan har
              tillräckligt mycket pengar för att kunna köpa det som vi behöver
              ha. Pensionärerna skulle naturligtvis bidra mer till sysselsättningsutvecklingen
              med sänkt skatt än med det system som nu är, där de betalar mer
              skatt än vi andra. Det är ett orättfärdigt sätt att hantera dem.
            </seg>
          </u>
          <note type="speaker" xml:id="i-1a0d1d16441f96ab-0">
            Anf. 55 Finansminister ANDERS BORG (m):
          </note>
          <u xml:id="i-2128414f2e72272e-15" who="unknown">
            <seg xml:id="i-fa48b10d82f74e03-0">
              Herr talman! Hur vi ska förbättra villkoren för våra äldre är
              naturligtvis en av de absolut viktigaste frågorna i svensk politik.
              Under sin tid i arbetslivet ska man kunna känna trygghet i att
              man kommer att ha en rimlig levnadsstandard också när man går
              i pension. När man blir gammal och sjuk och inte längre orkar
              ska man veta att det finns hjälp från personal på hemtjänsten.
              När sjukvården väl behövs ska man vara säker på att det finns
              resurser och att det inte krävs orimliga prioriteringar.
            </seg>
            <seg xml:id="i-b79d11ed45545e95-0">
              Det är därför vi bygger ett välfärdssamhälle. Det är därför arbetslinjen
              är så central. Det är också därför den här debatten blir så viktig.
            </seg>
            <seg xml:id="i-eb51ca6f97d1a1a0-0">
              Lennart Axelsson säger att man sänkte skatten med 60 miljarder
              för att kompensera för det som hände under saneringen på 90-talet.
              Somliga av oss minns den väl. Vad var det som hände? Vad var det
              som upprörde människor? Det gällde inte minst pensionärerna, den
              frysta indexeringen och de sänkta stöden på bostadssidan. Detta
              upprörde människor. Det var 60 miljarder kronor i fyra budgetpropositioner.
              Detta hade kunnat rymma väldigt mycket kompensation, om det varit
              det Socialdemokraterna hållit på med.
            </seg>
            <seg xml:id="i-2e0f0ee3931a8dbf-0">
              Men det var inte det man höll på med. Det är ett argument man
              har skruvat ihop för att man inte orkar säga varför man sänkte
              egenavgifterna. Det var för att det är bra att sänka marginalskatterna
              för låg- och medelinkomsttagare så att de arbetar mer. Svenska
              marginalskatter har nu gått ned i tio år, och det har den socialdemokratiska
              regeringen bidragit till. Det borde man vara stolt över. Man gör
              så därför att det är precis så Bill Clinton, Gordon Brown när
              han var finansminister och nu Barack Obama i USA gjort när de
              velat återupprätta arbetslinjen. De jobbar med jobbskatteavdrag,
              därför att jobbskatteavdrag har störst effekt på sysselsättningen
              av de skatter man kan sänka. Det ska vi inte glömma bort när vi
              talar om pensionärerna. Arbetslinjen och att många människor är
              i arbete är grunden för trygga pensioner och god välfärd.
            </seg>
          </u>
          <note xml:id="i-51232525b2f05326-3">
            Överläggningen var härmed avslutad.
          </note>
          <note xml:id="i-10a54f88c239d3cb-0">
            7 § Svar på interpellation 2008/09:417 om regeringens skattepolitik
          </note>
          <note type="speaker" xml:id="i-0b7e11447cd26e1c-0">
            Anf. 56 Finansminister ANDERS BORG (m):
          </note>
          <u xml:id="i-2128414f2e72272e-16" who="unknown">
            <seg xml:id="i-c6dc3c30b42c0774-0">
              Herr talman! Eva-Lena Jansson har frågat mig om jag avser att
              vidta några åtgärder för att höja skatten för de personer som
              tjänar mest och om jag är beredd att verka för ett återinförande
              av förmögenhetsskatten.
            </seg>
            <seg xml:id="i-018d8683a5603541-0">
              Regeringens politik har inneburit lägre skatt för dem som arbetar.
              Jobbskatteavdraget är, som procent av arbetsinkomsten, större
              för dem med låga och medelhöga inkomster än för dem med höga inkomster.
              Som ett exempel kan nämnas att ett vårdbiträde som tjänar 19 000
              kronor i månaden får ett jobbskatteavdrag på 13 000 kronor i år.
              Vidare har regeringen höjt grundavdraget för pensionärer med låga
              inkomster. För en gift eller sammanboende garantipensionär innebär
              det ca 3 000 kronor mer att leva på efter skatt.
            </seg>
            <seg xml:id="i-aaed1749bdcebcd6-0">
              Förmögenhetsskattens olika värderingsregler och många undantag
              skapade kryphål och uppmuntrade till skatteplanering, detta särskilt
              bland dem med stora kapitaltillgångar och resurser. Samtidigt
              fick många småhusägare betala förmögenhetsskatt på grund av snabbt
              stigande taxeringsvärden. Förmögenhetsskatten kom därför att uppfattas
              som både godtycklig och orättvis.
            </seg>
            <seg xml:id="i-88ea146721aa9be1-0">
              Mot bakgrund av detta avser jag inte att vidta några åtgärder
              för att höja skatten för de personer som tjänar mest eller att
              verka för ett återinförande av förmögenhetsskatten.
            </seg>
          </u>
          <note type="speaker" xml:id="i-7bc8d688529bab8e-0">
            Anf. 57 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-b641787910cb016d-2">
            <seg xml:id="i-b511909c4b047e36-0">
              Herr talman! Jag tackar finansminister Anders Borg för svaret.
              Det tog bara två månader att få detta korta svar på en ideologiskt
              ganska viktig fråga.
            </seg>
            <seg xml:id="i-1f1c3b6c1e3875e9-0">
              Herr talman! Det som är intressant med att lyssna på Anders Borg
              är att han i retoriken låter nästan som om han vore socialdemokrat.
              Men i praktiken ser man på politiken att det inte är så. Om han
              vore socialdemokrat skulle han inte vilja öka klyftorna i samhället.
              Det är därför jag har ställt frågan om finansministern har för
              avsikt att vidta några åtgärder för att höja skatten för de personer
              som tjänar mest. Det är vi som har tjänat mest på skattesänkarpolitiken.
            </seg>
            <seg xml:id="i-ceb491d64514a2a4-0">
              Finansministern lyfter ett antal exempel i sitt svar. Det som
              inte är redovisat är att de personer som har fått skattesänkningarna
              också har fått betala för dem själva. De har fått betala genom
              höjd avgift till a-kassan, genom att man har slopat avdragsrätten
              på deklarationen och så vidare. Man har fått betala genom höjda
              avgifter och sänkta ersättningar på olika sätt. Att jag tjänade
              13 000 under det här året bara på regeringens skattesänkning medan
              någon har tjänat 13 000 på flera års tid som de har fått betala
              själva glömmer finansministern att säga.
            </seg>
            <seg xml:id="i-63511da61dab3656-0">
              Herr talman! 43 miljoner invånare i USA behöver matkuponger för
              sitt uppehälle. Att då stå och referera i olika sammanhang till
              amerikansk politik tycker inte jag är speciellt bra. Det jag tycker
              att man ska diskutera i Sverige är svensk politik. Om vi nu har
              88 000 personer som har gått från lön till försämrad a-kassa eller
              socialbidrag för socialbidragen ökar nu innebär det minskade skatteintäkter
              och minskade pengar till välfärden. Det är skatterna vi använder
              för att omfördela av var och en efter förmåga, åt var och en efter
              behov. Detta tycker jag är en viktig princip, herr talman. Jag
              tycker att det är viktigt att de som har jobbat hela sitt liv
              inte ska ha högre skatt än de som jobbar. För mig är det en principiell
              inställning.
            </seg>
            <seg xml:id="i-bb009f92af54eaac-0">
              I de nya miljonärernas Sverige jag skulle kanske säga de nya
              moderaternas Sverige, men jag föredrar att säga de nya miljonärernas
              Sverige ökar klyftan mellan dem som har och dem som inte har.
              Jag vill göra någonting åt det. Jag tycker att det är viktigt
              att diskutera om man kan återinföra förmögenhetsskatten på ett
              sådant sätt att de som har miljarder på banken får vara med och
              bidra till välfärden.
            </seg>
            <seg xml:id="i-9d65d2d67112ce6e-0">
              Det som händer nu är att låginkomsttagare förmodligen kommer
              att få kommunala skattehöjningar därför att regeringen via Anders
              Borg vägrar att ge kommuner pengar som de behöver för välfärden.
              I stället säger man att kommunerna får klara av det själva. Väldigt
              många kommuner i landet styrs av socialdemokrater, som naturligtvis
              vill säkra välfärden, som inte vill säga upp lärare, som inte
              vill säga upp vårdbiträden eller undersköterskor. Då kommer de
              att få höja skatten. Då kommer den skatten att tas ut. Det kommer
              låginkomsttagarna att få vara med och betala. Det Anders Borg
              har gett med ena handen, herr talman, tar han tillbaka lika snabbt
              med den andra. Men jag som höginkomsttagare i detta land står
              hela tiden som vinnare.
            </seg>
            <seg xml:id="i-ab9296c2625311ea-0">
              Därför hade jag tyckt att det varit viktigt att få reda på om
              finansminister Anders Borg bara var en socialdemokratisk retoriker
              eller om han kunde vara socialdemokrat även i praktiken. Men uppenbarligen
              är han moderat lika mycket som han har varit tidigare och som
              Moderaterna jämt har varit. Jag skulle egentligen vilja veta,
              herr talman, varför Anders Borg fortsätter att öka skillnaderna
              mellan fattiga och rika i Sverige.
            </seg>
          </u>
          <note type="speaker" xml:id="i-2f2f311dc27ee830-0">
            Anf. 58 LENNART AXELSSON (s):
          </note>
          <u who="lennart_axelsson_82f7c1" xml:id="i-dbf9580ee595d95d-3">
            <seg xml:id="i-2647b55e9e3f873f-0">
              Herr talman! När finansministern träffar amerikanska politiker
              och forskare träffar jag pensionärer, sjuka och arbetslösa. Den
              bild de ger av verkligheten ser ut på ett helt annat sätt än den
              som finansministern beskriver.
            </seg>
            <seg xml:id="i-58cf811d521a0a9a-0">
              Jag är också kommunalare och vårdare. Jag har jobbat med utvecklingsstörda
              innan jag kom in i riksdagen. Jag vet vikten av att vi har tillräckligt
              många anställda i våra kommuner och landsting som kan hjälpa de
              människor som själva inte klarar alla saker under dagen och under
              livet. Därför är det naturligtvis viktigt att vi har ett skattesystem
              som ser till att vi får in intäkter som är tillräckligt stora,
              så att vi ska kunna ge den möjligheten, så att äldre, handikappade
              och andra grupper kan få den hjälp de behöver. De här intäkterna
              anser jag och vi socialdemokrater ska tas ut efter förmåga.
            </seg>
            <seg xml:id="i-09bf3260b9a2ba91-0">
              Det är ett system som vi har slagits för i alla år. Man kan titta
              tillbaka på debatterna som var under det tidigare århundradet.
              Många gånger är det samma debatter. Man skulle kunna tro att protokollen
              är hämtade från dagens debatt. Striden mellan höger och vänster
              stod på samma sätt som nu. Från högerhåll sade man: Ju bättre
              det är för de bäst ställda desto bättre är det för de sämst ställda.
              Det spiller över på något sätt.
            </seg>
            <seg xml:id="i-d057ea5a704c6367-0">
              Det var ingen som trodde på det då, och det är väldigt få som
              tror på det nu. Finansministern tillhör naturligtvis de senare.
            </seg>
            <seg xml:id="i-1d190eea7b7ea534-0">
              Men när regeringen nu uppmanar kommuner och landsting, precis
              som Eva-Lena Jansson var inne på tidigare, att i princip höja
              skatterna för att klara av välfärden är det också någonting som
              gör att de med de lägsta lönerna får betala en högre skatt än
              vad man fick göra tidigare för att få in samma intäkter, eftersom
              denna inte är progressiv.
            </seg>
            <seg xml:id="i-19a5f8574ac646a4-0">
              Den statliga skatten innebär att vi som tjänar mer också betalar
              mer, om vi kommer över vissa nivåer i lön. Men när det gäller
              kommunal- och landstingsskatt betalar ju den som har låg inkomst
              lika mycket på varje hundralapp som den som har väldigt hög inkomst.
            </seg>
            <seg xml:id="i-c4222b37f3351d39-0">
              På ett sätt kan man väl hävda att man då inför en platt skatt
              bakvägen, något som jag har förstått att finansministern inte
              förordar i andra sammanhang.
            </seg>
            <seg xml:id="i-3041f1fb7cc8a637-0">
              Värnskatten, till exempel, som de som tjänar allra mest betalar,
              har ju finansministern vid ett antal tillfällen sagt att man vill
              behålla, även om det finns allianskamrater som vill det motsatta.
            </seg>
            <seg xml:id="i-185580bf9b5be53a-0">
              Men det är en viktig sak som Eva-Lena tar upp, och det är naturligtvis
              en fortsättning på den tidigare debatten om vilka som ska betala
              skatt och i vilka nivåer. Vi tycker, som alltid, att man ska betala
              efter förmåga. Sedan ska man få ta del av det efter behov.
            </seg>
          </u>
          <note type="speaker" xml:id="i-91abbf382a5c8176-0">
            Anf. 59 Finansminister ANDERS BORG (m):
          </note>
          <u xml:id="i-2128414f2e72272e-17" who="unknown">
            <seg xml:id="i-10aaa0e45c700339-0">
              Herr talman! Eva-Lena Jansson talar om klyftorna i retoriken.
            </seg>
            <seg xml:id="i-6d17d434514165b9-0">
              Vi hade en regering i Sverige som talade om klyftorna i varje
              anförande. På varje partimöte, i varje debatt talade man om klyftorna
              samtidigt som man ökade dem.
            </seg>
            <seg xml:id="i-41c2069e0b075e1b-0">
              Den socialdemokratiska regeringsperioden innebar att praktiskt
              taget varje mått på ekonomiska skillnader försämrades. Det handlade
              om löneskillnaderna mellan dem med höga löner och dem med låga
              inkomster, om en stagnerad minskning av jämställdhetsklyftan,
              om ökade grupper i ekonomisk marginalisering, om ökad inkomstspridning,
              om ökad förmögenhetskoncentration.
            </seg>
            <seg xml:id="i-7682c84d0df2877b-0">
              Det är beskrivningen av de socialdemokratiska regeringsåren,
              som redovisas år efter år, gång efter gång, i fördelningsbilagorna
              till finansplanen.
            </seg>
            <seg xml:id="i-58a5bf1eafa5edba-0">
              Man talade om klyftor och förde en politik som ökade dem.
            </seg>
            <seg xml:id="i-e869e12c087d1ac4-0">
              Här blir kontrasterna så spännande. Göran Persson, i Erik Fichtelius
              intervjubok, ger ju beskrivningen. Han berättar hur man erbjöd
              Svenskt Näringsliv att man skulle ta bort förmögenhetsskatten
              mot att man skulle ta ned femprocentslättnaden på arbetsgivaravgifterna.
              Sida upp och sida ned argumenterar Göran Persson för varför han
              gav det här erbjudandet.
            </seg>
            <seg xml:id="i-fb93fa0ac05d1215-0">
              Det var för att förmögenhetsskatten inte fungerade längre. Den
              gav inte skatteintäkterna. Den slog så snett, och den gick ju
              att undvika. Och den här nedsättningen av arbetsgivaravgifterna
              fungerade inte heller. Det var väl belagt att den inte hade någon
              effekt, eftersom fyra av fem kronor gick till företag där det
              inte påverkade sysselsättningen.
            </seg>
            <seg xml:id="i-96dcfc71bb2c3ae7-0">
              Det finns beskrivet i Erik Fichtelius intervjubok, och jag föreställer
              mig att det återspeglar Göran Perssons resonemang och att det
              var det han faktiskt sade till Svenskt Näringsliv, att det var
              det som var erbjudandet.
            </seg>
            <seg xml:id="i-48fc7e8fb47e8df9-0">
              Och vad är det då? Jo, det är exakt vad vi gjorde våren 2007.
              Vi tog bort förmögenhetsskatten och försämrade nedsättningen av
              arbetsgivaravgifter, exakt det som Göran Persson som statsminister
              erbjöd Svenskt Näringsliv i förhandlingar när det gällde hur han
              ansåg att man skulle utveckla skattesystemet.
            </seg>
            <seg xml:id="i-fc611d09bbfceb8b-0">
              Var det här en tillfällig lapsus från Göran Persson? Man skulle
              ju kunna tro det, att han blev moderat, så att säga, under någon
              period och erbjöd den här moderata politiken som han sedan försvarar.
            </seg>
            <seg xml:id="i-03aa4579f9050f2b-0">
              Så är det ju inte. För man gjorde en motsvarande övning. Man
              gjorde en minskning av nedsättningen och tog bort arvs- och gåvoskatten.
              Man gjorde ett undantag i förmögenhetsskatten för dem som hade
              tungt ägaransvar i de stora svenska företagen.
            </seg>
            <seg xml:id="i-e0a62771510d00bb-0">
              Var det för att Socialdemokraterna verkligen ville öka klyftorna?
              Bidrog man medvetet till den här förmögenhetskoncentrationen,
              som man åstadkom, som blev resultatet av det socialdemokratiska
              regeringsinnehavet det var en tilltagande förmögenhetskoncentration
              som Socialdemokraterna lämnade efter sig efter ett långt regeringsinnehav?
            </seg>
            <seg xml:id="i-135ea7cca5afcbb8-0">
              Nej, jag tror inte det. Jag tror att Göran Persson och den socialdemokratiska
              regeringen insåg att förmögenhetsskatten, arvs- och gåvoskatten
              bidrog till att försämra förutsättningarna för nya jobb i Sverige.
              Det var därför man erbjöd Svenskt Näringsliv att man skulle sänka
              förmögenhetsskatten och plocka ned nedsättningen av arbetsgivaravgifterna.
            </seg>
            <seg xml:id="i-91be03556988cac6-0">
              Låt oss ta det här igen! Man förvrider beskrivningen av verkligheten.
              Man förvrider beskrivningen av vår politik. Och man kommer med
              en skadlig och ansvarslös egen politik.
            </seg>
            <seg xml:id="i-d448c0860b5a2245-0">
              Här får vi veta att vi inte ger pengar till kommunerna. Men vi
              har sänkt arbetsgivaravgifterna. Det är 3 miljarder för kommunerna.
              Vi har sänkt arbetsgivaravgifterna för ungdomar. Det är ytterligare
              pengar för kommunerna. Vi har ändrat fastighetsskatten så att
              det blir mer pengar till kommunerna. Vi har nu tillfört 7 miljarder
              i stöd till kommunerna.
            </seg>
            <seg xml:id="i-58c3fe66a000f6b2-0">
              Det är helt enkelt inte korrekt när Eva-Lena Jansson står och
              säger att vi vägrar att ge kommunerna pengar. Det har inte med
              verkligheten att göra.
            </seg>
            <seg xml:id="i-41475e4ac6b2d3b6-0">
              Jag tackar för den beskrivningen av vår politik. För det bidrar
              till att Socialdemokraterna alienerar sig från vanliga väljare
              som funderar på vilken regering de behöver i Sverige. Det är precis
              det som jag tror är Socialdemokraternas problem. Man har tappat
              kontakten med de väljare som funderar på vilken regering Sverige
              ska ha.
            </seg>
          </u>
          <note type="speaker" xml:id="i-1ba632f64d7e7463-0">
            Anf. 60 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-b641787910cb016d-3">
            <seg xml:id="i-9a7f92d19c6f1531-0">
              Herr talman! Sveriges Kommuner och Landsting säger: Vi får inte
              de pengar vi behöver för att klara av välfärden från regeringen.
              Då säger Anders Borg att jag förvrider verkligheten.
            </seg>
            <seg xml:id="i-34a0623e8121c717-0">
              När kommun efter kommun varslar människor därför att man inte
              har pengar till välfärden säger Anders Borg att jag förvrider
              verkligheten. Det är ett märkligt resonemang.
            </seg>
            <seg xml:id="i-b204e06d93135dd2-0">
              När forskare visar att klyftorna mellan rika och fattiga ökar
              dramatiskt i Sverige och att den här krisen kommer att göra att
              klyftorna ökar ännu mer vill regeringens företrädare inte svara
              på frågorna om vad den här politiken får för konsekvenser.
            </seg>
            <seg xml:id="i-c9e0b4a52c978fe1-0">
              Herr talman! Jag tycker att det är märkligt att den här regeringen
              smiter undan det faktum att man ökar skillnaderna mellan rika
              och fattiga på ett sätt som inte har skett tidigare.
            </seg>
            <seg xml:id="i-668e83b3a7532f27-0">
              Jag är inte nöjd med att klyftorna ökar. Det har jag aldrig varit,
              och jag tror att man måste vända på varenda sten i politiken för
              att se hur man kan minska klyftorna.
            </seg>
            <seg xml:id="i-5d1e39f333d98552-0">
              Jag är inte främmande för att göra förändringar av skattesystemet,
              men jag tycker att det är viktigt att vi har ett skattesystem
              som faktiskt är lätt att begripa.
            </seg>
            <seg xml:id="i-abfeeb036a139ef2-0">
              Jag tycker att det är viktigt att vi har ett genomskinligt skattesystem,
              så att vi inte säger att en person som jobbar har en sorts skatt
              medan pensionärer har en annan sorts skatt. Jag tycker att det
              är obegripligt, och det är orättvist. Det är en orättfärdig politik
              som den här regeringen för.
            </seg>
            <seg xml:id="i-15c20fd951e9e399-0">
              Jag tycker att det är viktigt att de som tjänar mest också betalar
              mest i skatt. Jag har råd att avstå. Väldigt många andra har råd
              att avstå.
            </seg>
            <seg xml:id="i-a0cb3604db8c574b-0">
              Det som nu händer är att vi ökar förmögenheten hos dem som är
              riktigt rika. Vi ökar förmögenheten hos dem som tjänar mycket.
              Och de som ska betala för de här skattesänkningarna är de arbetslösa
              som vips får betala 13 000 mer för att jag ska få en skattesänkning.
            </seg>
            <seg xml:id="i-6cfac9852d5630b4-0">
              Det är de sjuka som ska få betala för att jag ska få en skattesänkning,
              och det är pensionärer som ska betala. De ska avstå för att jag
              ska få en skattesänkning, enligt Anders Borgs sätt att se det.
            </seg>
            <seg xml:id="i-ec007b6e2d5b333e-0">
              Jag tycker att det är en orättvis och en orättfärdig politik.
              Regeringen kan inte stava till solidaritet, tycker jag. Det man
              gör är nämligen att man ger pengar till dem som redan har och
              tar ifrån dem som inte har. Det är orättvist. Det är orättfärdigt.
            </seg>
            <seg xml:id="i-ea827c953a62e900-0">
              Nu ökar socialbidragstagandet i kommuner. Det innebär mindre
              pengar till välfärden. Det är minskade skatteintäkter, minskad
              välfärd. Det är, tror jag, väldigt tydligt för många människor.
            </seg>
            <seg xml:id="i-aad82eea74193c1c-0">
              Då är det klart att en och annan funderar: Skulle det vara bättre
              om jag betalar 100 eller 200 kronor mer i skatt i månaden, om
              det innebär att det faktiskt finns någon som kan ta hand om min
              mamma i äldreomsorgen, någon som har tid att se efter barnen i
              barnomsorgen?
            </seg>
            <seg xml:id="i-190dc7d06896f00d-0">
              Jag tror att rätt många människor är beredda att avstå. Och jag
              tror att människor har en större förmåga att känna empati för
              dem som inte har jobb jag tror att de tycker att de som står utanför
              faktiskt ska vara med i det här samhället än vad Anders Borg har.
              Människor har nämligen en stark solidaritetskänsla.
            </seg>
            <seg xml:id="i-c96d2e47b302189c-0">
              Hela vårt samhälle är uppbyggt på att vi hjälps åt tillsammans.
              Det är därför vi tar ut skatt av var och en efter förmåga, men
              vi ger också efter behov. Den politiken är jag beredd att slåss
              för, herr talman, i vartenda val och i varenda debatt här i kammaren.
            </seg>
          </u>
          <note type="speaker" xml:id="i-98ee63c6b5a45458-0">
            Anf. 61 LENNART AXELSSON (s):
          </note>
          <u who="lennart_axelsson_82f7c1" xml:id="i-dbf9580ee595d95d-4">
            <seg xml:id="i-65a8eceed9adca35-0">
              Herr talman! Jag har full respekt för politiker som står upp
              för vad de tror på. Däremot blir jag misstänksam mot politiker
              som gör en sak och säger en annan.
            </seg>
            <seg xml:id="i-0ccbbaa5e3213331-0">
              Vi är nu på väg in i ett samhälle där var och en kommer att få
              ta ett större ansvar för sin egen trygghet i form av försäkringar
              och liknande. Det som vi tidigare kunde lita på när det gällde
              den generella välfärden i Sverige, att vi när vi blev sjuka kunde
              gå till en läkare och få garanti för att vi skulle få den absolut
              bästa vård som var möjlig utan att vi hade någon typ av försäkring
              eller något som täckte upp, är på väg att urholkas.
            </seg>
            <seg xml:id="i-0d49ad8e611b3460-0">
              Samma sak är det när det handlar om arbetslöshet. Från regeringens
              sida applåderar man i princip och vill att var och en ska skaffa
              sig försäkringar som gör att man får behålla en större andel av
              sin inkomst om man råkar bli arbetslös.
            </seg>
            <seg xml:id="i-ef7d3de30e3d139f-0">
              Det samhället vill inte jag ha. Det vore, tycker jag, bra om
              finansministern sade att han tror på ett samhälle där var och
              en får ta hand om sitt eget skydd, om det nu är den typen av samhälle
              som finansministern eftersträvar.
            </seg>
            <seg xml:id="i-24b90ce829e5539a-0">
              Det låter lite som att idéerna hämtas från USA i alla tider.
              Där har man mer ett sådant system där de som har det sämst ställt
              och inte lyckas få försäkringar eller har råd att betala försäkringar
              får nöja sig med det lite sämre alternativet om de behöver vård
              och liknande.
            </seg>
            <seg xml:id="i-d65031e31f0f9ac1-0">
              Vi vill inte ha det i Sverige. Tala om, finansministern, hur
              det samhälle ser ut som ni vill ha!
            </seg>
          </u>
          <note type="speaker" xml:id="i-bfa621f6849d9f04-0">
            Anf. 62 Finansminister ANDERS BORG (m):
          </note>
          <u xml:id="i-2128414f2e72272e-18" who="unknown">
            <seg xml:id="i-7194fd7b8fefa164-0">
              Herr talman! Jag ska svara Lennart Axelsson väldigt tydligt.
              Vi vill ha ett Sverige som präglas av att vi har full sysselsättning,
              att många människor är i arbete. Vi vill ha ett Sverige som präglas
              av att var och en kan forma sin egen väg genom livet, oavsett
              sexuell läggning och social bakgrund. Vi vill ha ett Sverige som
              präglas av dynamik, av utvecklingskraft och av att vi är en del
              av en världsekonomi som växer. Och vi vill ha ett Sverige som
              präglas av sammanhållning.
            </seg>
            <seg xml:id="i-5fabfef02ec8620b-0">
              Det är den vision vi har för Sverige. Låt oss nu ta den här diskussionen.
            </seg>
            <seg xml:id="i-9dd0efb03bc98fe8-0">
              Eva-Lena Jansson säger: Ni vägrar att ge kommunerna pengar. Det
              är beskrivningen av att vi har sänkt arbetsgivaravgifterna, att
              vi har sänkt arbetsgivaravgifterna för ungdomar, att vi har en
              fastighetsskatt som bidrar till att kommunerna får 89 miljarder
              kronor mer i år och att vi har tillfört 7 miljarder för 2010 för
              att säkra välfärden.
            </seg>
            <seg xml:id="i-90cc3791c0428d0d-0">
              Vi får beskrivningen att det moderata projektet skulle vara att
              höja kommunalskatten och i stället ska Socialdemokraterna stå
              för principen om skatt efter bärkraft. Okej. Låt oss ta det på
              allvar!
            </seg>
            <seg xml:id="i-7048e774c8a10f2d-0">
              Vi tar fram den socialdemokratiska budgetmotionen: nedskalat
              förvärvsavdrag 5 miljarder, ytterligare försämringar av jobbavdraget,
              nedsättning för ungdomar 13 miljarder. Det finns skattehöjningsförslag
              efter skattehöjningsförslag. Vilka är det som ska drabbas av det?
              Vilka är det som har den bärkraften?
            </seg>
            <seg xml:id="i-9cafe48d89afeebe-0">
              Det är alldeles uppenbart. Det är låg- och medelinkomsttagare
              med jobbavdraget, och det är ungdomarna med arbetsgivaravgifterna.
              Det är de som uppenbarligen har de kraftiga skuldrorna som kan
              bära de socialdemokratiska skattehöjningarna. Det är den korrekta
              beskrivningen av Socialdemokraternas skattepolitik.
            </seg>
            <seg xml:id="i-ceaf28f69e220b27-0">
              Lennart Axelsson använder begreppet att han har respekt för politiker
              som säger och gör samma saker. Då är vi tillbaka i det socialdemokratiska
              dilemmat. Hur gick det med klyftorna 19942006? Finns det något
              mått som visar på en kraftig minskning av klyftorna? Finns det
              något mått som visar att förmögenhetskoncentrationen avtog och
              att löneskillnaderna minskade, att jämställdheten mellan män och
              kvinnor blev bättre, att inkomstspridningen blev mindre? Nej,
              av de tio mått vi redovisar i våra fördelningsbilagor pekar nio
              av tio på vidgade klyftor.
            </seg>
            <seg xml:id="i-5c20c8e50b991b90-0">
              Gör och säger samma sak. Det är som när Göran Persson för Erik
              Fichtelius berättar att hans ambition är att avskaffa förmögenhetsskatten
              och finansiera det med en minskad nedsättning av arbetsgivaravgifterna
              för de mindre företagen. Det är exakt det vi sedan gör under hård
              kritik av Socialdemokraterna. Är det det man menar när man talar
              om politiker som gör och säger samma saker, att man avskaffar
              arvs- och gåvoskatten och undantar storägarna från förmögenhetsskatten?
            </seg>
            <seg xml:id="i-9fe7e40f22c30897-0">
              Gör och säger. Låt oss arbeta vidare med det. Det är ett bra
              begrepp här.
            </seg>
            <seg xml:id="i-ad7d92a9469f5cbf-0">
              Vi har fått massiv kritik för jobbavdraget. Låt oss då hålla
              upp det i fördelningshänseende och ställa det mot Socialdemokraternas
              stora skattesänkning, kompensationen för egenavgifterna, 60 miljarder
              kronor till löntagarna, inte ett öre, inte en krona till pensionärerna.
              Hur ser fördelningseffekterna ut när det gäller de 60 miljarder
              kronorna? De är naturligtvis fullständigt likartade med jobbavdraget.
            </seg>
            <seg xml:id="i-2b918badf2ba3d89-0">
              Låt oss ta Socialdemokraternas andra stora skattereform, den
              som skedde i början av 1990-talet. Har ni en aning om hur fördelningseffekterna
              av den skattereformen såg ut? Ställ dem bredvid jobbavdraget!
              Jobbavdraget är ett unikum utformat av fördelningstalibaner om
              man jämför det med den socialdemokratiska skattereformen i början
              av 1990-talet.
            </seg>
            <seg xml:id="i-4dce51d9558848da-0">
              Här har vi Socialdemokraternas bekymmer. När det kommer till
              kritan är det inte kommunerna man satsar pengar på. Då är det
              bidragslinjen som gäller. Det är där de stora satsningarna i de
              socialdemokratiska budgetarna ligger. Det är därför man undergräver
              arbetslinjen och därför man i grunden långsiktigt undergräver
              välfärden. Det är där den socialdemokratiska politiken både blir
              skadlig och ansvarslös.
            </seg>
          </u>
          <note type="speaker" xml:id="i-f381b3584f5d6fdd-0">
            Anf. 63 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-b641787910cb016d-4">
            <seg xml:id="i-c5b2ad2c77c3b954-0">
              Herr talman! Det är sällan jag blir stum, men när jag hör Anders
              Borg beskriva socialdemokratisk politik känner inte jag igen mig.
              Jag tycker att det är märkligt att en finansminister som har stått
              i den här talarstolen och hyllat amerikanska politiker inte vill
              låtsas om vad den politiken åstadkommer.
            </seg>
            <seg xml:id="i-9329439966c7d08f-0">
              Det är den politik man nu genomför och som forskare redovisar
              ökar klyftorna mellan fattiga och rika i Sverige och gör en inkomstförändring
              där jag som är höginkomsttagare tjänar mest på regeringens politik.
              De som får betala är de fattiga. Det är de arbetslösa, pensionärer
              och sjuka. Det står Anders Borg och försvarar här. Han säger att
              det gör att sammanhållningen i samhället ökar.
            </seg>
            <seg xml:id="i-3ecaa52908ff5b6b-0">
              Herr talman! Finansministern kan inte vara allvarlig när han
              säger det. Det är nästan att idiotförklara mig att säga det. Sammanhållningen
              ökar aldrig i de samhällen där skillnaden mellan fattiga och rika
              ökar. Då får man sådana samhällen som man har i USA där man får
              ha grindar utanför de rika för att de fattiga inte ska komma åt
              dem. Man har ökat skillnaderna så mycket att brottsligheten naturligtvis
              ökar. Det finns en tydlig koppling mellan gemensam välfärd, generell
              välfärd och där människor är med och var och en betalar efter
              förmåga.
            </seg>
            <seg xml:id="i-64e4b4f7d376f9b1-0">
              Jag tycker att man skulle kunna titta på att ta tillbaka förmögenhetsskatten
              så att den verkligen fungerar. Jag är inte främmande för att höja
              skatten så att alla får vara med och betala till välfärden. Men
              den här regeringen har sagt att man inte vill göra det. Man vill
              inte ge pengar till kommuner och landsting som behövs för att
              säkra välfärden. Man vill inte göra det. Man vill att människor
              ska gå på socialbidrag i stället för a-kassa. Det är obegripligt
              för mig, herr talman.
            </seg>
          </u>
          <note type="speaker" xml:id="i-630d01580d8dc85c-0">
            Anf. 64 Finansminister ANDERS BORG (m):
          </note>
          <u xml:id="i-2128414f2e72272e-19" who="unknown">
            <seg xml:id="i-b19b7b6df4d96693-0">
              Herr talman! Eva-Lena Jansson beskriver här svensk socialdemokrati
              och tycker att jag ger en beskrivning som inte överensstämmer
              med verkligheten. Det är den socialdemokrati som med Göran Perssons
              ord ville avskaffa förmögenhetsskatten och finansiera det med
              höjda egenavgifter. Det är den socialdemokrati som avskaffade
              arvs- och gåvoskatten. Det är den socialdemokrati som sänkte skatterna
              med kompensationen av egenavgifterna med 60 miljarder.
            </seg>
            <seg xml:id="i-bcd3a87b6412d6eb-0">
              Det handlar om förmögenhetsskatten, gåvoskatten och kompensationen
              för egenavgifterna. Jag förstår hur det går ihop. Vi talar om
              de arbetslösa, pensionärerna och de sjuka. Det var väl förstås
              de arbetslösa som Göran Persson inriktade sig på när han skulle
              ta bort förmögenhetsskatten. Det var väl förmodligen en relativt
              pricksäker åtgärd om man ska förstå den logik som här tillämpas.
            </seg>
            <seg xml:id="i-e9cab8f016f0606d-0">
              När det gäller arvs- och gåvoskatten, vilka var det man inriktade
              sig på då? Var det de sjuka som skulle träffas av den skattesänkningen?
              Kompensationen för egenavgifterna, 60 miljarder kronor, den största
              skattesänkningen som Socialdemokraterna genomfört, skulle den
              gå till pensionärerna som inte betalade några egenavgifter?
            </seg>
            <seg xml:id="i-79f06bf42654c406-0">
              Här har vi problemet med att säga att vi har en debatt om att
              göra saker, säga saker och att det har andra effekter. Det är
              därför den här diskussionen inte går ihop för Socialdemokraterna.
              Det blir så tydligt i debatten att det socialdemokratiska arvet
              var att man ökade förmögenhetsskillnaderna. Man drev upp arbetslösheten.
              Man fick större klyftor, ökad förmögenhetskoncentration, större
              löneskillnader och större inkomstspridning. Göra och säga, man
              gjorde och man sade, och klyftorna blev resultatet.
            </seg>
          </u>
          <note xml:id="i-51232525b2f05326-4">
            Överläggningen var härmed avslutad.
          </note>
          <note xml:id="i-61f4f5e75e5a1c8f-0">
            8 § Svar på interpellation 2008/09:424 om arbetstillfällen och
            skattesänkningar
          </note>
          <note type="speaker" xml:id="i-8052fff9ebb51c76-0">
            Anf. 65 Finansminister ANDERS BORG (m):
          </note>
          <u xml:id="i-2128414f2e72272e-20" who="unknown">
            <seg xml:id="i-7144377ff98b6fe7-0">
              Herr talman! Peter Hultqvist har frågat mig vilka åtgärder regeringen
              avser att vidta för att skapa trovärdighet åt påståendet att sänkta
              skatter leder till fler arbetstillfällen.
            </seg>
            <seg xml:id="i-38cb8135df5302f5-0">
              Lågkonjunkturen slår hårt mot arbetsmarknaden. Under de närmaste
              åren kommer det därför att bli en angelägen uppgift för sysselsättningspolitiken
              att motverka att människor slås ut från arbetsmarknaden och att
              arbetslösheten fastnar på en hög nivå.
            </seg>
            <seg xml:id="i-834f8c5e2361f716-0">
              Regeringens politik på inkomstskatteområdet bidrar till att människor
              i större utsträckning kan försörja sig på sina egna inkomster.
              Ökade disponibla inkomster förbättrar hushållens förmåga att kunna
              klara av ränteoro och kreditrestriktioner. Därmed hålls den privata
              konsumtionen uppe och sysselsättningsfallet dämpas.
            </seg>
            <seg xml:id="i-31c1218f6c4fa06e-0">
              Om politiken i stället hade byggt på skattehöjningar skulle det,
              enligt samma resonemang, leda till en rad icke önskvärda konsekvenser
              i detta svåra ekonomiska läge. Hushållens sårbarhet skulle öka,
              den privata konsumtionen dämpas, sysselsättningsnedgången accelerera
              och kommunernas ekonomiska situation förvärras.
            </seg>
            <seg xml:id="i-755b9a2125d8ef1d-0">
              Regeringen kommer även att fortsätta driva en långsiktigt inriktad
              jobb- och tillväxtpolitik. Med fler i arbete skapas förutsättningar
              för att långsiktigt säkra finansieringen av välfärden för en befolkning
              med allt fler äldre. Erfarenheten visar att en politik som gör
              det mer lönsamt att arbeta är avgörande för att öka den varaktiga
              sysselsättningsnivån. Regeringen och utomstående bedömare, såsom
              Finanspolitiska rådet, Konjunkturinstitutet, SNS, IFAU och LO,
              kommer i princip till samma slutsatser: De inkomstskattereformer
              som regeringen hittills har genomfört kommer att leda till en
              avsevärd ökning av den varaktiga sysselsättningen .
            </seg>
            <seg xml:id="i-14b25bb5e82127e0-0">
              Regeringens och andra bedömares effektkalkyler baseras på en
              stor och väletablerad forskningslitteratur kring reformer av liknande
              slag. Den kraftiga nedgången i arbetskraftsefterfrågan kommer
              dock sannolikt att leda till att det tar längre tid än vad vi
              tidigare har trott för politiken att få avsedd effekt.
            </seg>
          </u>
          <note type="speaker" xml:id="i-8cd9391609e8d334-0">
            Anf. 66 PETER HULTQVIST (s):
          </note>
          <u who="peter_hultqvist_c9866b" xml:id="i-282acb6a9922733f-4">
            <seg xml:id="i-5bddb05de3b8052e-0">
              Herr talman! Tack för svaret! Jag är definitivt inte nöjd, men
              det finns ett litet spår av självinsikt i det som Borg säger.
              Man kan faktiskt skönja det: Den kraftiga nedgången i arbetskraftsefterfrågan
              kommer dock sannolikt att leda till att det tar längre tid än
              vad vi tidigare har trott för politiken att få avsedd effekt.
            </seg>
            <seg xml:id="i-c7a0803a9efd5272-0">
              Jag tycker ändå att det är intressant att finansministern konstaterar
              att så effektiv som man har beskrivit sin politik i olika sammanhang
              är den inte i verkligheten. Det som är typiskt för den svenska
              regeringen och många andra EU-regeringar är att det är mycket
              prat och lite verkstad. Man ger ett intryck av att man handlar
              och att åtgärderna ger effekt, men verkligheten visar på ökande
              arbetslöshetstal. Politiken är passiv. Man skjuter problemen framför
              sig.
            </seg>
            <seg xml:id="i-94dbe7780a7e69e5-0">
              Konjunkturinstitutet visar på att sysselsättningen kommer att
              falla med 250 000 personer fram till 2010. Hälften av de här jobben
              försvinner i industrin, vilket är mycket allvarligt. Konjunkturinstitutet
              förespråkar kraftiga stimulanser av ekonomin, men regeringen lyssnar
              inte på det. Samtidigt lånar man i praktiken till skattesänkningar.
              Det är Ebberöds bank. Så var det när Fälldin regerade och så var
              det när Bildt regerade. Den här traditionen följs nu upp av Reinfeldt
              och Borg.
            </seg>
            <seg xml:id="i-ee47ad546ac81462-0">
              Det finansiella sparandet visar ökade underskott. År 2009 blir
              det ett minus på 84 miljarder och 2010 ett minus på 144 miljarder.
              Jag kan inte se några praktiska bevis för att regeringens skattesänkningar
              på 84 miljarder, mest för dem som är mest välbeställda, skapar
              nya arbetstillfällen. Det här har inte på något sätt bromsat krisen.
              Statsministern själv gör inte ens anspråk på det utan säger att
              arbetslösheten bara går att påverka marginellt. Tar Anders Borg
              avstånd från det uttalandet av statsministern? Jag har ställt
              frågan förut.
            </seg>
            <seg xml:id="i-c8efad71814da932-0">
              Snart är över 500 000 personer arbetslösa. Vi spräcker 10-procentsvallen.
              Inte blev skattesänkningarna någon stålvall som kunde hålla tillbaka
              arbetslösheten. De åtgärder som vidtas, det vill säga skattesänkningarna,
              har inte stor effekt på arbetslösheten och företagen. Däremot
              är Sverige ett land som mer än andra slösar med budgetmedel på
              sådana utgifter som bland annat Valutafonden bedömer har de sämsta
              effekterna på arbetslöshet räknat per krona.
            </seg>
            <seg xml:id="i-4f25b7140ccce03a-0">
              En snabb kostnadseffektiv åtgärd skulle faktiskt vara att höja
              statsbidragen till kommuner och landsting med 5 miljarder extra
              i år och 10 miljarder extra nästa år. Det skulle innebära att
              uppsägningar av personal kan förhindras. Man sparar in kostnader
              för a-kassa, ökar skatteunderlaget, bidrar till ökad efterfrågan
              i ekonomin och ger slutligen bättre service och kvalitet i vård,
              skola och omsorg.
            </seg>
            <seg xml:id="i-8410aabdb18bc684-0">
              Varje person som sägs upp får dra ned sin standard. Efterfrågan
              i ekonomin minskar och skapar ny arbetslöshet i andra delar av
              ekonomin. Arbetslöshet skapar i sig ny arbetslöshet. Därför är
              en satsning på landsting och kommuner nu viktigare än skattesänkningarna,
              som främst gynnar de mest välbeställda. När kommer ni att vidta
              verkningsfulla åtgärder mot arbetslösheten som bryter arbetslöshetskurvan?
            </seg>
          </u>
          <note type="speaker" xml:id="i-e711f5918c7f92b4-0">
            Anf. 67 LENNART AXELSSON (s):
          </note>
          <u who="lennart_axelsson_82f7c1" xml:id="i-676495c507339923-0" next="cont">
            <seg xml:id="i-4ffd6c0493d1f4e2-0">
              Herr talman! Jag kunde inte låta bli att anmäla mig till den
              här debatten också. Det beror delvis på en del i svaret från finansministern
              där man skriver: Regeringens politik på inkomstskatteområdet bidrar
              till att människor i större utsträckning kan försörja sig på sina
              egna inkomster. Ökade disponibla inkomster förbättrar hushållens
              förmåga att kunna klara av ränteoro och kreditrestriktioner. Därmed
              hålls den privata konsumtionen uppe och sysselsättningsfallet
              dämpas.
            </seg>
            <seg xml:id="i-cbeb91bfd2f20664-0">
              Ändå är den verklighet som vi ser där ute att köerna för att
              få socialbidrag ökar och antalet ärenden hos kronofogdarna ökar.
              Tyder det på att regeringens politik har bidragit till att människor
              har större förmåga att försörja sig själva?
            </seg>
            <seg xml:id="i-ebe7ba6a4879efab-0">
              Det är faktiskt så att den politik som regeringen har fört är
              det som har orsakat just det här, genom att man har slagit sönder
              a-kassan och sjukförsäkringen och försämrat pensionärernas situation.
              Vi kommer tillbaka till den debatt som vi hade förut om pensionärernas
              villkor, där ju Anders Borg själv påstod att en förstärkning av
              pensionärernas ekonomiska situation inte skulle ha någon effekt
              på sysselsättningen. Men i svaret säger man alltså att man har
              gjort just det, att man har stimulerat den privata konsumtionen
              för att hålla den uppe så att sysselsättningsfallet skulle dämpas.
              Effekten har ju blivit precis den motsatta.
            </seg>
          </u>
          <note xml:id="i-3ed8f3da6a1301f6-0">
            Anf. 68 GUNNAR ANDRÉN (fp):
          </note>
          <u who="lennart_axelsson_82f7c1" prev="cont" xml:id="i-50bf14e8e1cbbefd-0">
            <seg xml:id="i-e30f2ca495310fb4-0">
              Herr talman! Jag vill tacka alla interpellanter för att de stimulerar
              oss till debatter. Det är lite av samma debatt vecka efter vecka.
              Likväl är det väldigt viktigt för allmänheten att få klart för
              sig var skiljelinjerna går i svensk politik, och de här debatterna
              bidrar till det i högsta grad.
            </seg>
            <seg xml:id="i-31d0b9f9dac47fd6-0">
              Jag tror för min del att det finns en viktig orsak till att opinionsläget
              har jämnat ut sig. Tidigare hörde vi ett argument från Socialdemokraterna
              om att man förstod att orsaken var deras eget alternativ. Det
              var det som gjorde att de hade ett så stort övertag i opinionen.
              För närvarande hör jag inte det argumentet. Det kan möjligen bero
              på att just det alternativet, som är ganska svårt att se, har
              trängt igenom på ett annat sätt än tidigare och att regeringens
              politik framstår som mer balanserad och klok.
            </seg>
            <seg xml:id="i-818844b3a19988ee-0">
              Den avgörande frågan, herr talman, som svenska folket naturligtvis
              ställer sig är: Hur har det blivit så här? Är det den svenska
              regeringen och allianspartierna som har åstadkommit denna internationella
              kris, eller är det andra krafter som vi i Sverige måste hantera?
              Jag menar att det finns en djup insikt om att det inte är politiken
              i Sverige som har lett till de här problemen. Det är utomstående
              krafter, och det är det som är avgörande.
            </seg>
            <seg xml:id="i-a4d2a1941badc140-0">
              Då kan man se att den socialdemokratiska politiken inte tar sikte
              på att åtgärda effekterna av detta som kommer utifrån. Det gäller
              nämligen att göra rätt saker vid rätt tidpunkt. Det mest extrema
              exemplet på felaktig politik som vi har sett under det senaste
              året är den så kallade julklappen till alla föräldrar: Socialdemokraterna
              ville ge ett extra barnbidrag före jul.
            </seg>
            <seg xml:id="i-e05afe881e0139f6-0">
              Man måste inse att detta inte ger ett enda nytt jobb i annan
              mening än att det blir mer byråkrati. Nej har man den politiken
              sätter man jobben sist och inte först.
            </seg>
            <seg xml:id="i-eed0971e253511b0-0">
              Därefter har vi sett en situation, herr talman, där Socialdemokraterna
              har otroligt mycket mer pengar att disponera. Peter Hultqvist
              delade ut ytterligare 5 miljarder alldeles nyss. I varje debatt
              handlar det om att ge pengar från statskassan, men ni talar aldrig
              om hur detta ska finansieras. Sedelpressarna går ständigt.
            </seg>
            <seg xml:id="i-6481e59dc1e73c02-0">
              Likväl kommer ni tillbaka till hur vi ska stimulera efterfrågan.
              Jag har många gånger i denna talarstol ställt samma fråga till
              mina goda socialdemokratiska vänner, när de tycker att vi ska
              ta tillbaka alla skattesänkningar. Den frågan lyder så här: Hur
              många fler Volvobilar skulle ha sålts i detta land om vi inte
              hade genomfört någon köpstimulans genom skattesänkningar på de
              84 miljarder som nämndes i dag? Hur många fler Volvobilar och
              hur många jobb handlar det om?
            </seg>
            <seg xml:id="i-2f3541edb4de4071-0">
              Detta är den helt fundamentala frågan. Man måste ha en väl avvägd
              politik mellan att se till att inte rasera statsfinanserna och
              se till att hålla efterfrågan uppe på ett klokt sätt.
            </seg>
          </u>
          <note type="speaker" xml:id="i-7112560871e7b892-0">
            Anf. 69 Finansminister ANDERS BORG (m):
          </note>
          <u xml:id="i-2128414f2e72272e-21" who="unknown">
            <seg xml:id="i-3ca36415b0dea96c-0">
              Herr talman! Den här debatten handlar om vilka effekter skattesänkningar
              har på sysselsättningen. Peter Hultqvist menar att de är små.
              Jag ska illustrera svårigheterna med det resonemanget med ett
              tydligt exempel.
            </seg>
            <seg xml:id="i-6f5b95a26db79e26-0">
              Vi hade en relativt kraftig sysselsättningstillväxt under andra
              halvåret 2006 under den socialdemokratiska regeringen. Det brukar
              socialdemokrater här i riksdagen ofta påpeka. Det är naturligtvis
              väldigt svårt för mig att visa exakt hur mycket av den sysselsättningsökningen
              som berodde på att Socialdemokraterna sänkte skatten med 60 miljarder
              för att kompensera för egenavgifterna.
            </seg>
            <seg xml:id="i-cb46a40e317dd222-0">
              Jag kan inte heller exakt belägga hur många av de här jobben
              som beror på att man avskaffade arvs- och gåvoskatten för att
              förstärka företagsklimatet. Man påbörjade en rätt omfattande omstrukturering
              av förtidspensionssystemet på så sätt att man skärpte kraven.
            </seg>
            <seg xml:id="i-6d5ae46fc6485ae3-0">
              Det är svårt för mig att belägga exakt hur många av jobben som
              berodde på detta. När det gäller arbetsmarknadspolitiken och a-kassorna
              gjorde man en tydligare betoning av kontroll. Jag satt själv i
              Arbetsmarknadsstyrelsen under de åren och minns detta väldigt
              tydligt.
            </seg>
            <seg xml:id="i-9137ccb9ce442bb1-0">
              Jag kan inte belägga att det framför allt var kompensationen
              för egenavgiften, avskaffandet av arvs- och gåvoskatten eller
              denna uppstramning av arbetsmarknadspolitiken som ledde till att
              sysselsättningen steg under de socialdemokratiska åren. Det är
              svårt att bedöma.
            </seg>
            <seg xml:id="i-b41c236d771d4508-0">
              På precis samma sätt är det svårt att bedöma hur mycket av sysselsättningen
              som beror på att vi nu gör jobbavdrag och fortsätter med reformeringen
              av arbetsmarknadspolitiken och a-kassan.
            </seg>
            <seg xml:id="i-70bebba98b7759a0-0">
              Låt oss ta arbetslöshetsproblemets kärna på allvar. Vad beror
              arbetslösheten i Sverige och i Europa på? Jo, vi får allvarliga
              störningar och kriser i ekonomin. Då faller efterfrågan, då dämpas
              sysselsättningen och då stiger arbetslösheten. I en del länder
              går arbetslösheten sedan ned. I en del andra länder biter den
              sig fast. De länder som har ett allvarligt arbetslöshetsproblem
              är de länder där arbetslösheten biter sig fast.
            </seg>
            <seg xml:id="i-c0054a1205db3503-0">
              Då föreslår Socialdemokraterna jag ska bara ta några av åtgärderna
              en kraftig höjning av a-kassan, ett förslag som nu förmodligen
              blivit väsentligt mycket dyrare. Man föreslår höjd sjukförsäkring
              och återställd förtidspension. Man vill försämra jobbavdraget,
              och man vill höja arbetsgivaravgifterna för ungdomar.
            </seg>
            <seg xml:id="i-5968d4e6f2d78a5b-0">
              Vad har dessa förslag för gemensamma effekter? För det första
              försämrar de lönebildningen. Det är alla som studerat lönebildning
              överens om. För det andra leder de till att arbetskraftsdeltagandet
              väsentligt försvagas. Det blir mindre lönsamt att arbeta, och
              det blir dyrare att anställa, särskilt unga människor. Man vill
              naturligtvis också försämra nystartsjobben som särskilt underlättar
              för dem som står långt från arbetsmarknaden att komma in.
            </seg>
            <seg xml:id="i-f9a91805f064d258-0">
              Vad blir effekten av det socialdemokratiska receptet? Om vi samlade
              några av världens ledande forskare, svenskar som Bertil Holmlund
              eller Anders Forslund, eller några andra arbetsmarknadsekonomer
              och frågade dem hur man gör för att säkra att arbetslösheten biter
              sig fast skulle de säkert ha lite olika alternativ för det, men
              jag är relativt övertygad om att samtliga skulle rymmas inom de
              socialdemokratiska motionerna.
            </seg>
            <seg xml:id="i-509af6416492ef0f-0">
              Den socialdemokratiska politiken är nämligen specifikt och effektivt
              utformad för att se till att arbetslösheten biter sig fast. Om
              målet för Socialdemokraterna vore att se till att arbetslösheten
              ligger kvar på en hög nivå hade de inte kunnat utforma politiken
              mer effektivt. Det är nästan så att man undrar vad som är det
              egentliga syftet.
            </seg>
            <seg xml:id="i-86ca2fec6114123c-0">
              Här blir Socialdemokraterna återigen sin egen värsta fiende.
              De ger en beskrivning av världen där krisen på råvarumarknader
              och finansiella marknader är den svenska regeringens fel, där
              regeringens politik beskrivs fullständigt förryckt och där man
              själva lanserar en ansvarslös och skadlig politik.
            </seg>
            <seg xml:id="i-561cfbb6bbfd8217-0">
              Man får tacka. Fortsätt så! Det precis så vi ska arbeta oss fram
              till valrörelsen 2010.
            </seg>
          </u>
          <note type="speaker" xml:id="i-e576b6dd986336ee-0">
            Anf. 70 PETER HULTQVIST (s):
          </note>
          <u who="peter_hultqvist_c9866b" xml:id="i-282acb6a9922733f-5">
            <seg xml:id="i-133812ebba04b029-0">
              Herr talman! Det verkar som att vi har en regering utan ansvar
              RUA när man lyssnar på Anders Borg. Det är en internationell konjunktur,
              alla problem har kommit från andra länder, regeringen kan knappt
              göra någonting. Det är absolut inte regeringens fel att det föreligger
              någon arbetslöshet.
            </seg>
            <seg xml:id="i-789fcabb1485043f-0">
              Detta är på något vis ett abdikerande från huvuduppgiften: att
              bekämpa arbetslösheten.
            </seg>
            <seg xml:id="i-dac746486983c3a4-0">
              Anders Borg vidhåller att skattesänkningar har en positiv effekt
              på jobben. Trots det ökar arbetslösheten. Regeringspolitiken biter
              inte. Jag skulle vilja fråga Anders Borg om en av USA:s ledande
              ekonomer, Martin Feldstein, har fel när han konstaterar att den
              förre amerikanske George W Bushs skattesänkningar på 78 miljarder
              dollar hade effekt på bnp för endast 15 procent av beloppet. Han
              menar att pengarna försvann in i de rikastes förmögenheter och
              i ett ökat sparande, men de nya jobben uteblev. Fiasko och bortslösade
              pengar var resultatet.
            </seg>
            <seg xml:id="i-87bab22110a74e6e-0">
              EU-kommissionen konstaterade den 26 januari att skattesänkningar
              har betydligt mindre effekt på efterfrågan än andra stimlansåtgärder.
              Kommissionen konstaterar också att stimulansåtgärder bör vara
              temporära, eftersom halva effekten beräknas falla bort om de är
              permanenta.
            </seg>
            <seg xml:id="i-debb01a66a905b88-0">
              Så här är det också med regeringens skattesänkningar. De har
              inte den stimulerande effekt på ekonomin och jobben som man försöker
              propagera för. Anders Borg har ju själv problem med att beskriva
              och belägga vad det ena och det andra är i det här sammanhanget.
            </seg>
            <seg xml:id="i-3adbb9b93a2b4327-0">
              Riksrevisionen har analyserat effekterna av olika typer av sänkta
              sociala avgifter. Man har kommit fram till att den nedsättning
              som skedde exempelvis 1977 hade en mycket begränsad sysselsättningseffekt.
              Kostnaden per skapat arbetstillfälle blev extremt hög. Det arbetsmarknadspolitiska
              utvärderingsinstitutet IFAU har konstaterat att varje jobb som
              skapas genom sänkta sociala avgifter blir dubbelt så dyrt som
              om man direkt skulle betala företagen för varje jobb.
            </seg>
            <seg xml:id="i-405bd7826adf6e64-0">
              Slutsatsen är enkel: Regeringen har valt en linje när det gäller
              arbetslösheten där man tror att man gör effektiva insatser, medan
              verkligheten är en annan. Man låter den övergripande ideologin,
              att skattesänkningar är bra, styra i stället för att titta på
              vilka åtgärder som ger de bästa effekterna.
            </seg>
            <seg xml:id="i-d795cab3e8e2bd7a-0">
              Teorin om att skattesänkningar för främst de välbeställda har
              en stor inverkan på arbetslösheten är fel. Vi ser stigande arbetslöshet,
              ökat antal varsel och stigande socialbidragskostnader.
            </seg>
            <seg xml:id="i-cd2e4b520c279816-0">
              Låt oss tala om arbetslöshetens kärna problemen. Vi föreslår
              ett utvidgat program med 120 000 nya arbeten, utbildningsplatser
              och arbetsmarknadsåtgärder. Det skulle ge effekt så att människor
              har någonting att göra, nyttiga insatser antingen i utbildning
              eller i andra arbeten som behövs. Det ger effekt i stället för
              att passivt uppbära bidrag. Är inte det bättre än att bara lämna
              detta åt sitt öde? Vi vill göra en insats för kommunerna på 5
              miljarder extra nu och 10 miljarder extra nästa år. Det är finansierat
              i vår alternativa budget. Skulle inte det vara ett sätt att undvika
              varsel, uppsägningar, arbetslöshet, sämre efterfrågan och sämre
              köpkraft?
            </seg>
            <seg xml:id="i-dd66aab51ceb7c7b-0">
              Ni driver detta så att arbetslösheten ökar genom att inte täcka
              upp när till exempel kommuner och landsting har allvarliga problem.
              Min slutsats blir följande. När vi tittar på vad EU-kommissionen,
              den amerikanske ekonomen Martin Feldstein och Riksrevisionen säger
              samt resultaten från IFAU kan vi konstatera att den typen av effekter
              ger dåligt resultat.
            </seg>
          </u>
          <note type="speaker" xml:id="i-c12c5140f6a39357-0">
            Anf. 71 LENNART AXELSSON (s):
          </note>
          <u who="lennart_axelsson_82f7c1" xml:id="i-676495c507339923-1" next="cont">
            <seg xml:id="i-92e46cdabc7e61c3-0">
              Fru talman! Gunnar Andrén väljer att göra som de allra flesta
              andra borgerliga debattörer, nämligen att ställa sig vid sidan
              om och säga att man inte kan göra något. Han menar att den internationella
              krisen är något vi får finna oss i.
            </seg>
            <seg xml:id="i-33b1b2a67fab1efd-0">
              Vi har, precis som Peter Hultqvist redogjorde för tidigare, ett
              antal förslag som vi menar skulle förbättra läget i Sverige, men
              det väljer den här regeringen att helt bortse från.
            </seg>
            <seg xml:id="i-db76c41639a29051-0">
              Finansministern i sin tur talar om sjuka och arbetslösa som om
              de inte var människor, bara ekonomiska termer. Det är väl det
              som förmodligen är orsaken till att man tycker sig kunna bolla
              med människor på det sättet.
            </seg>
            <seg xml:id="i-fa0b308220dc67aa-0">
              Det är alltså fråga om familjeförsörjare som i allt större omfattning
              tvingas gå från hus och hem och inte kan ge sina barn vad de vill.
              Den verkligheten nämner inte Anders Borg.
            </seg>
            <seg xml:id="i-0b79a0da84b8113f-0">
              Finansministern hänvisar ofta till LO. LO säger att det är dyra
              arbetstillfällen som har skapats med hjälp av sänkningarna av
              skatterna. Om pengarna i stället hade använts till att anställa
              i skolan och äldreomsorgen hade det gett fler jobb. Det finns
              helt klart behov av att det finns fler anställda inom äldreomsorgen,
              som kan göra så att äldre människor som har bidragit till det
              samhälle vi nu befinner oss i får möjlighet att gå ut en stund
              på dagen, eller att ungarna i skolan får den hjälp de behöver
              så att de kan växa upp till bra samhällsmedborgare. Det valet
              har inte den här regeringen gjort.
            </seg>
          </u>
          <note xml:id="i-1d2ab4f3ec054435-0">
            Anf. 72 GUNNAR ANDRÉN (fp):
          </note>
          <u who="lennart_axelsson_82f7c1" prev="cont" xml:id="i-50bf14e8e1cbbefd-1">
            <seg xml:id="i-a74587b9faa5108d-0">
              Fru talman! Det är precis tvärtom mot vad Lennart Axelsson säger.
              Det är ni som ställer er utanför och inte hanterar den kris som
              kommer utifrån. Det är vad som måste göras. Vi måste ta hänsyn
              till vad som har skett utifrån. Detta land kan inte leva utan
              ordentliga skattebaser. Hur mycket pengar vi än öser över kommunerna
              ökar inte skattebaserna. Hela regeringens politik är inställd
              på att se till att sysselsättningen hålls uppe och att skattebaserna
              finns. Vi kan lägga in hur mycket pengar som helst i till exempel
              Saab, men det ger väl inga jobb i längden?
            </seg>
            <seg xml:id="i-8156ba2ff3073eb5-0">
              Skattebaserna och företagsamheten måste öka. Det som är ett stort
              problem just nu är att den internationella efterfrågan i vårt
              exportberoende land slår hårt mot nästan varje företag. Det kan
              inte lösas med hjälp av ökade barnbidrag eller mer pengar till
              kommunerna. Kommunerna har det svårt, men ni vill bara prioritera
              kommunerna. Om det inte finns företagsamhet i varje kommun i Nora
              och Örebro kommer hela basen för den kommunala verksamheten att
              försvinna. Det är därför det är så oerhört viktigt att se till
              att det finns en arbets- och sysselsättningsskapande politik överallt.
            </seg>
            <seg xml:id="i-4010f7423d626e85-0">
              Jag brukar ta McDonalds som exempel. Det sägs att det spelar
              ingen roll att vi har halverat arbetsgivaravgifterna. När jag
              går på McDonalds säger mitt öga mig något annat. Anledningen till
              att det finns så många unga människor kvar på McDonalds är de
              lägre arbetsgivaravgifterna.
            </seg>
            <seg xml:id="i-93b695860a2cd985-0">
              Fru talman! Min fråga förblir alltid obesvarad: Hur många fler
              jobb blir det på Volvo, eller hur många nya Volvobilar säljs,
              om skatterna höjs med 84 miljarder kronor i Sverige?
            </seg>
          </u>
          <note type="speaker" xml:id="i-205a131431977fae-0">
            Anf. 73 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-b641787910cb016d-5">
            <seg xml:id="i-acf93c345ff1885a-0">
              Fru talman! Målet för socialdemokratisk politik är full sysselsättning.
              Vi närmar oss nu en förfärande hög arbetslöshet. Enligt regeringens
              prognoser kommer den snart att vara dubbelt så hög som den var
              när Socialdemokraterna förlorade valet 2006.
            </seg>
            <seg xml:id="i-e89a8030f99cf063-0">
              Det kom till fler jobb under vårt sista regeringsår än med den
              politik som de borgerliga genomförde under sitt första regeringsår.
              Trots att man sänkte ersättningarna för dem som är arbetslösa
              kom det inte till lika många jobb. Är det viktigt att fortsätta
              att se till att människor har låg a-kassa när det förutspås att
              allt fler ska gå ut i arbetslöshet? Är det viktigt att försämra
              tryggheten för de människor som kommer att tillhöra gruppen 1012
              procent arbetslösa? Eller är det rimligt att de människorna faktiskt
              har tillgång till en bro så att de kan gå vidare från ett jobb
              till ett annat utan att behöva sälja hus och hem, utan att ungarna
              inte kan få nya kläder? Är det viktigt? Jag tycker inte det. Jag
              tycker att a-kassan är en bra omställningsförsäkring. Den var
              det tidigare. Den borgerliga regeringen har försämrat den.
            </seg>
            <seg xml:id="i-dbeec7d62b241e85-0">
              För mig hänger det här ihop med en aktiv arbetsmarknadspolitik.
              Det är därför vi tycker att det är viktigt att ge pengar till
              kommuner och landsting så att de inte ska behöva säga upp människor
              och därmed förlora arbetstillfällen för både unga och gamla.
            </seg>
            <seg xml:id="i-0a79c8f6625c67d0-0">
              Det är viktigt att också redovisa vad politiken får för effekter.
              Fortfarande, fru talman, har vi inte fått reda på varför man från
              regeringens sida inte vill svara på den forskarrapport som redovisar
              att de rika blir rikare och de fattiga blir fattigare i Anders
              Borgs Sverige. Varför vill inte regeringen svara på frågan vad
              deras politik får för effekter?
            </seg>
            <seg xml:id="i-94e75bab454c549c-0">
              Om regeringens politik inte har någon verkan eftersom det bara
              är en finansiell kris som kommer utifrån som påverkar just nu,
              varför abdikerar man inte? Varför utropar man inte nyval om det
              inte är någon idé att göra någonting eftersom det inte går att
              påverka ekonomin?
            </seg>
            <seg xml:id="i-2b9321f3264ca1e9-0">
              Jag tror på politikens möjligheter att välja och vilja göra någonting.
              Då går det att säkra arbetstillfällen ute i kommuner och landsting,
              som också kan säkra välfärden. Den här regeringen väljer att ge
              mig mer pengar i stället för att faktiskt se till att det blir
              fler undersköterskor i äldreomsorgen.
            </seg>
            <seg xml:id="i-0e6e956eecdefdb3-0">
              Det är viktigt att arbetstillfällen i kommuner också säkras.
              De arbetstillfällena är viktiga. Därför kan jag inte förstå att
              man vidhåller att skattesänkningar är bättre än att skapa fler
              arbetstillfällen ute i kommuner och landsting. Jag önskar att
              Anders Borg faktiskt kan svara på Peter Hultqvists fråga om varför
              han inte tror att det finns något samband mellan arbetstillfällen
              och skatter.
            </seg>
          </u>
          <note type="speaker" xml:id="i-b37a23093b3279d7-0">
            Anf. 74 Finansminister ANDERS BORG (m):
          </note>
          <u xml:id="i-2128414f2e72272e-22" who="unknown">
            <seg xml:id="i-f1e817697f18f2b0-0">
              Fru talman! Frågan i interpellationen gäller hur skattesänkningar
              påverkar sysselsättningen. Jag ska försöka svara på frågan med
              två exempel.
            </seg>
            <seg xml:id="i-99bff9681da17a45-0">
              Hur tänkte den socialdemokratiska regeringen om sysselsättningen
              när man sänkte skatterna för vanliga låg- och medelinkomsttagare
              genom att kompensera för egenavgiften med 60 miljarder? I budget
              efter budget lade man fram stora skattelättnader genom att kompensera
              för egenavgifterna.
            </seg>
            <seg xml:id="i-631d75d9aa9a851c-0">
              Hur tänkte man när man avskaffade arvs- och gåvoskatten? Hur
              tänkte Göran Persson när han planerade att ta bort förmögenhetsskatten?
              Hur upplevde Socialdemokraterna att det här skulle påverka sysselsättningen?
            </seg>
            <seg xml:id="i-a76e5254a8fb115c-0">
              Jo, jag tror att det var så här Socialdemokraterna i regeringsställning
              tänkte när de sänkte skatten med 60 miljarder för löntagarna:
              Det ska löna sig bättre att arbeta då kommer fler in på arbetsmarknaden.
              Det har vi ett omfattande och väl etablerat forskningsstöd för.
            </seg>
            <seg xml:id="i-6c6c51b0a0c48f1d-0">
              Hur tänkte man när man tog bort arvs- och gåvoskatten? Jo, jag
              tror att man menade att det skulle bli mer attraktivt att driva
              företag och att det skulle bidra till att sysselsättningen ökar.
            </seg>
            <seg xml:id="i-99e503cd29bf1d47-0">
              Frågan gäller: Hur påverkar skatter sysselsättningen? Jag ska
              ta ett annat exempel.
            </seg>
            <seg xml:id="i-8e2514741a91746a-0">
              Socialdemokraterna vill nu höja arbetsgivaravgiften för unga
              människor med uppemot 15 miljarder, och man vill försämra jobbavdraget
              väldigt kraftigt för låg- och medelinkomsttagare.
            </seg>
            <seg xml:id="i-6738b6e78f7671a1-0">
              Hur kommer det här att påverka? Jo, jag tror att det påverkar.
              Det kommer att starkt bidra till att arbetslösheten biter sig
              fast på en mycket hög nivå om vi genomför det. Det kommer alltså
              att bidra till att arbetsmarknaden fungerar sämre, att lönebildningen
              fungerar sämre, att vi följaktligen får färre jobb när efterfrågan
              kommer tillbaka och att vi snabbare hamnar i en situation där
              stigande efterfrågan och inflationstryck dämpar sysselsättningsökningen
              och förhindrar att arbetslösheten minskar.
            </seg>
            <seg xml:id="i-edc309d4a6eeba72-0">
              Det är två exempel på hur det spelar roll med skatter. Om man
              sänker egenavgifterna, som Socialdemokraterna gjorde, bidrar det
              till att sysselsättningen ökar. Om man försämrar jobbavdraget,
              som Socialdemokraterna föreslår, bidrar det till att sysselsättningen
              minskar.
            </seg>
            <seg xml:id="i-448115bdc77adbde-0">
              Peter Hultqvist menar att min ekonomiska teori skulle bygga på
              att man ska sänka skatterna för de riktigt rika. Jag tror inte
              alls på den teorin.
            </seg>
            <seg xml:id="i-eb0d298cdd150aa9-0">
              När Socialdemokraterna gjorde 90-talsskattereformen koncentrerades
              förändringen av marginalskatten till dem med de allra högsta inkomsterna,
              då man fick ned marginalskatten för dem som tjänade allra mest.
              Jag tror att det var en viktig reform för att öka avkastningen
              på utbildning, men jag tror inte att det hade någon stor effekt
              på sysselsättningen.
            </seg>
            <seg xml:id="i-a018ce710c260d65-0">
              Hur tänkte Socialdemokraterna när de tog bort arvs- och gåvoskatten?
              Man ville naturligtvis förstärka drivkrafterna att driva företag.
              Men det är inte uppenbart att det har en mycket kraftig sysselsättningseffekt,
              särskilt inte om man jämför med jobbavdraget. Jobbavdraget gör
              nämligen att marginalen, tröskeln, för låg- och medelinkomsttagare
              till arbetsmarknaden förbättras. Det blir mer lönsamt att börja
              jobba halvtid om genomsnittsskatten på halvtid bara är 10 procent.
            </seg>
            <seg xml:id="i-e001256cb6aa6172-0">
              Det är så här logiken ser ut. Jag delar Peter Hultqvists bedömning.
              Det är inte bra att sänka skatten för de riktigt rika, som Socialdemokraterna
              gjorde i sin 90-talsreform, om man är ute efter jobben. Det är
              ju jobbavdraget som är bra om man vill förbättra sysselsättningen.
              Där delar jag Peter Hultqvists bedömning. Det är helt riktigt.
            </seg>
            <seg xml:id="i-5b6e5cda84891b91-0">
              Sedan får vi höra av Eva-Lena Jansson att de sjuka, de arbetslösa
              och pensionärerna är kärnan i den socialdemokratiska politiken.
              Då måste vi titta hur kanalerna ser ut och börja städa lite.
            </seg>
            <seg xml:id="i-ca37622747e2790a-0">
              Arvs- och gåvoskatten, var den riktad till de sjuka? Var det
              5 miljarder till Sveriges sjuka när ni tog bort arvs- och gåvoskatten?
              När Göran Persson föreslog att ta bort förmögenhetsskatten men
              inte fick igenom det, var det riktat till de arbetslösa? Och kompensationen
              av egenavgifterna på 60 miljarder, var den till för pensionärerna?
            </seg>
          </u>
          <note type="speaker" xml:id="i-94059201a8addf83-0">
            Anf. 75 PETER HULTQVIST (s):
          </note>
          <u who="peter_hultqvist_c9866b" xml:id="i-282acb6a9922733f-6">
            <seg xml:id="i-0c6066eaad31999e-0">
              Fru talman! När det gäller den här frågan är det väldigt intressant
              att se vilken oerhörd information om vad som eventuellt har pågått
              i Göran Perssons tänkande i de här sammanhangen som Anders Borg
              besitter, att han så lite vill tala om sin egen politik, att han
              så lite vill tala om läget i dag och vilka effekter, eller frånvaro
              av effekter, högerregeringens politik har lett till.
            </seg>
            <seg xml:id="i-091a84b7b8c6a23d-0">
              De skattesänkningar som har genomförts nu har, om man ska utgå
              från vad riksdagens utredningstjänst säger, främst gynnat dem
              som har mest pengar. De har fått ännu mer pengar. Det är de som
              har blivit de stora vinnarna på Anders Borgs skattesänkningar.
              Så är det. Jag tror inte att ens Anders Borg kan ge sig till att
              ifrågasätta det riksdagens utredningstjänst har kommit fram till.
            </seg>
            <seg xml:id="i-a890f3ba58c032bf-0">
              Vi vill sänka arbetsgivaravgiften riktat till dem som anställer
              ungdomar. Däremot menar vi att generella arbetsgivaravgiftssänkningar
              av det slag som regeringen sysslar med ger begränsad effekt.
            </seg>
            <seg xml:id="i-c1442424e168230d-0">
              Jag fick ingen kommentar till det förhållandet att den amerikanske
              ekonomen Martin Feldstein konstaterar att George Bushs oerhört
              stora skattesänkningar hade en väldigt liten effekt på jobben.
              Jag fick ingen kommentar till att EU-kommissionen i januari i
              år konstaterade att skattesänkningar har betydligt mindre effekt
              på efterfrågan än andra stimulansåtgärder. Jag fick ingen kommentar
              till att Riksrevisionen har kommit fram till att de förändringar
              och nedsättningar av avgifterna som skedde 1977 hade en mycket
              begränsad sysselsättningseffekt. Allt detta svepte finansministern
              bara förbi utan att säga någonting.
            </seg>
            <seg xml:id="i-8e250fa1305a9ad0-0">
              I realiteten är det nog så, Anders Borg, om vi tittar på hur
              verkligheten ser ut att arbetslösheten ökar och socialbidragsutgifterna
              ökar. Ni sänker skatten och ser det som lösningen, men effekterna
              uteblir. Prata om din egen politik! Prata om nuläget!
            </seg>
          </u>
          <note type="speaker" xml:id="i-9cfef0615d40fe0d-0">
            Anf. 76 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-b641787910cb016d-6">
            <seg xml:id="i-54986744bef4e4a1-0">
              Fru talman! Jag ställde några frågor till Anders Borg men fick
              tyvärr inget svar, för han ville hellre ställa frågor.
            </seg>
            <seg xml:id="i-f3ff11783f6fa9e5-0">
              Nu är det så att jag befinner mig i opposition och opponerar
              mot regeringens politik. Jag gör det därför att jag tycker att
              den är djupt orättvis. Den tar pengar från dem som behöver dem
              och ger till mig och alla andra höginkomsttagare som inte behöver
              dem. Det innebär att det blir färre sommarjobb och färre personer
              anställda inom kommuner och landsting. Jag tycker att det är en
              orättfärdig politik.
            </seg>
            <seg xml:id="i-8eb865581c14889e-0">
              Jag tycker att man ska betala skatt efter bärkraft, och jag tycker
              att det är viktigt att pensionärer inte betalar högre skatt än
              löntagare. Jag tycker inte att den bidrar till arbetstillfällen.
            </seg>
            <seg xml:id="i-922e9399b40db5f5-0">
              När det gäller egenavgifterna, som vi införde för att sanera
              ekonomin efter ett borgerligt moras mellan 1991 och 1994 då vi
              hade en borgerlig regering som lyckades sänka ekonomin, var det
              ett löfte till löntagarna: De egenavgifter ni är med och betalar
              när vi ska sanera ekonomin kommer vi att avskaffa. Det gjorde
              vi. Vi håller nämligen löften.
            </seg>
            <seg xml:id="i-a0ab2a06e80e0661-0">
              Den här regeringen gick till val på jobben, som man sade. Nu
              vill inte regeringen prata om jobben. Varför vill man inte prata
              om jobben? Beror det på att var fjärde ung människa i Sverige
              är arbetslös i dag, Anders Borg? Är det därför ni inte vill prata
              om jobben?
            </seg>
            <seg xml:id="i-f0097b15a0614cd1-0">
              Människor som i dag har en a-kassa som är så låg att de inte
              kan leva på den får söka sig till kommunens socialbidragstjänst,
              vilket innebär att kommunen får säga upp ännu fler inom skolan.
              De pengarna är nämligen lagstadgade; man måste ge människor socialbidrag
              då de inte kan klara av att leva på någon annan inkomst. Varför
              är det så viktigt att ta bort de jobben, Anders Borg?
            </seg>
            <seg xml:id="i-1f0b259c799a5d54-0">
              Du vill inte prata om att arbetslösheten ökar i Sverige. Nu går
              88 000 ut i arbetslöshet. Ni har försämrat a-kassan. Det blir
              inga fler arbetstillfällen det vet var och en precis som regeringens
              finanspolitiska råd har konstaterat att sänkta arbetsgivaravgifter
              för ungdomar inte heller har gett ett ökat antal arbetstillfällen.
            </seg>
            <seg xml:id="i-b1622a0a0d48e0e5-0">
              Du är svaret skyldig, finansminister Anders Borg. Jag tycker
              att det är tråkigt att vi inte kan få svar i den här debatten.
            </seg>
          </u>
          <note type="speaker" xml:id="i-6045599fdf4bfb2b-0">
            Anf. 77 Finansminister ANDERS BORG (m):
          </note>
          <u xml:id="i-cc7cc06d7acc9a36-0" next="cont" who="unknown">
            <seg xml:id="i-8ed11b2939d723fc-0">
              Fru talman! Peter Hultqvist undrar vad jag har för kontakter
              med Göran Perssons hjärna. Här kan väl snarast Peter Hultqvist
              hjälpa mig. Det lilla jag vet om hur Göran Persson resonerar bygger
              på det han sade till Erik Fichtelius på banden.
            </seg>
            <seg xml:id="i-c9cae8f1b210fbae-0">
              Det resonemang han förde där var att han när han satt med näringslivet
              för att förbättra skattevillkoren ville avskaffa förmögenhetsskatten
              därför att det var en skatt som fungerade illa. Han argumenterade
              för att det skulle finansieras med att man minskade nedsättningen
              på arbetsgivaravgifterna på den lägsta delen av lönesumman. Han
              menade att det inte gick att genomföra därför att näringslivet
              tyvärr inte ställde upp på minskningen av nedsättningen på arbetsgivaravgifterna.
            </seg>
            <seg xml:id="i-eeb200c65d0c9393-0">
              Det är den enkla information jag har. Men jag föreställer mig
              att Peter Hultqvist måste kunna berätta om detta, eftersom Göran
              Persson måste ha föredragit det här för den socialdemokratiska
              riksdagsgruppen. Ni måste ha haft utförliga diskussioner på partimötena
              där ni prövade frågeställningen om förmögenhetsskatter. Jag föreställer
              mig att ni har haft extra riksdagsgrupper, internat och seminarier
              kring den frågan.
            </seg>
            <seg xml:id="i-c040931e87fd7a62-0">
              Jag vet inte exakt hur resonemangen gick, men jag föreställer
              mig att de påminner om hur ni argumenterade när ni bestämde er
              för att avskaffa arvs- och gåvoskatten. Det måste ha varit på
              samma sätt, att ni övervägde att det fanns negativa fördelningseffekter
              men att det gav effekter på entreprenörsklimatet. Jag antar att
              Peter Hultqvist underströk dem i de diskussionerna. Det var väl
              det som tippade över så att man avskaffade arvs- och gåvoskatten.
            </seg>
            <seg xml:id="i-d5d20f68946cdcd8-0">
              Jag vet inte hur ni har resonerat på era riksdagsgruppsmöten,
              men jag föreställer mig att det var så resonemangen gick när ni
              avskaffade arvs- och gåvoskatten och Göran Persson tog upp frågan
              om att ta bort förmögenhetsskatten. Det här måste väl ha varit
              någonting som diskuterades utförligt, att hela partiet fick chansen
              att ta ställning och att man landade i att just avskaffandet av
              förmögenhetsskatten var det som var så viktigt att man verkligen
              ville gå till Svenskt Näringsliv och erbjuda det som den centrala
              delen av en skattereform.
            </seg>
            <seg xml:id="i-2bd42e23b79304bf-0">
              Men jag vet inte. Jag har inte suttit i den socialdemokratiska
              riksdagsgruppen, så jag har inte följt den förankringsdebatt ni
              hade om avskaffandet av förmögenhetsskatten.
            </seg>
          </u>
          <note xml:id="i-51232525b2f05326-5">
            Överläggningen var härmed avslutad.
          </note>
          <note xml:id="i-06a0bb738d9635bb-0">
            Ajournering
          </note>
          <note xml:id="i-812248f99c5a997f-0">
            Kammaren beslutade kl. 13.20 på förslag av tredje vice talmannen
            att ajournera förhandlingarna i cirka fem minuter.
          </note>
          <u prev="cont" who="unknown" xml:id="i-cbe8e61745c36e2f-0">
            <seg xml:id="i-e05bb249738f5e73-0">
              Återupptagna förhandlingar
            </seg>
          </u>
          <note xml:id="i-dcce808a5a888e36-0">
            Förhandlingarna återupptogs kl. 13.25.
          </note>
          <note xml:id="i-9a76b8817232276c-0">
            9 § Svar på interpellation 2008/09:453 om Helsingforssskattens
            effekter på bostadsmarknaden
          </note>
          <note type="speaker" xml:id="i-e0a197fbdc0a6562-0">
            Anf. 78 Finansminister ANDERS BORG (m):
          </note>
          <u xml:id="i-2128414f2e72272e-23" who="unknown">
            <seg xml:id="i-f86e9d4bd551b753-0">
              Fru talman! Mikael Damberg har frågat kommun- och finansmarknadsministern
              vilka effekter räntebeläggningen av uppskov har för rörligheten
              på bostadsmarknaden. Han har vidare ställt frågan om statsrådet
              avser att verka för att räntebeläggningen ska avskaffas.
            </seg>
            <seg xml:id="i-cfb937c7cd02c5f5-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-1e53f840cbba443d-0">
              Räntebeläggningen infördes som en del i en större reform som
              sänkte skatteuttaget på de allra flesta bostäder. Den utgjorde
              en del i finansieringen. Finansieringen utformades så att den
              främst riktades mot de områden som fått störst fastighetsskattelättnader.
            </seg>
            <seg xml:id="i-8ffb9354d9a99a94-0">
              En av riksdagens antagna skattepolitiska riktlinjer från våren
              2008 är att olika inslag av uppskjuten beskattning på sikt bör
              undvikas. Det finns flera skäl för en sådan riktlinje. Några viktiga
              aspekter lyfts fram i den rapport om bostadsuppskov med mera som
              Riksrevisionen nyligen publicerat. Bland annat framhålls den ökade
              risken för skattebortfall som följer av en alltmer internationaliserad
              värld.
            </seg>
            <seg xml:id="i-5f5130d73e55fd2f-0">
              Det finns få empiriska studier av kapitalvinstbeskattningens
              effekter på rörligheten på bostadsmarknaden varför det är svårt
              att ha en uppfattning av effekternas storlek. Regeringens bedömning
              är dock att de förändringar som genomfördes i samband med slopandet
              av fastighetsskatten endast har begränsade effekter på rörligheten
              på bostadsmarknaden.
            </seg>
            <seg xml:id="i-b3e2567362d4dfc5-0">
              Socialdemokraterna säger att de vill slopa räntebeläggningen
              men i stället återinföra förmögenhetsskatten. Detta skulle drabba
              många hushåll i Helsingforssområdet med låga inkomster i kombination
              med höga taxeringsvärden. Därtill föreslår Socialdemokraterna
              en extra fastighetsskatt på villor med taxeringsvärde över 5 miljoner
              kronor. Dessa två förslag förtjänar båda i hög grad benämningen
              Helsingforssskatt.
            </seg>
            <seg xml:id="i-ab89dd091ea5fe59-0">
              Jag har av nämnda anledningar ingen avsikt att verka för ett
              slopande av räntebeläggningen på bostadsuppskov. Vidare har Socialdemokraterna
              ännu inte konkretiserat hur ett slopande av uppskovsräntan ska
              finansieras. En höjd fastighetsavgift för villor med taxeringsvärde
              över 5 miljoner kronor är långt ifrån tillräckligt som finansiering.
            </seg>
          </u>
          <note type="speaker" xml:id="i-3ec2ea0e19185b1c-0">
            Anf. 79 MIKAEL DAMBERG (s):
          </note>
          <u who="mikael_damberg_567c84" xml:id="i-d9f77359c6baf524-0">
            <seg xml:id="i-efcca9613f9dfac6-0">
              Fru talman! Jag vill först tacka finansministern för svaret på
              min interpellation, även om jag trodde att det var bostadsministern
              som ansvarade för frågor om bostadsmarknadens funktionssätt i
              regeringen. Men jag kan väl förstå att finansministern väljer
              att svara på mina frågor eftersom Kristdemokraterna, som bostadsministern
              tillhör, faktiskt vill avskaffa den här skatten. Därför var det
              kanske enklare för finansministern att försvara regeringens hållning.
            </seg>
            <seg xml:id="i-0831b15412ed4aa3-0">
              Bakgrunden till min interpellation är att alldeles nyligen fick
              över 200 000 stockholmare svart på vitt se hur den retroaktiva
              skatten på uppskov vid försäljning av bostad, den så kallade Helsingforssskatten,
              slår mot deras privatekonomi. Många stockholmare hade inte klart
              för sig vad som skulle komma att hända i årets deklaration. Det
              handlar om många tusenlappar i en extra skatt. Nästan var fjärde
              stockholmare mellan 30 och 45 år har i dag gjort uppskov med reavinsten
              vid försäljning av bostad. Det är vanliga stockholmare med normala
              inkomster, ofta barnfamiljer och pensionärer, som nu kanske köper
              en ny bostad i takt med att familjen växer.
            </seg>
            <seg xml:id="i-ed5242d36b0313b8-0">
              Genomsnittsuppskovet i Helsingfors är mer än ½ miljon kronor,
              och det är inte ovanligt med ett uppskov på 1miljon kronor eller
              mer i vår del av Sverige. Det är stora belopp, men de återspeglar
              de fantasipriser som råder på Helsingforss bostadsmarknad. För
              många med uppskov har det varit nödvändigt att använda reavinsten
              för att kunna skaffa ett nytt boende.
            </seg>
            <seg xml:id="i-1758ec0f2f08a819-0">
              Effekten av denna nya retroaktiva skatt som finansministern har
              infört är att rörligheten på bostadsmarknaden försämras. Det blir
              dyrare att flytta med den nya skatten.
            </seg>
            <seg xml:id="i-21e9357dc29ce625-0">
              Det drabbar flera grupper. Det drabbar de barnfamiljer som drömmer
              om att flytta till ett större boende. Det drabbar de pensionärer
              som har bott hela sitt liv i ett boende men som nu känner att
              det är för stort eller för mödosamt och nu vill byta till ett
              nytt, mindre boende och därmed frigöra en större bostad för andra
              på bostadsmarknaden. Ytterst drabbas ungdomarna, de ungdomar som
              inte har någon bostad i dag, ifall rörligheten på bostadsmarknaden
              försämras.
            </seg>
            <seg xml:id="i-5d5cb741d5bf3b5e-0">
              Vi socialdemokrater har sagt att vi vill avskaffa den retroaktiva
              ränteskatten på uppskov som regeringen har infört.
            </seg>
            <seg xml:id="i-1ac689ed4107b77c-0">
              Jag fick ett brev för en tid sedan från en person som heter Rosy,
              som säger att hon fick en svidande överraskning i årets deklarationsblankett.
              Hon kommer att få 1 571 kronor i ökad månadskostnad för den här
              räntekostnaden. Hon skriver: Jag är inte en höginkomsttagare,
              endast en flitig arbetande arbetsterapeut sedan 25 år tillbaka.
              Är ensamstående med två barn i småhus. En av mina bekanta, Liselotte,
              är en ung och driftig kvinna. För henne tog livet en ny vändning.
              Det blev skilsmässa. Hon blev ensamstående med barnen. Hon tvingades
              sälja den gamla gemensamma lägenheten och hitta en ny lägenhet
              i samma bostadsområde som hon bodde i. Och jag kan garantera att
              med hennes små inkomster planerade hon sin ekonomi mödosamt. Hon
              planerade för eventuella räntehöjningar, men planerade inte för
              en extra skatt, som kom neddimpande från regeringen utan att hon
              visste om det, som retroaktiv kostnad. Hon hade ett uppskov på
              nästan 900 000 kronor. Hon säger att de 5 0006 000 kronor i ökad
              skatt som det innebar för henne var pengar som kanske skulle ha
              använts för en semester med barnen.
            </seg>
            <seg xml:id="i-4fed116edd956211-0">
              Jag blev provocerad när jag hörde vad statsministern sade. Han
              sade att det här är en skatt som bara drabbar de riktigt välbeställda
              i Helsingforss innerstad. Då vill jag avsluta med att fråga finansministern
              om han delar statsministerns åsikt i denna sak.
            </seg>
          </u>
          <note type="speaker" xml:id="i-108bf86957b7c46c-0">
            Anf. 80 LENNART HEDQUIST (m):
          </note>
          <u who="lennart_hedquist_ab2f85" xml:id="i-6a674f30fed15958-2">
            <seg xml:id="i-394ac98df8c14ba3-0">
              Fru talman! En av den nya regeringens viktigaste åtgärder var
              att åstadkomma en lindring och omläggning av boendebeskattningen.
              Det var onekligen så att den fastighetsskatt vi hade totalt hade
              mist sin legitimitet, och det var helt nödvändigt att göra förändringar.
              Det vet inte minst interpellanten eftersom det i hög grad var
              en fråga som diskuterades under valrörelsen.
            </seg>
            <seg xml:id="i-1a935e3d9449ce82-0">
              Det är viktigt att understryka att boendebeskattningen lindrades.
              Men det är naturligtvis också viktigt att framhålla att om man
              gör en sådan stor omläggning behöver en del av omläggningen finansieras.
              Det vi nu diskuterar är frågan om huruvida människor som haft
              räntefria uppskov även framdeles ska ha räntefria uppskov.
            </seg>
            <seg xml:id="i-7180abf352741610-0">
              Det är anmärkningsvärt att interpellanten fortsätter att använda
              ordet retroaktivitet när det gäller en skatt som trädde i kraft
              den 1 januari 2008 och som vi i riksdagen beslutade om 2007. Skulle
              man använda ordet retroaktivitet på det sättet skulle i stort
              sett alla skatteförändringar som människor upplever komma som
              en överraskning betraktas som retroaktiva. Det är bara att notera
              att Lagrådet utförligt har gått igenom den här frågan och klart
              sagt att det här inte är en retroaktiv beskattning. Till och med
              Skattebetalarnas förening, som ju brukar använda det ordet i andra
              sammanhang, har accepterat att det ur skatterättslig synpunkt
              inte alls är en retroaktiv beskattning. Det här är förvisso en
              ny beskattning som gäller en viss ränta på de skatteuppskov som
              man har tillskansat sig under en bostadskarriär.
            </seg>
            <seg xml:id="i-6c1ddf9f09d1a1b1-0">
              Jag har uppfattat Socialdemokraternas förslag som att de vill
              ta bort skatten för de uppskov som har skett före den 1 januari
              2008 men att de accepterar räntebeläggning på skatteuppskov från
              försäljningar som har skett från och med detta datum.
            </seg>
            <seg xml:id="i-097a9f5e83bc47bf-0">
              Jag skulle vilja fråga Mikael Damberg om han verkligen menar
              att man då skulle göra åtskillnad på uppskov och uppskov, att
              de personer som fått stora uppskov före det datumet skulle ha
              fortsatt räntefrihet medan de människor som fått uppskov efter
              det datumet ska betala räntan. Så framställdes åtminstone det
              socialdemokratiska förslaget när det presenterades. Det är ju
              ett fullständigt orimligt synsätt att bilda ett skattefrälse för
              vissa som har gjort bostadsaffärer före en viss tidpunkt medan
              andra skulle få betala en uppskovsränta.
            </seg>
            <seg xml:id="i-55686e4f3ff2929e-0">
              Dessutom är räntan fortfarande förmånlig för dem som begär uppskov
              eftersom det har varit en låg räntebeläggning. Och alternativet
              är även fortsättningsvis för de allra flesta att ta ett bolån
              på motsvarande belopp. Då kan ju var och en göra bedömningen om
              det är privatekonomiskt förmånligt eller inte. Jag tror att här
              gör vissa lite olika bedömningar men att den här räntebeläggningen
              nu börjar bli accepterad.
            </seg>
          </u>
          <note type="speaker" xml:id="i-6ae5d61032e3e45f-0">
            Anf. 81 TOMMY WAIDELICH (s):
          </note>
          <u who="tommy_waidelich_1d38ef" xml:id="i-2988532458dee171-0">
            <seg xml:id="i-0a7ea4afa7c766d7-0">
              Fru talman! Jag tycker att både Lennart Hedquist och Anders Borg
              på ett sätt som möjligtvis stämmer juridiskt men inte i praktiken
              bortförklarar den här skatten som att den inte är retroaktiv.
            </seg>
            <seg xml:id="i-c682adf4633f9a5f-0">
              Många människor runt omkring i vårt land har planerat sin ekonomi
              och sin boendeekonomi utifrån de gamla reglerna, de som gällde
              den dagen de sålde sin bostad. Jag har också många exempel och
              har läst många brev från personer som vittnar om just det.
            </seg>
            <seg xml:id="i-4a331cb8f17937f9-0">
              Jag kan som ett exempel ta en ensamstående pensionär i Järfälla
              utanför Helsingfors som för några år sedan sålde sitt hus och
              köpte en nyproducerad bostadsrätt. Med den nya uppskovsräntan
              slås hela hennes planering omkull. Hennes boendekostnad ökar med
              över 700 kronor per månad så länge hon lever. Det ingick inte
              i boendekalkylen när beslutet togs om ett nytt och tryggare boende
              på ålderns höst.
            </seg>
            <seg xml:id="i-40d63c90deeb6e45-0">
              Vi kan leta fram exempel efter exempel på liknande fall. Då kan
              man inte bara säga att eftersom man har sänkt fastighetsskatten
              så pass kraftigt gynnar det framför allt Helsingforssregionen
              och att stockholmarna då kommer att kompenseras. Det är faktiskt
              så att många stockholmare som har sålt bostäder inte får del av
              fastighetsskattesänkningarna. De som har köpt en lägenhet får
              inte de stora fastighetsskattesänkningarna. Inte minst leder det
              till stora skattesänkningar för dem som bor i stora villor med
              höga taxeringsvärden. Pensionärerna, och i det här fallet en pensionär
              som hade sålt en villa och köpt en lägenhet, får inte del av fastighetsskattesänkningen
              och får inte heller del av jobbskatteavdraget. Det finns alltså
              många förlorare i den här regionen på uppskovsräntan. Att då säga
              att Lagrådet har sagt att den inte är retroaktiv håller inte.
              Den är ju retroaktiv i verkligheten för många stockholmare i deras
              vardag.
            </seg>
            <seg xml:id="i-da579f19f9831473-0">
              Hälften av det totala uppskovsbeloppet i Sverige på 200 miljoner
              är det stockholmare som står för. Och de största uppskovsbeloppen
              står just pensionärerna för i den här regionen. Pensionärer har
              oftast, precis som exemplen visat på, anpassat sitt boende och
              planerat sin framtid. Man kanske har bytt till en mindre lägenhet
              eller bytt från hus till lägenhet för att man inte har tid att
              sköta trädgård och annat. Då kommer uppskovsräntan som en chock
              som slår omkull hela ekonomin som man har planerat på äldre dar.
            </seg>
            <seg xml:id="i-ba4bf97160e0f9e8-0">
              Lennart Hedquist frågade om vår politik och uppskovsräntan. Jag
              skulle vilja hänvisa till vår motion som ett svar på regeringens
              höstbudget, för där säger vi att vi vill avskaffa uppskovsräntan
              i sin helhet under nästa mandatperiod. Det vi gör i vår höstbudget
              är att vi finansierar just retroaktiviteten och tar det första
              steget för att komma åt den stora orättvisa som den här retroaktiviteten
              leder till.
            </seg>
            <seg xml:id="i-e58665417e8ef3d0-0">
              Vi har en situation där många, pensionärer inte minst, får vara
              med och betala skattesänkningar för de rikaste i lyxvillorna.
              Vi har många exempel på det här i Helsingforssregionen. Det är
              det som är så orättvist med uppskovsräntan. Jag förstår inte varför
              regeringen inte kan se detta. Får inte Anders Borg brev från medborgare
              som är oroliga för sin framtid? Kan inte regeringen åtminstone
              vara beredd på ett intellektuellt samtal om detta? Ni har ju omprövat
              politik tidigare, senast i samband med bonusdebatten. Ta intryck!
              Är ni beredda till det, Anders Borg?
            </seg>
          </u>
          <note type="speaker" xml:id="i-8e139052e2f1b742-0">
            Anf. 82 Finansminister ANDERS BORG (m):
          </note>
          <u xml:id="i-2128414f2e72272e-24" who="unknown">
            <seg xml:id="i-97bc788900dd0a2c-0">
              Fru talman! Jag vill börja med att rikta ett varmt och innerligt
              känt tack till Mikael Damberg och Tommy Waidelich för att vi får
              den här debatten. Jag skulle vara beredd att vika min valrörelse
              till att turnera runt Sverige på socialdemokratiska partimöten
              och bara debattera den här frågan med Tommy Waidelich eller Mikael
              Damberg. Det här är nog den grövsta formen av hyckleri och ansvarslöshet
              som finns i Socialdemokraternas politik.
            </seg>
            <seg xml:id="i-307575dbfba626ea-0">
              Det är ansvarslöst för att fastighetsskatten är en central del
              av våra skattebaser. Det är en av de få delarna av våra skattebaser
              där vi inte har mycket allvarliga samhällsekonomiska effekter
              på sysselsättning och kapitalbildning av skatterna.
            </seg>
            <seg xml:id="i-4b2ab304cd9c64a4-0">
              Det är ansvarslöst för att det vi gör är att komma åt den svåra
              frågan hur vi ska hantera de uppskov på 220 miljarder som ligger
              på fastighetsskattesidan och som alldeles uppenbart var på väg
              att börja lämna Sverige i och med de EU-rättsliga domar vi fick
              tidigare under mandatperioden.
            </seg>
            <seg xml:id="i-d52d9dac57b72dba-0">
              Det handlar om en viktig skattebas och ett viktigt samhällsproblem
              som Socialdemokraterna väljer att inte bekymra sig om. Det är
              tydligen inte längre häftigt att betala skatt.
            </seg>
            <seg xml:id="i-35ab7bf13f896046-0">
              Ska man över huvud taget försvara ett högt skattetryck måste
              man börja med att försvara fastighetsskatten och inte falla offer
              för den typ av populism som så lätt präglar den frågan.
            </seg>
            <seg xml:id="i-94c8ba9dff7953d6-0">
              Varför är det hyckleri? Låt mig vara tydlig även med det. Socialdemokraterna
              talar om att det är viktigt med fördelningsfrågor. Denna skattelättnad
              har effekter som är fem gånger så stora för decilgrupp 10, de
              allra rikaste, som för decilgrupp 1. Fem gånger så stora! Det
              kan inte beskrivas som något annat än hyckleri när man från socialdemokratiskt
              håll förenar denna fördelningseffekt med rättviseretorik.
            </seg>
            <seg xml:id="i-2cfee08794138fd4-0">
              Socialdemokraterna talar om retroaktivitet. För att det inte
              ska bli hyckleri förutsätter jag att ni kommer att undanta befintliga
              förmögenheter från den förmögenhetsskatt som ni talar om. Annars
              lägger ni en skatt på förmögenhetsvärden som har uppkommit innan
              skatten införs. Då blir hela resonemanget om retroaktivitet som
              ni nu för fullständigt innehållslöst. Då vill jag se beräkningarna
              på vad förmögenhetsskatten ska ge, krona för krona, öre för öre,
              när man undantar alla befintliga förmögenheter. Hur ska man göra
              det? Ska det vara det som är köpt före årsskiftet när skatten
              införs? Ska det vara den värdestegring som ligger före?
            </seg>
            <seg xml:id="i-afca180e083a1e2a-0">
              Om retroaktiviteten inte är hyckleri förutsätter jag att ni återkommer
              med ett förslag där er egen förmögenhetsskatt undantar alla befintliga
              förmögenheter.
            </seg>
            <seg xml:id="i-39a57f04d2393ee6-0">
              Varför är det ansvarslöst? Låt oss göra en konjunkturbedömning
              av denna skattelättnad. Vem riktas den till? Jo, fem gånger mer
              till dem med de högsta inkomsterna. Vad vi vet om konsumtionsstimulanser?
              Vi vet att de ska riktas till dem som har minst. Socialdemokraterna
              har en konkret stor skattelättnad. Den riktas till de rikaste.
            </seg>
            <seg xml:id="i-2fed3605a67fa8db-0">
              Vad skulle hända om vi fick en socialdemokratisk regering som
              tog bort uppskovsräntan? För det första skulle det skapa en stor
              osäkerhet om uppskovsberget. Vart skulle det ta vägen? Hur skulle
              det säkras? För det andra skulle er åtgärd medföra att vi får
              en bostadsbubbla i Sverige, vilket skulle bidra till en förstärkt
              risk för finansiell instabilitet.
            </seg>
            <seg xml:id="i-3ca4c90d2de9b34c-0">
              Det här handlar om ett svårslaget rekord i ansvarslöshet och
              hyckleri. Ska det vara någon mening med svensk socialdemokrati
              ska det väl vara att man står upp för denna skattebas.
            </seg>
          </u>
          <note type="speaker" xml:id="i-aa4a6cd00c8d0270-0">
            Anf. 83 MIKAEL DAMBERG (s):
          </note>
          <u who="mikael_damberg_567c84" xml:id="i-d9f77359c6baf524-1">
            <seg xml:id="i-c410c56dd1bc95a6-0">
              Fru talman! Vad är det man brukar säga? Tomma tunnor skramlar
              mest. Vilket tonläge! Det var långt från den akademiske Anders
              Borg som sätter sin tillit till forskning och som funderar över
              effekter och styrmedels inverkan på olika marknader. Här har vi
              ett klassiskt exempel på hur Anders Borg i sitt svar försöker
              tona ned effekterna på bostadsmarknaden men trots allt i en bisats
              måste erkänna att det nog får en del försämrande effekter på bostadsmarknadens
              funktionssätt.
            </seg>
            <seg xml:id="i-345353975540d75c-0">
              Vad händer om man försämrar bostadsmarknadens funktionssätt och
              gör det dyrare att flytta och byta bostad, Anders Borg? Underlättas
              ekonomisk aktivitet i storstadsområdena? Underlättar man för unga
              människor att få tag i sin första bostad? Underlättar man för
              människor att flytta för att ta de nya jobben om man gör det dyrare
              att flytta?
            </seg>
            <seg xml:id="i-174df13569443f76-0">
              Jag hade förväntat mig att Anders Borg hade några kommentarer
              till min interpellation som handlade om bostadsmarknadens funktionssätt,
              men det viftades bort.
            </seg>
            <seg xml:id="i-e2d7ae776cb3631b-0">
              Det blir ett svårslaget rekord när man börjar tala fördelningspolitik
              och rycker ut den ena saken efter den andra. I den förra debatten
              var det stora exemplet lyxskatten som vi skulle införa på de dyraste
              fastigheterna. Det var fruktansvärt att vi ville förändra fastighetsskattesystemet
              så att det blir mer rättvist. Det var förödande. Det var ännu
              mer förödande att Socialdemokraterna har mage att tala om att
              vi ska ha någon form av förmögenhetsskatt i Sverige. Det var dramatiskt.
            </seg>
            <seg xml:id="i-564f63bbeca5aa89-0">
              Nu handlar hela denna debatt om att vi i Sverige har en skatt
              som gör det dyrare att flytta och att vi vill göra förändringar
              av den skatten, och vi har faktiskt andra fördelningspolitiska
              insatser som gör att vi rättar till det.
            </seg>
            <seg xml:id="i-26bb28c9492779b4-0">
              Vi är inte ensamma om att rikta denna kritik mot regeringen,
              Anders Borg. När man läser om Kristdemokraternas syn på denna
              flyttskatt är det tydligt att de vill ta bort den. De stora bostadsorganisationerna
              säger att det här är en skatt som förhindrar rörlighet på bostadsmarknaden.
              Forskare på KTH som har tittat på hur detta påverkar bostadsmarknadens
              funktionssätt säger att det här försämrar det.
            </seg>
            <seg xml:id="i-291ba9f2d5dec07b-0">
              Moderater i Helsingforssregionen skriver i en artikel: Risken
              för inlåsningseffekter på bostadsmarknaden i landets storstäder
              ökar. Helsingforss kommuns stadsledningskontor har också avstyrkt
              de nya uppskovsreglerna.
            </seg>
            <seg xml:id="i-174ac67f87bbbf32-0">
              Vidare skriver de: Förslaget till ny fastighetsbeskattning är
              i realiteten en flyttskatt för stockholmare. Prisutvecklingen
              gör att det blir omöjligt att befinna sig på bostadsmarknaden
              i en storstadsregion utan att drabbas av flyttskatten.
            </seg>
            <seg xml:id="i-e43431248855d270-0">
              Det är inte jag som säger detta; det är Anders Borgs egna partikamrater
              i Helsingfors.
            </seg>
            <seg xml:id="i-7421045f85c2f606-0">
              Då duger det inte att bara höja tonläget, vifta med armarna och
              säga att vi måste försvara en skattebas. Vi socialdemokrater har
              inga problem att försvara en skattebas när det gäller fastighetsskatten.
              Men Anders Borg kan väl förklara hur alla miljarder i uppskov
              ska försvinna från landet. Är det en trovärdig utveckling att
              alla flyttar från landet för att aldrig återvända och att vi därmed
              aldrig får in dessa skattepengar? Är det detta realistiska hot
              som rättfärdigar att man gör det svårare för unga att komma in
              på bostadsmarknaden?
            </seg>
            <seg xml:id="i-0d5a8784cb481bef-0">
              Jag tar gärna en debatt med Anders Borg i den kommande valrörelsen
              om alla de barnfamiljer med små marginaler som är beroende av
              att kunna göra uppskov för att klara en boendekarriär i Helsingforssregionen.
              Jag ser fram emot den debatten, Anders Borg.
            </seg>
          </u>
          <note type="speaker" xml:id="i-931cf1c648c29cc4-0">
            Anf. 84 LENNART HEDQUIST (m):
          </note>
          <u who="lennart_hedquist_ab2f85" xml:id="i-6a674f30fed15958-3">
            <seg xml:id="i-d449b0997fb6a116-0">
              Fru talman! Särskilt Tommy Waidelich är väl medveten om den studie
              som Riksrevisionen alldeles nyligen har gjort beträffande skatteuppskov,
              bland annat bostadsuppskoven. Det håller inte att i Sverige separat
              från övriga EU-länder arbeta med den typen av uppskov. På sikt
              måste vi säkert övergå till ett system där vi inte har skatteuppskov
              utan andra verktyg för att åstadkomma att det blir bra förhållanden,
              bland annat på bostadsområdet.
            </seg>
            <seg xml:id="i-53778b2fba2763f6-0">
              Jag har också fått många samtal om räntebeläggningen av uppskoven.
              Jag har ungdomar i min närhet som har börjat en bostadskarriär
              i Uppsala och sedan kommit till Helsingfors. De har dessa uppskov.
            </seg>
            <seg xml:id="i-726407e508e3e9b0-0">
              Det är självklart att de måste upptäcka att den vinst som de
              har gjort inte är gratis. Det är rimligt att man har en viss räntebeläggning
              på den skattekredit man har.
            </seg>
            <seg xml:id="i-27ec57633d9307e6-0">
              Jag har fått telefonsamtal från en person här i Helsingfors som
              hade ett uppskov på 68 miljoner kronor. Han sade: Jag hade inte
              riktigt tänkt mig att det skulle bli en räntebeläggning på detta.
            </seg>
            <seg xml:id="i-c50135ae3776563c-0">
              Jag förklarade för honom bakgrunden till att en sådan här skattekredit
              inte kan vara gratis i all evighet det var ju i praktiken så det
              fungerade. Sedan han hade tagit del av hela omläggningen av boendebeskattningen
              och hur det slog i praktiken sade han: Mig är det ju inte synd
              om, och jag har svårt att tro att det egentligen är synd om någon
              annan heller.
            </seg>
            <seg xml:id="i-4b44e028afc013a1-0">
              Det är inte orimligt att en skattekredit inte är att betrakta
              som en gratis nyttighet som ställs till förfogande. Staten har
              samtidigt sänkt boendeskatterna på annat sätt.
            </seg>
          </u>
          <note type="speaker" xml:id="i-fc7528daae17faa9-0">
            Anf. 85 TOMMY WAIDELICH (s):
          </note>
          <u who="tommy_waidelich_1d38ef" xml:id="i-160f4e1856ae72a9-0" next="cont">
            <seg xml:id="i-5ed117532293a09a-0">
              Fru talman! Det här börjar bli riktigt intressant. Lennart Hedquist
              problematiserar uppskoven och pratar om att avskaffa dem. Om det
              är beskedet från Moderaterna i dag är det också ett intressant
              besked i skattedebatten.
            </seg>
            <seg xml:id="i-cbee3a9338bf6365-0">
              Lennart Hedquist hänvisar till Riksrevisionens rapport. Det gör
              även Anders Borg i sitt svar. Det tycker jag är bra. Jag sitter
              själv i Riksrevisionens styrelse. Den här rapporten handlar om
              att det gäller att se hur uppskoven redovisas och att man tar
              hand om dem i skatteavtal med enskilda länder till exempel.
            </seg>
            <seg xml:id="i-dd69854b3ebdeaf8-0">
              Att tro att vi kommer att få en massutvandring från Sverige och
              att alla tar med sig sina skatteuppskov är väl att ha riktigt
              dåligt förtroende för den egna politiken.
            </seg>
            <seg xml:id="i-b2b362b59fa5c1ae-0">
              Där behöver vi hyfsa debatten.
            </seg>
            <seg xml:id="i-60f4c81c555dbfd0-0">
              Det skulle också vara roligt om regeringen hade ägnat lika mycket
              uppmärksamhet åt andra rapporter från Riksrevisionen, som definitionen
              av utanförskap eller försäljning av statliga bolag. Men det är
              en annan debatt.
            </seg>
            <seg xml:id="i-3754c173f953f0d3-0">
              Från Socialdemokraternas sida ger vi ju besked om förmögenhetsskatten.
              Vi ger ett tydligt besked om att vi vill införa en förmögenhetsskatt.
              Det handlar om att fördela om från de rika till de fattiga.
            </seg>
            <seg xml:id="i-93824388347bee12-0">
              Därför är vi emot överskottsräntan. Den slår väldigt hårt mot
              dem med små marginaler. Hela er fastighetsskattereform är ju en
              reform som gynnar de rikaste, dem med de dyraste villorna.
            </seg>
            <seg xml:id="i-772c63b7f7ed09e6-0">
              Jag tycker att det är väldigt olyckligt att ni inte gav något
              som helst besked om den här överskottsräntan inför valet. Det
              är en skatt som kom som en blixt från klar himmel. Man måste kunna
              ge ett besked.
            </seg>
            <seg xml:id="i-f9133829387b430f-0">
              Ni satt och förhandlade i slutna rum. Enligt vad medierna rapporterade
              ville inte Anders Borg röra fastighetsskatten. Det landade i en
              sänkning för dem med de dyraste villorna. Det finansieras med
              en överskottsränta. Det pratade ni inte om inför valet.
            </seg>
            <seg xml:id="i-784d666ad1a3f0fe-0">
              Vi ger ju besked om förmögenhetsskatten. Därför tycker jag att
              vi har ett mer renhårigt förhållningssätt.
            </seg>
          </u>
          <note xml:id="i-23845e19dc91efea-0">
            Anf. 86 GUNNAR ANDRÉN (fp):
          </note>
          <u who="tommy_waidelich_1d38ef" prev="cont" xml:id="i-fb8736fbdaea7dba-0">
            <seg xml:id="i-d10e62c485fa61f1-0">
              Fru talman! Även detta är en intressant ideologisk debatt.
            </seg>
            <seg xml:id="i-569e33c689ed4708-0">
              Tomma tunnor skramlar mest, säger Mikael Damberg. Det är naturligtvis
              riktigt, men det finns något annat som är viktigare, nämligen
              att inte hoppa i fel tunna. Det är exakt vad du har gjort i den
              här frågan. Du sitter i fel tunna. Kom upp ur den så fort som
              möjligt.
            </seg>
            <seg xml:id="i-ae0931ccce6bab58-0">
              Om Anders Borg vill ha sällskap på resan genom Sverige är jag
              villig att följa med för att debattera den här frågan. Jag tror
              att den är väldigt illustrativ.
            </seg>
            <seg xml:id="i-500792a3ee9b4f58-0">
              Allra sist i detta korta inlägg vill jag ta upp den fråga som
              Tommy Waidelich har väckt, nämligen huruvida detta är retroaktiv
              skatt eller inte. Det kan säkert av många som hade de här uppskoven
              upplevas som en retroaktiv skatt. Lagrådet har dock klart och
              tydligt sagt att det inte handlar om det.
            </seg>
            <seg xml:id="i-5ae96145e3474a33-0">
              Tommy Waidelichs parti och mitt parti har vid två tillfällen
              dels den så kallade underbara natten 19811982 dels 1990 tillsammans
              varit med och ändrat mycket kraftigt i marginalskatterna, något
              som oändligt många husägare har tyckt varit förskräckligt eftersom
              de har fått betydligt sämre villkor. Gränserna för vad man fick
              dra av har sjunkit. Det blev dyrare genom att vi gjorde de stora
              marginalskattereformerna. Det var ändå bra. Man kan inte påstå
              att det var retroaktiv beskattning.
            </seg>
            <seg xml:id="i-23a37f993659fece-0">
              Man måste kunna genomföra förändringar i skattepolitiken, precis
              som finansministern var inne på tidigare när det gällde förmögenhetsskatten.
              Att lova att återinföra den är att driva ännu fler jobb ut ur
              Sverige. Man bör vara försiktig med det när man säger att man
              sätter jobben främst.
            </seg>
            <seg xml:id="i-7f7f2ce1cf566909-0">
              Jag ska våga mig på en prognos. Om olyckan är framme och Socialdemokraterna
              med sina två stödpartier kommer till makten efter valet 2010 tror
              jag att vi kommer att få se Radetzkifrågan besvarad just när det
              gäller om man kommer att ta bort räntebeläggningen på uppskovsavdrag.
              Radetzkifrågan är som bekant Marian Radetzkis fråga i Dagens Nyheter
              1994: Kan vi lita på att Socialdemokraterna ljuger?
            </seg>
            <seg xml:id="i-e1a267374c65e527-0">
              På den här frågan är jag helt övertygad om att svaret är ja.
            </seg>
          </u>
          <note type="speaker" xml:id="i-8a8e3b365f9dd5e4-0">
            Anf. 87 Finansminister ANDERS BORG (m):
          </note>
          <u xml:id="i-2128414f2e72272e-25" who="unknown">
            <seg xml:id="i-5b6756d1811a81bf-0">
              Fru talman! Jag vill än en gång tacka Mikael Damberg för interpellationen
              och Tommy Waidelich för att vi får debatten.
            </seg>
            <seg xml:id="i-1aaf44de2de8a886-0">
              Vi kommer inte att ha en enda tv-debatt fram till valrörelsen
              utan att den här frågan är uppe eftersom den belyser Socialdemokraternas
              populism och ansvarslöshet på ett så utrerat sätt. Det är en skattesänkning
              som får fem gånger så stora effekter för decilgrupp 10 som för
              decilgrupp 1, en skattelättnad som bidrar till att öka skillnaderna
              i Sverige. Det är en skattelättnad som förvärrar ett allvarligt
              samhällsproblem.
            </seg>
            <seg xml:id="i-ea73da7ba1c2d35a-0">
              Sätt er ned med experterna och tala med dem om ni tror att frågan
              om uppskoven inte är på allvar, om vi inte har ett bekymmer med
              de domar vi har fått i EG-domstolen med anledning av att man kan
              flytta uppskov över gränserna och om det inte skulle vara ett
              problem när vi har en skattebas på 200 miljarder kronor i botten.
            </seg>
            <seg xml:id="i-66f365be2c16425c-0">
              Det finns nog ingen del av den socialdemokratiska politiken som
              förvånar mig mer än just detta, när man tappar värnet om våra
              skattebaser.
            </seg>
            <seg xml:id="i-15f431052d9fe42f-0">
              Mikael Damberg tog upp hur det hänger ihop med de tidigare debatterna.
            </seg>
            <seg xml:id="i-0a0453bf6501fff1-0">
              Jag kan förstå om Mikael Damberg missade några av dem, men jag
              ska återge kärnan i min argumentation.
            </seg>
            <seg xml:id="i-c773009b7d646f6f-0">
              Göran Persson ville som statsminister avskaffa förmögenhetsskatten.
              Det erbjöd han Svenskt Näringsliv mot att man skulle försämra
              nedsättningen av arbetsgivaravgifter för mindre företag. Det ansåg
              Göran Persson vara bra politik för att förstärka svensk utvecklingskraft.
              Det handlade också om att Socialdemokraterna under sin regeringstid
              avskaffade arvs- och gåvoskatten.
            </seg>
            <seg xml:id="i-46ac293381791f54-0">
              Varför tog jag upp frågorna om att man tog bort arvs- och gåvoskatten
              som man också finansierade med att försämra nedsättningen av arbetsgivaravgiften
              för små företag? Jo, det var väldiga fördelningseffekter i det.
            </seg>
            <seg xml:id="i-8187a17136aced5f-0">
              Jag har debatterat med socialdemokrater om vilka fördelningseffekter
              regeringens politik har.
            </seg>
            <seg xml:id="i-f08a9fc85d33bfee-0">
              Jag har inte slagits av det förut, men jag tackar Mikael Damberg
              för påpekandet. Här ser vi logiken. Förmögenhetsskatten, arvs-
              och gåvoskatten och nu räntan på uppskoven är en träffsäker fördelningspolitik
              riktad till decilgrupp 10 de som har det bäst i samhället.
            </seg>
            <seg xml:id="i-e7c0f4b23ec7d56b-0">
              Mikael Damberg undrar var vi har den seriösa debatten i den är
              frågan.
            </seg>
            <seg xml:id="i-cd3e0a1636b13f76-0">
              Låt oss ta en seriös debatt. Vad är sysselsättningseffekten av
              att man tar bort räntan på uppskov? Fastighetsskatten är väl den
              skattebas som, alla kategorier, har minst effekt på sysselsättningen.
              Där kommer Socialdemokraterna med sin träffsäkerhet och stoppar
              skattesänkningen.
            </seg>
            <seg xml:id="i-d303aac39fa3ae3c-0">
              En skattesänkning som i stor utsträckning går till dem med de
              högsta inkomsterna, vad har den för effekt på efterfrågan? Titta
              igenom de studier från IMF och OECD som det hänvisas till. Den
              har så liten effekt som det bara går. Den har ju till och med
              negativ effekt eftersom den skulle bidra till en bostadsbubbla.
            </seg>
            <seg xml:id="i-799437016fa36754-0">
              Sist men inte minst: Vad är det tredje kriteriet för att utvärdera
              skattepolitik? Det är naturligtvis fördelningen. Vad är effekten
              på effektivitet och jobb? Vad är effekterna på konjunkturen? Vad
              är effekten på fördelningen? Låt mig då ta upp det här med fördelningen
              igen.
            </seg>
            <seg xml:id="i-293be70235bd67d8-0">
              Här gör Socialdemokraterna sin skattepolitiska prioritering.
              De sänker skatten för dem som har tjänat riktigt mycket på att
              sälja sin bostad. Detta är populism. Detta är att backa från ansvaret
              att i en välfärdsstat stå upp för skattebaserna. Ska Sverige vara
              en stark välfärdsstat måste man stå upp och försvara skattebaserna
              även när det finns starka populistiska opinioner som står emot
              detta.
            </seg>
            <seg xml:id="i-860c790ae77f6974-0">
              Låt oss resa runt i landet och fråga LO-medlemmarna i Norrköping
              om detta var deras prioritering. Vi kan fråga de arbetslösa i
              Västsverige om det var uppskoven på stockholmarnas bostadsvinster
              som var den socialdemokratiska kärnprioriteringen.
            </seg>
          </u>
          <note type="speaker" xml:id="i-0a5f4e4fd3dbf248-0">
            Anf. 88 MIKAEL DAMBERG (s):
          </note>
          <u who="mikael_damberg_567c84" xml:id="i-d9f77359c6baf524-2">
            <seg xml:id="i-6c8979a3e42b622c-0">
              Fru talman! Det ska bli spännande med valrörelsen, Anders Borg.
              Det besked som vi får här i dag är att frågan om uppskov är en
              av de stora frågorna som ni har funderat över i årtionden för
              att ni vill värna skattebaserna. Ni kunde ha sagt någonting om
              det i valrörelsen. Ni kunde ha sagt någonting till de 200 000
              stockholmare som nu drabbas av en ny skatt som de före valet inte
              visste skulle införas.
            </seg>
            <seg xml:id="i-a4bb7be311c52d42-0">
              Var detta ett så allvarligt problem, Anders Borg? I så fall hade
              du väl hållit tal om detta, skrivit det i era valprogram och sagt
              att detta skulle införas som en ny skatt för att göra det dyrare
              att flytta och byta bostad i Helsingforssregionen. Detta är intressant.
              När det gäller fördelningseffekten blir det mest parodiskt, ärligt
              talat.
            </seg>
            <seg xml:id="i-17296eca370fa15b-0">
              Anders Borg, du angriper från alla håll samtidigt. Först angriper
              du oss för att vi vill ha en förmögenhetsskatt. Sedan angriper
              du oss för att vi vill ta bort en skatt som gör det dyrare att
              flytta. Då har du räknat ut att det finns några i den gruppen
              som kommer att få väldigt stora nedsättningar av den skatten.
              Ja, men det är de som ska få betala den förhatliga lyxskatten
              på fastigheter som vi vill införa.
            </seg>
            <seg xml:id="i-8a0254df414ffede-0">
              Det är märkligt att du nu bryter ut bara en skatt, medan du talar
              tyst om de två skatter som du har uppehållit dig vid i resten
              av debatterna. Det är den samlade effekten av detta som vi man
              måste titta på. Den samlade effekten av era skatteförslag blir
              att de som har de största villorna får de största skattesänkningarna.
              Det är så det har blivit. Dessutom gör du det nu dyrare att flytta
              och byta bostad. Varför talar du ingenting om detta bostadsmarknadens
              funktionssätt? Det spelar i Anders Borgs värld inte någon roll
              hur vi får bostadsmarknaden att fungera.
            </seg>
            <seg xml:id="i-26fbdca33abd9aae-0">
              Är det bra att det relativt sett blir dyrare för människor att
              byta bostad och att det relativt sett blir billigare att bo kvar
              i sin bostad? Är det ett bra bostadsmarknadssystem? Är det ett
              bra skattesystem? Gynnar det unga människor som letar sig in på
              bostadsmarknaden? Gynnar det de pensionärer som behöver byta sin
              bostad? Gynnar det de småbarnsföräldrar i storstadsområdena som
              måste göra en boendekarriär för att få någonstans att bo när deras
              familj växer? Detta är frågor som Anders Borg inte svarar på.
              Det är synd att han inte gör det. Han vill uppenbarligen mest
              prata om Göran Persson.
            </seg>
          </u>
          <note type="speaker" xml:id="i-b6c846a0157b3644-0">
            Anf. 89 Finansminister ANDERS BORG (m):
          </note>
          <u xml:id="i-2128414f2e72272e-26" who="unknown">
            <seg xml:id="i-44ba981d6d18edc4-0">
              Fru talman! Vi talar här om en mycket allvarlig fråga. Vi har
              en tilltagande globalisering. Vi har en förändrad EU-rättslig
              lagstiftning som gör att det blir allt svårare med uppskjuten
              beskattning. Det är för Sverige ett mycket allvarligare problem
              än för de flesta andra EU-länder därför att vi har mycket större
              skatteuppskov. Det beror på hur vi har konstruerat vår beskattning
              av pensioner respektive fastigheter. Det finns inte något annat
              europeiskt land som såvitt jag vet har så stora uppskov. Det är
              en allvarlig risk i vårt skattesystem.
            </seg>
            <seg xml:id="i-e0bb6d9cbf8b7ed1-0">
              Därför har regeringen som princip i skattepolitiken sagt att
              vi ska undvika uppskov i beskattningen. Därför har vi gjort en
              begränsning här på 1,6 miljoner och en räntebeläggning av uppskoven
              som gör att vi kan säkra en intäktskälla på dem och bättre säkra
              spårbarhet i det hela. Det är det allvarliga samhällsproblem som
              vi talar om.
            </seg>
            <seg xml:id="i-812d81d6599b9972-0">
              Då har vi Socialdemokraterna och hyckleriet. Vad är hyckleri?
              Jo, hyckleri är när man säger en sak och gör en annan sak. Det
              är kärnan i detta när man talar om fördelningspolitik och avskaffar
              arvs- och gåvoskatten, när man talar om fördelningspolitik, och
              Göran Persson tydliggör att han ändå ville ta bort förmögenhetsskatten,
              när man talar om fördelningspolitik och lägger sin skattelättnad
              på uppskovsräntan på ett sätt som gynnar dem som har tjänat mest
              på att sälja sin bostad. Det är en skattepolitisk prioritering
              som måste bedömas ha en obefintlig eller nära nog obefintlig effekt
              på jobben. Den gör det inte mer lönsamt att arbeta. Det är en
              skattelättnad som har mycket liten effekt på efterfrågan därför
              att den i huvudsak riktas till människor som har tjänat stora
              belopp på sina bostadsaffärer och som följaktligen är relativt
              förmögna. Det är en skattesänkning som har en fördelningseffekt
              som är snedvriden.
            </seg>
            <seg xml:id="i-be54c27efe1d84f2-0">
              Detta är, med förlov sagt, ett av de märkligaste skattepolitiska
              förslag som jag har upplevt i min politiska historia, att Socialdemokraterna
              undergräver basen för fastighetsskatten. Det är häpnadsväckande,
              det är förvånande, och det kommer att bli en viktig debatt i valrörelsen.
            </seg>
          </u>
          <note xml:id="i-51232525b2f05326-6">
            Överläggningen var härmed avslutad.
          </note>
          <note xml:id="i-6cab8fbede2c86e1-0">
            10 § Hänvisning av ärende till utskott
          </note>
          <note xml:id="i-936e0bf6de539863-0">
            Föredrogs och hänvisades
          </note>
          <note xml:id="i-191c6d9bb30bbbbf-0">
            11 § Anmälan om interpellationer
          </note>
          <note xml:id="i-9da3c3d9edf6366e-0">
            Anmäldes att följande interpellationer framställts
          </note>
          <note xml:id="i-0db5cd6fba09cfbf-0">
            den 8 maj
          </note>
          <note xml:id="i-5525ae97d9dce9eb-0">
            Egon Frid
          </note>
          <note xml:id="i-3534d006cc8d4402-0">
            Ylva Johansson
          </note>
          <note xml:id="i-76baf8205d17bf6d-0">
            Wiwi-Anne Johansson
          </note>
          <note xml:id="i-23243a7c25c985e8-0">
            Helén Pettersson
          </note>
          <note xml:id="i-93c31573c5f8cfb9-0">
            Annelie Enochson
          </note>
          <note xml:id="i-14b41ec2e9f0c538-0">
            Interpellationerna redovisas i bilaga som fogats till riksdagens
            snabbprotokoll tisdagen den 12 maj.
          </note>
          <note xml:id="i-c05dca1030466ac8-0">
            12 § Anmälan om frågor för skriftliga svar
          </note>
          <note xml:id="i-73bc4fa3f25878b3-0">
            Anmäldes att följande frågor för skriftliga svar framställts
          </note>
          <note xml:id="i-0db5cd6fba09cfbf-1">
            den 8 maj
          </note>
          <note xml:id="i-3534d006cc8d4402-1">
            Ylva Johansson
          </note>
          <note xml:id="i-8f1d1606edef9443-0">
            Peter Hultqvist
          </note>
          <note xml:id="i-8f1d1606edef9443-1">
            Peter Hultqvist
          </note>
          <note xml:id="i-573bec03bbcb806a-0">
            Carin Runeson
          </note>
          <note xml:id="i-8b959ac3f2c10d46-0">
            Margareta Persson
          </note>
          <note xml:id="i-f666afe52b79a4c6-0">
            Frågorna redovisas i bilaga som fogats till riksdagens snabbprotokoll
            tisdagen den 12 maj.
          </note>
          <note xml:id="i-e83dbe368e1e3140-0">
            13 § Anmälan om skriftliga svar på frågor
          </note>
          <note xml:id="i-d334ede974ce1b38-0">
            Anmäldes att skriftliga svar på följande frågor inkommit
          </note>
          <note xml:id="i-0db5cd6fba09cfbf-2">
            den 8 maj
          </note>
          <note xml:id="i-344135df7fbe71d8-0">
            Christina Axelsson
          </note>
          <note xml:id="i-903f612fba3797e6-0">
            Jeppe Johnsson
          </note>
          <note xml:id="i-305dbac3fb89d11a-0">
            Svaren redovisas i bilaga som fogats till riksdagens snabbprotokoll
            tisdagen den 12 maj.
          </note>
          <note xml:id="i-34743acae73099ef-0">
            14 § Kammaren åtskildes kl. 14.05.
          </note>
          <note xml:id="i-f65b3e58d7f37fcf-0">
            Förhandlingarna leddes
          </note>
          <note xml:id="i-6421d2390a5743ef-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
