<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--141</head>
          <docDate when="2009-06-21">2009-06-21</docDate>
        </div>
      </front>
      <body>
        <div>
          <note xml:id="i-66d275789f23140b-0">
            ﻿
          </note>
          <note xml:id="i-956aa36a60318dea-0">
            Riksdagens protokoll
          </note>
          <note xml:id="i-c3f77c3eb8f715f9-0">
            2009/10:141
          </note>
          <note xml:id="i-b3a6fa12fefe6216-0" type="date">
            Måndagen den 21 juni
          </note>
          <note xml:id="i-c9433ddc96765f4b-0">
            Kl. 11:00 - 20:05
          </note>
          <note xml:id="i-9d7d4d4137a95826-0">
            1 § Justering av protokoll
          </note>
          <note xml:id="i-1bfeee74b0c2f882-0">
            Justerades protokollen för den 14 och 15 juni.
          </note>
          <note xml:id="i-97ec2df52305f344-0">
            2 § Meddelande om ändring i kammarens sammanträdesplan
          </note>
          <note xml:id="i-d38fa4511a9b46bc-0">
            Talmannen meddelade att tisdagen den 22 juni skulle kammaren
            inte göra uppehåll för gruppmöten kl. 16.0018.00.
          </note>
          <note xml:id="i-3e39ae8df79d7fb6-0">
            3 § Hänvisning av ärende till utskott
          </note>
          <note xml:id="i-2e984e1a9381470a-0">
            Föredrogs och hänvisades
          </note>
          <note xml:id="i-7bb37aa343ba4ff5-0">
            4 § Anmälan om inkomna uppteckningar från EU-nämndssammanträde
          </note>
          <note xml:id="i-17d23369e4430436-0">
            Talmannen anmälde att uppteckningar från EU-nämndens sammanträde
            fredagen den 4 juni inkommit.
          </note>
          <note xml:id="i-092ec32e13c87122-0">
            5 § Förnyad bordläggning
          </note>
          <note xml:id="i-1f94f21ac9522952-0">
            Föredrogs och bordlades åter
          </note>
          <note xml:id="i-14dca55606838efd-0">
            6 § Ersättning vid expropriation
          </note>
          <note xml:id="i-14db6f94ce5ea670-0">
            Föredrogs
          </note>
          <note type="speaker" xml:id="i-0ed5e4135c41e0ad-0">
            Anf. 1 HILLEVI LARSSON (s):
          </note>
          <u who="hillevi_larsson_896639" xml:id="i-3616a0e7abcb17fa-0">
            <seg xml:id="i-896071427a620d48-0">
              Herr talman! Jag vill börja med att yrka bifall till vår gemensamma
              reservation.
            </seg>
            <seg xml:id="i-6ac2e76218b359c0-0">
              Expropriation kan man säga är att ta egendom från någon, men
              man gör det i det allmännas intresse. Det är en avvägning mellan
              olika intressen, å ena sidan den enskilda äganderätten och å andra
              sidan det allmänna intresset. Det kan handla om alltifrån naturskydd
              till infrastruktur, telenät, alltså allmänna behov, för det gemensamma
              bästa.
            </seg>
            <seg xml:id="i-d0365b334c5d9b06-0">
              Det är viktigt att göra denna avvägning på rätt sätt. Det blir
              inte automatiskt bättre för att man väger över för mycket åt det
              ena eller det andra hållet, utan det är viktigt att ha balans.
              Vi tycker att man har gått lite väl långt i den här avvägningen
              och dessutom inför ett schablontillägg. Tidigare beräknade man
              marknadsvärdet på den egendom som man tog i anspråk, som man exproprierade.
            </seg>
            <seg xml:id="i-20abac6bb5cb9fb0-0">
              Enligt det nya förslaget ska man lägga på ett schablontillägg
              på 25 procent av det beräknade marknadsvärdet. Det är här vi har
              lite problem. Dessa 25 procent är inte anpassade efter värdet
              på egendomen, utan det blir mer ju högre marknadsvärde egendomen
              har. De som redan får mest pengar får ännu mer med det här schablontillägget.
            </seg>
            <seg xml:id="i-a56f1555549146c3-0">
              Risken är att de som får in en massa pengar är kommersiella fastighetsägare
              som har egendomar med höga värden. Det kan gälla fastigheter i
              storstäder som värderas högt. Det kan till och med handla om juridiska
              personer som äger fastigheter.
            </seg>
            <seg xml:id="i-fcd42722af5589b2-0">
              Å andra sidan har vi privatpersoner till exempel på landsbygden
              där marknadsvärdet på deras egendom kanske inte räknas så högt.
              Det kan i många fall handla om deras bostadshus. Man rycker undan
              mattan för deras verksamhet att försörja sig med men även för
              deras hem. Det är svårt att beräkna det i pengar.
            </seg>
            <seg xml:id="i-8f22d0889f647c54-0">
              Tyvärr tror jag att det kan upplevas väldigt orättvist om kommersiella
              aktörer eller sådana som inte har direkt koppling till fastigheten,
              juridiska personer till exempel, får ut en massa pengar, medan
              privatpersonerna drabbas väldigt hårt. De får visserligen schablontillägget
              på 25 procent, men det blir mycket mindre med hänsyn till att
              den ursprungliga summan är så mycket lägre i och med att en liten
              fastighet i en liten kommun i Sverige kan ha ett ganska lågt marknadsvärde.
            </seg>
            <seg xml:id="i-ab539eb4c4bf523c-0">
              Därför vänder vi oss mot schablontillägget.
            </seg>
            <seg xml:id="i-6847f792b2f17401-0">
              Det finns även risk för att det här leder till ökade kostnader
              för det allmänna. Det finns många viktiga saker som det allmänna
              måste kunna göra. Det handlar om att skydda orörd natur till exempel,
              om infrastruktur och så vidare för att tillgodose de allmänna
              intressena.
            </seg>
            <seg xml:id="i-a27bf9301858cab9-0">
              I den proposition som ligger till grund för det här ärendet sägs
              det att det inte blir någon ökad kostnad för det allmänna med
              schablontillägget. Det ska ske inom nuvarande ramar. Risken är
              att det i praktiken innebär en nedskärning, att det helt enkelt
              blir svårt att garantera det allmänna gemensamma bästa. Till exempel
              framförs av remissinstanserna risken att det kan innebära att
              det blir mindre pengar till att bevara naturen. Det är allvarligt
              för miljön och mångfalden.
            </seg>
            <seg xml:id="i-06113df0e7dc4707-0">
              Lagrådet instämmer i kritiken. Ärendet är inte fullständigt,
              utan det saknas en del väsentliga delar. En sådan gäller så kallad
              vinstdelning. Det är en utredning som ligger till grund för förslaget
              från regeringen. I utredningen för man en diskussion om det, ifall
              det är ett kommersiellt företag det kan vara ett företag inom
              till exempel telefoni som kommer att tjäna väldigt mycket pengar
              på att man exproprierar en lantbruksfastighet, är rimligt att
              lantbrukaren, eller vem det nu är, kan få del av framtida vinster,
              om det inte bara är till det allmännas intresse utan även genererar
              vinst. Då skulle man få lite extra ersättning utifrån att den
              som exproprierar får en stor vinst.
            </seg>
            <seg xml:id="i-d4835a8e1c4ff009-0">
              Denna fråga lämnar regeringen därhän. Man lämnar över den till
              en ny utredning. Det är en stor och väsentlig fråga i sammanhanget,
              likaså kostnadsersättning inom lantmäteriförrättningar. Det kan
              bli väldigt dyra processer för den enskilde. Stora kommersiella
              aktörer klarar det, medan den enskilde kan få det svårt ekonomiskt.
              Då är det risk att man viker sig för den starka parten därför
              att man är rädd för att kostnaden springer i väg.
            </seg>
            <seg xml:id="i-a6b266e1a2dc7c11-0">
              Den här frågan lämnas också därhän. Vi är tveksamma till förslaget
              på grund av att schablonersättningen riskerar att bli orättvis,
              att det allmänna får svårare att bevara våra gemensamma intressen
              och att viktiga delar skjuts fram. Vi vill se de sammantagna effekterna
              innan förslag läggs fram. Det känns tyvärr som ett hastverk i
              och med att man inte har kommit med ett fullständigt förslag.
              Därför önskar vi att man bereder detta noggrannare och kommer
              tillbaka.
            </seg>
          </u>
          <note type="speaker" xml:id="i-92b30276a303b526-0">
            Anf. 2 LISELOTTE OLSSON (v):
          </note>
          <u who="liselotte_olsson_4be6aa" xml:id="i-b10ae7052c10b554-0">
            <seg xml:id="i-000c80abe7bd569a-0">
              Herr talman! Frågan om ersättningsregler vid expropriation har
              utretts relativt nyligen, och nu kommer regeringens förslag om
              ändringar. Ibland har regeringen bråttom. Saker utreds, och utredningarnas
              förslag eller delar av dem genomförs hastigt. Ibland är det precis
              tvärtom. Utredningar finns med bra och genomtänkta förslag, men
              de stoppas i någon byrålåda eller helt sonika skrotas. Vi har
              bara inom civilutskottets beredningsområde sett flera exempel
              på detta.
            </seg>
            <seg xml:id="i-9cd16b19ad32bd28-0">
              I detta betänkande handlar det om att öka det ekonomiska utfallet
              för markägare och, som det står, om att stärka äganderätten. Naturligtvis
              vill då högerregeringen att det ska gå fort!
            </seg>
            <seg xml:id="i-cd8f4e14507f49c2-0">
              Ersättning vid expropriation vägs mellan markägares intressen
              och övergripande samhällsintressen, och det måste vara en för
              alla parter rimlig avvägning och samtidigt både förutsägbar och
              rättssäker. Men återigen lägger man fram ett förhastat förslag
              där man bevisligen inte tagit hänsyn till vad remissinstanserna,
              som har många farhågor, har sagt.
            </seg>
            <seg xml:id="i-d92ebf7a5626749d-0">
              I remissomgången påpekar man att det förekommer brister i själva
              utredningsarbetet. Jag ska ta några exempel.
            </seg>
            <seg xml:id="i-cc90ab0a33640c58-0">
              Malmö kommun saknar en sammantagen bedömning av alla förslag,
              man saknar en helhetssyn. Man menar på att det brister i en konsekvensanalys
              för hela Sverige.
            </seg>
            <seg xml:id="i-1c18c97f65ca8955-0">
              Glesbygdsverket anser inte ens att man kan lämna ett remissvar
              på den bristfälliga utredningen.
            </seg>
            <seg xml:id="i-4c356527dcaf7546-0">
              Post- och telestyrelsen efterlyser konsekvenser av en bredbandsutbyggnad
              i glesbygd.
            </seg>
            <seg xml:id="i-b29312d4e7f5fa36-0">
              Skogsstyrelsen finner det anmärkningsvärt att samråd inte skett
              då de i alla fall som myndighet har ansvar för miljökvalitetsmålet
              Levande skogar.
            </seg>
            <seg xml:id="i-3ce101fd16acf251-0">
              Men den kanske allra tyngsta kritiken kommer från SKL, som avstyrker
              förslagen och bland annat saknar de ekonomiska konsekvenserna.
              SKL skriver i sitt svar: Förbundet befarar att om de föreslagna
              förändringarna genomförs kommer en förlamande hand att läggas
              över tänkta samhällsprojekt.
            </seg>
            <seg xml:id="i-1f7e221c1b8e7b45-0">
              Det här vara bara några exempel på kritiska remissinstanser.
              Men lyssnar regeringen? Icke!
            </seg>
            <seg xml:id="i-01942cbc97d743f1-0">
              Jag kan tycka att det är märkligt att ni lägger fram ett som
              jag menar både ofärdigt och ogenomtänkt förslag. Ni erkänner själva
              i majoritetens ställningstagande i betänkandet att förslaget är
              ofärdigt. Ni säger där att utredningens förslag om vinstdelning
              utreds vidare inom Regeringskansliet. Även utredningens förslag
              om kostnadsersättning vid lantmäteriförrättning bereds vidare.
              Med denna halva proposition blir det svårt att se den sammanlagda
              effekten av regeringens politik. Men det kanske är ett syfte,
              det också.
            </seg>
            <seg xml:id="i-e8de701259e72837-0">
              Herr talman! I det liggande förslaget finns en ny principiell
              inriktning där man föreslår ett schablonpåslag. Man frångår då
              principen att skadelidande ska försättas i samma ekonomiska situation
              som om den anledning som föranledde ersättningen inte hade uppkommit.
              Det betyder i stället att ett högre marknadsvärde innebär ett
              större påslag i kronor räknat.
            </seg>
            <seg xml:id="i-7c44aa5dd2155aea-0">
              Ett schablonpåslag kan upplevas som djupt orättvist för till
              exempel en villaägare i Västerbottens inland som blir av med sitt
              bostadshus men får mycket mindre än villaägaren vid kusten. Om
              detta liggande förslag antas kommer det att leda till ökade kostnader
              för det allmänna och förmögenhetsöverföringar från skattebetalare
              och hyresgäster till fastighetsägare. Det kommer helt enkelt att
              leda till ökade kostnader för boende.
            </seg>
            <seg xml:id="i-5441cddda6cf19dc-0">
              Vi riskerar att en försämrad infrastruktur blir följden med ökade
              kostnader för till exempel järnvägsbyggande. I mitt hemlän ser
              vi en stark frammarsch för gruvnäringen. Jag är rädd att förslagen
              i betänkandet gör att gruvföretagen blir mer ovilliga att satsa.
              Observera att detta inte gäller uranbrytning, för det ska vi inte
              ha i Västerbotten!
            </seg>
            <seg xml:id="i-3ee18ca55b4b4d43-0">
              Herr talman! Sammantaget tycker vi från den rödgröna sidan att
              regeringens förslag är så bristfälligt att det inte kan läggas
              till grund för en ny lagstiftning på området.
            </seg>
          </u>
          <note xml:id="i-f80bd2bdcd431066-0">
            Jag yrkar avslag på förslaget i betänkandet och därmed bifall
            till den gemensamma reservationen.
          </note>
          <note type="speaker" xml:id="i-a01c0c586a023b27-0">
            Anf. 3 JAN LINDHOLM (mp):
          </note>
          <u who="jan_lindholm_ff5f4c" xml:id="i-83d9ffa199e6f3e2-0">
            <seg xml:id="i-d90b7accdf3cf41f-0">
              Herr talman! De nuvarande reglerna för ersättning vid expropriation
              bygger på tanken att den skadelidande ska hamna i samma ekonomiska
              situation som om expropriationen inte hade skett. Regeringens
              förslag om ett schablonpåslag innebär emellertid att den ersättning
              som då kommer att betalas ut för intrånget inte längre återspeglar
              just den här ekonomiska betydelsen av exproprieringen.
            </seg>
            <seg xml:id="i-3485082d5cb74bbf-0">
              Ett schablontillägg leder till det orimliga förhållandet, både
              för fastighetsägaren och för allmänheten som inte berörs, att
              en fastighet med ett högre marknadsvärde i kronor räknat ger ett
              större schablonpåslag än för en annan fastighet. Kommersiella
              fastigheter har ofta ett högre marknadsvärde än privatbostäder.
              Fastigheter i storstäder har ofta ett högre marknadsvärde än dem
              i mindre städer, och fastigheter i stadskärnor har ofta ett högre
              värde än dem i ytterområden. Fastigheter med juridiska personer
              som ägare i stället för privatpersoner som ägare har också oftast
              ett högre marknadsvärde.
            </seg>
            <seg xml:id="i-643e2c2ce7a0491f-0">
              Men det känslomässiga, relationsanknutna och individuella värdet
              som en schablonersättning rimligtvis borde användas för att värdera
              är förmodligen mycket mer avgörande för privatbostäder än för
              kommersiella fastigheter eller större fastigheter som i första
              hand ägs på grund av ekonomiska intressen. Det är inte fastigheter
              där man i generationer, eller åtminstone under en stor del av
              sitt liv, har rotat sig på en viss plats. På platsen för privatbostaden
              har man sitt sociala liv anknutet, och kanske många andra typer
              av relationer, upplevelser och så vidare som betyder mycket.
            </seg>
            <seg xml:id="i-1d621e696410c277-0">
              För människor med funktionsnedsättning kan bostaden, tomten och
              platsen där man bor med omgivning vara oerhört väsentlig för möjligheten
              att över huvud taget fungera i samhället. Den typen av värden
              kommer inte att representeras på något sätt här. De nedvärderas
              i förhållande till de kommersiella värdena, som får en högre uppvärdering.
            </seg>
            <seg xml:id="i-53f5118fa4169a94-0">
              Vi från Miljöpartiets sida menar att skäligheten i att ägare
              till kommersiella fastigheter ska få ett större plåster på såren
              än vanliga privatpersoner, kanske framför allt människor som bor
              utanför centralorter, är fullständigt orimlig. Vi menar att ett
              schablonpåslag som är konstruerat på detta vis kommer att uppfattas
              som en djup orättvisa och kommer att verka för att förtroendet
              för den lagstiftning som ni från majoriteten nu genomför kommer
              att bli lågt.
            </seg>
            <seg xml:id="i-b5af2f15b21cd68c-0">
              Som har påpekats av Hillevi Larsson och LiseLotte Olsson gör
              detta att vi enligt remissinstansernas synpunkter får sämre möjligheter
              att skydda orörd natur.
            </seg>
            <seg xml:id="i-e2f533a0392a0079-0">
              Förändringen kommer också att försvåra arbetet att få till stånd
              rimliga frivilliga överenskommelser. Det är märkligt att man här
              fattar ett beslut som har en närmast planekonomisk karaktär och
              som innebär en 25-procentig höjning av markvärdet i många områden
              där man kan anta att expropriering kan komma att vara aktuell.
              Det är märkligt att regeringen gör någonting sådant.
            </seg>
            <seg xml:id="i-c51600687e84795c-0">
              Herr talman! Jag ska inte säga mer. Det har sagts tillräckligt
              av Hillevi Larsson och LiseLotte Olsson. Eftersom jag måste hushålla
              med min röst nöjer jag mig med att med detta som bakgrund yrka
              bifall till reservationen i betänkandet.
            </seg>
          </u>
          <note type="speaker" xml:id="i-82bde451df5cadb0-0">
            Anf. 4 ANTI AVSAN (m):
          </note>
          <u who="anti_avsan_5d499f" xml:id="i-178f50e6a0f47b46-0">
            <seg xml:id="i-afd93fde3194186f-0">
              Herr talman! I början av 1970-talet ändrades reglerna för när
              det var möjligt att expropriera. Samtidigt begränsades rätten
              till ersättning. Den som exempelvis tvingades avstå jordbruksmark
              fick inte längre ersättning för de värdeökningar som uppkom genom
              förväntningar om att bebyggelse skulle tillåtas på den aktuella
              marken.
            </seg>
            <seg xml:id="i-d03e4d44fe36fac5-0">
              Syftet var att man på så vis kunde hålla markpriserna nere och
              dämpa stegringen av hyrorna vid bostadsproduktion. Att detta innebar
              att äganderätten urholkades råder det knappast något tvivel om.
            </seg>
            <seg xml:id="i-1482f818a5d04b07-0">
              Samhället har under tiden från början av 1970-talet och fram
              till i dag genomgått betydande förändringar. I början av 1970-talet
              stod det allmänna bakom de flesta expropriationsföretag. Därefter
              har vissa grundläggande samhällsfunktioner som energi- och telesektorn
              men även annan infrastruktur avreglerats och är i dag utsatta
              för konkurrens.
            </seg>
            <seg xml:id="i-b70eba2b6e82cf89-0">
              Det kan inte råda något tvivel om att det är hög tid att förändra
              ersättningsreglerna vid expropriation. De nuvarande reglerna om
              ersättning vid expropriation präglas av återhållsamhet. Det har
              förhållandevis ensidigt ansetts angeläget att fastighetsägare
              inte gynnas på ett sådant sätt att ersättningarna medför negativa
              konsekvenser för den som exproprierar och för samhället.
            </seg>
            <seg xml:id="i-257c91476d01cc04-0">
              Detta gäller i och för sig fortfarande. Alltför höga ersättningsnivåer
              kan få följder som inte är eftersträvansvärda. Samtidigt utgör
              expropriation och liknande tvångsåtgärder allvarliga inskränkningar
              i äganderätten. Åtgärdernas allvarliga och ingripande karaktär
              bör mycket tydligare avspeglas vid den intresseavvägning som måste
              göras mellan den exproprierandes, fastighetsägarens och det allmännas
              intressen.
            </seg>
            <seg xml:id="i-7316b8e18d8a1c26-0">
              En angelägen utgångspunkt måste vara att skyddet för äganderätten
              stärks så långt detta är möjligt utan att ersättningsnivåerna
              ger upphov till beaktansvärda negativa konsekvenser för samhällsutvecklingen.
            </seg>
            <seg xml:id="i-d1a8a9f7fe34acf5-0">
              Grundtanken med expropriation och liknande åtgärder kvarstår,
              nämligen att olika angelägna samhällsintressen ska tillgodoses.
              Men det finns samtidigt i ökad utsträckning privata vinstintressen
              bakom expropriationsföretagen. Den nuvarande lagstiftningen är
              utformad med utgångspunkten att det allmänna i regel är den som
              exproprierar. Det är därför regelverket är inriktat på att tillvarata
              allmänna intressen och undvika överkompensation av enskilda med
              allmänna medel.
            </seg>
            <seg xml:id="i-0280b1fd518f214f-0">
              Detta har bidragit till att den som exproprierar, oavsett om
              det är det allmänna eller någon enskild, i ersättningshänseende
              har tillerkänts en stark ställning. En sådan utformning av regelverket
              kan ifrågasättas när samhällsutvecklingen har lett till att båda
              parter i allt fler fall utgörs av enskilda. Detta gäller särskilt
              när den som påkallar expropriation sysslar med vinstdrivande verksamhet.
              Ersättningsreglerna bör därför vara utformade så att de också
              avspeglar nutida och ofta förekommande situationer vid expropriationer
              och liknande åtgärder.
            </seg>
            <seg xml:id="i-ea75296444a93e1f-0">
              Fru talman! Det har framförts farhågor om att höjda ersättningsnivåer
              kommer att innebära att det blir svårare att genomföra angelägna
              expropriationsföretag. Men ersättningsnivåerna kan inte ensidigt
              ställas mot möjligheterna att genomföra olika expropriationsföretag.
              Vid utformningen av ersättningsreglerna måste särskild hänsyn
              tas till att expropriation innebär att fastighetsägares äganderätt
              tvångsvis inskränks. Det är ett allvarligt ingrepp.
            </seg>
            <seg xml:id="i-7c2314a0c4febb6d-0">
              För förvärvaren däremot utgör kostnaden för markförvärv i allmänhet
              en av flera faktorer att beakta inför ett beslut om exploatering.
              Ofta är kostnaden för markåtkomsten endast en mindre del av den
              totala investeringskostnaden.
            </seg>
            <seg xml:id="i-e33c38ab5211de6f-0">
              Den ersättning som ska betalas vid expropriation bör även fortsättningsvis
              bestämmas med utgångspunkt i marknadsvärdet för den mark som tas
              i anspråk. Den så kallade presumtionsregeln upphävs, vilket innebär
              att ersättning ska betalas även för den del av en fastighets marknadsvärde
              som beror på förväntningar om en ändring av markens tillåtna användningssätt.
              Något toleransavdrag från expropriationsersättningen ska i fortsättningen
              inte göras. Inte heller ska något toleransavdrag göras när det
              är fråga om ersättning för miljöskada.
            </seg>
            <seg xml:id="i-8a811f16cd6570a6-0">
              När fastighetens värde ska bestämmas i en expropriationssituation
              är det rimligt att också ta hänsyn till vad ägaren frivilligt
              skulle vara beredd att sälja sin fastighet för. På så sätt blir
              ersättningsbestämningen mer allsidig, och hänsyn tas inte bara
              till köparsidan på den rådande marknaden, utan det blir också
              säljarens inställning till värdet som beaktas.
            </seg>
            <seg xml:id="i-fd6d2ea0daa92b9f-0">
              Det är önskvärt och angeläget att ersättningsbestämningen mer
              än i dag kommer att efterlikna priset vid en frivillig försäljning.
              Så blir fallet genom att ersättningen sätts högre än vad som svarar
              mot enbart det framräknade marknadsvärdet respektive i förekommande
              fall minskningen av marknadsvärdet.
            </seg>
            <seg xml:id="i-017cc46e8e9084c5-0">
              Det nu föreliggande förslaget innebär att ersättningen sätts
              högre genom ett generellt påslag på 25 procent och att detta påslag
              ska vara lika stort oavsett förhållandena i det enskilda fallet.
            </seg>
            <seg xml:id="i-b269d2d07a01440a-0">
              Det kan konstateras att schablonersättningar förekommer i andra
              ersättningssammanhang. Att föra bevisning om det pris som ägaren
              sannolikt skulle sälja sin fastighet för frivilligt skulle ofta
              innebära svårigheter. Sådana svårigheter skulle leda till att
              en domstol i enskilda fall i de allra flesta fall ändå skulle
              vara hänvisad till att inom ramen för en skälighetsbedömning bestämma
              ersättningen schablonmässigt. Övervägande skäl talar därför för
              att ett schablonmässigt bestämt påslag ska införas.
            </seg>
            <seg xml:id="i-55692475650883d3-0">
              Nivån på procentsatsen som ska tillämpas är naturligtvis också
              en skälighetsfråga. Det föreslagna påslaget på 25 procent är tillräckligt
              högt för att utgöra en reell förstärkning av äganderätten. Ett
              lågt påslag skulle bara marginellt stärka äganderätten och är
              därför inte heller förenligt med intentionerna bakom reformen.
            </seg>
            <seg xml:id="i-f3d51e31cd389cd1-0">
              Vad som slutligen är viktigt att nämna är att utredningens förslag
              om vinstfördelning kommer att beredas vidare inom Regeringskansliet.
              En utredning ska ges i uppdrag att ytterligare överväga frågan,
              och direktiv till utredningen ska beslutas under 2010. Civilutskottets
              majoritet har utgått ifrån att detta ska ske utan dröjsmål.
            </seg>
            <seg xml:id="i-f0fb629102c701ce-0">
              Utredningens förslag om kostnadsersättning vid lantmäteriförrättning
              bereds också vidare inom Regeringskansliet. I motsats till oppositionen
              anser utskottsmajoriteten att det pågående beredningsarbetet inte
              utgör något som helst hinder för att nu anta den föreslagna lagstiftningen.
            </seg>
            <seg xml:id="i-30f859f98e7d2b32-0">
              Fru talman! Jag yrkar bifall till förslaget i civilutskottets
              betänkande, vilket innebär att motstående motionsförslag bör avslås.
            </seg>
          </u>
          <note type="speaker" xml:id="i-376e6467be8618d0-0">
            Anf. 5 LENNART PETTERSSON (c):
          </note>
          <u who="lennart_pettersson_764dee" xml:id="i-6864c9f46f6b596f-0">
            <seg xml:id="i-c1758c58bce57e59-0">
              Fru talman! Expropriation, det vill säga tvångsförsäljning eller
              kanske tvångsköp är det rätta namnet är något som man helst ska
              undvika. Det ska bara användas i yttersta nödläge. Att expropriera
              en fastighet eller en del av en fastighet är ju något som sker
              mot ägarens vilja. Att tvinga någon att sälja sin egendom och
              kanske grunden för sin försörjning är ett oerhört starkt ingrepp
              i äganderätten och i den personliga friheten.
            </seg>
            <seg xml:id="i-cb04e75a20c6a277-0">
              När nu regeringen i sin proposition föreslår ändrade regler vid
              expropriation är det ett steg i rätt riktning. Jag står bakom
              de förslag som finns men är ändå inte nöjd utan konstaterar att
              både jag och Centerpartiet vill mer. Jag tänker fokusera på ersättningsnivåerna
              och därefter kommentera det som inte har kommit med i förslaget.
            </seg>
            <seg xml:id="i-d519a2ce8e95bd73-0">
              För mig är det självklart att man om man tvingas sälja något
              man inte vill sälja och som ska användas av någon annan ska ha
              en ersättning som överstiger den nivå som gäller vid en frivillig
              försäljning. Det är självklart att staten eller kommunerna ska
              vara generösa mot medborgarna när det blir nödvändigt med expropriation.
            </seg>
            <seg xml:id="i-34988441903a9f03-0">
              Här har Centerpartiet och den röda oppositionen helt skilda uppfattningar.
              Vi värnar människan, och oppositionen värnar staten och det offentliga.
              De tycker uppenbarligen att det är helt okej att gå in och ta
              annans egendom utan att betala något extra.
            </seg>
            <seg xml:id="i-2b9826da949fae1e-0">
              Detta framgår mycket tydligt i deras reservation. Trots att de
              använder begreppet skadelidande om fastighetsägaren, tycker de
              att ett schablontillägg leder också till den orimliga och för
              både fastighetsägaren och allmänheten stötande konsekvensen att
              ett högre marknadsvärde innebär ett större påslag i kronor räknat.
            </seg>
            <seg xml:id="i-45e3632f4bbe5d2c-0">
              Kan någon förklara för mig varför en skälig ersättning kan vara
              stötande för den som tvingas att sälja? Tror verkligen oppositionen
              att allmänheten tycker att det är stötande om en skadelidande
              får ersättning, för det är det ni skriver? Är det en uppfattning
              som är generell, nämligen att skadelidande inte ska få ersättning
              i andra sammanhang heller? Gäller det också vid olyckor, mobbning
              eller misshandel? Om inte, varför ska det gälla vid expropriation?
            </seg>
            <seg xml:id="i-9a0a9d89bf8e5f07-0">
              Oppositionen skriver också i sin reservation: Vi vill också framhålla
              att förslaget kommer att leda till ökade kostnader för det allmänna.
              Jag säger som ungdomarna: Och?
            </seg>
            <seg xml:id="i-82eab45e2b9d99b1-0">
              Om det nu är så viktigt för det allmänna att ta marken i anspråk
              får man väl betala för det. Detta visar mycket tydligt på den
              ideologiska skillnaden. Den röda oppositionen värnar staten och
              kommunerna, och Alliansen och Centerpartiet värnar den enskilda
              människan och äganderätten.
            </seg>
            <seg xml:id="i-00bdd124e0168504-0">
              Jag vill också markera att det inte behöver påverka naturskyddet
              och omfattningen av detsamma eftersom det finns andra sätt att
              skydda skog och mark än att köpa fastigheter.
            </seg>
            <seg xml:id="i-9af29eef5c33db42-0">
              Fru talman! Låt mig gå över till de delar som jag saknar i propositionen.
              Det är dels den så kallade vinstdelningen mellan parterna, dels
              rätt till kostnadsersättning i samband med lantmäteriförrättning.
            </seg>
            <seg xml:id="i-b68a5caf76552c0d-0">
              När det gäller vinstdelning kan vi konstatera att det förslag
              som finns i utredningen inte är gångbart att hantera, och därför
              kräver det ytterligare beredning. Det är aviserat av departementet
              och kommer att påbörjas i år. Det är rimligt att den markägare
              som tvingas avstå från mark också får del av de framtida vinster
              som exproprianden kan skapa. Det gäller i synnerhet om denne är
              ett privat företag.
            </seg>
            <seg xml:id="i-aba00a9576936875-0">
              Den andra delen som saknas i propositionen är rätten till ersättning
              vid lantmäteriförrättning. Precis som det är självklart med en
              högre ersättningsnivå vid exproprieringen är det lika självklart
              för mig att en drabbad inte ska behöva betala konsult- och juristkostnader
              om dennes egendom blir föremål för expropriation.
            </seg>
            <seg xml:id="i-165bb58feb43f4a7-0">
              I motsats till frågan om vinstdelning är jag förvånad och delvis
              bekymrad över att inte Justitiedepartementet har prioriterat frågan.
              Det är ju även här fråga om att värna den enskilde fastighetsägarens
              rättigheter mot antingen stat och kommun eller något storföretag.
              Det borde ha varit möjligt att lösa i den här propositionen, men
              jag utgår ifrån att frågan kommer att lösas inom en relativt nära
              framtid.
            </seg>
          </u>
          <note xml:id="i-b0eb156e35f83721-0">
            Jag yrkar bifall till förslaget i utskottets betänkande och avslag
            på reservationen.
          </note>
          <note type="speaker" xml:id="i-96b7c052f5d7f4da-0">
            Anf. 6 JAN ERTSBORN (fp):
          </note>
          <u who="jan_ertsborn_202f6d" xml:id="i-588c2a1261d338de-0">
            <seg xml:id="i-ad32dedf1f797062-0">
              Fru talman! När jag för många år sedan i min advokatverksamhet
              fick mitt första uppdrag att biträda en markägare i ett expropriationsmål
              fick jag försöka förklara presumtionsregler för denna markägare.
              Det var en fullständig omöjlighet att få förståelse för det. Jag
              kommer också ihåg att vi talade om att det kunde bli fråga om
              så kallat toleransavdrag. Det gick inte heller att förklara.
            </seg>
            <seg xml:id="i-5fb08663ce4ef76b-0">
              Därför är jag mycket tillfredsställd i dag när jag konstaterar
              att vi i utskottet är överens om förändringarna beträffande de
              här två punkterna, för de har faktiskt varit omöjliga att få förståelse
              för i markägarledet.
            </seg>
            <seg xml:id="i-845a0977c8cc6e91-0">
              De markägare som blir föremål för expropriation vill som regel
              inte sälja över huvud taget. De vill egentligen behålla sin mark.
              Det är i varje fall min uppfattning att det är den vanligaste
              situationen. När man då inte vill sälja och inte vill avstå sin
              mark utan i stället blir föremål för expropriation där man inte
              har något alternativ är det naturligt att man ska ha en rimlig
              ersättning för sin mark.
            </seg>
            <seg xml:id="i-cae22e7a672e5fe5-0">
              Hur man ska räkna fram en rimlig ersättning kommer vi egentligen
              aldrig fram till, för det är värderingar som ligger till grund
              för det hela. Markägaren eller fastighetsägaren om det finns byggnader
              i sammanhanget har en uppfattning om värdet. Det är ett individuellt
              uppskattat värde som nästan alltid är högre än vad till exempel
              mäklare och andra kan värdera denna mark till.
            </seg>
            <seg xml:id="i-1cf97ac3676f5881-0">
              För att komma till en rimlig avvägning i dessa situationer så
              att markägaren får den ersättning som kan anses vara rimlig har
              nu regeringen föreslagit att man ska göra ett 25-procentigt tillägg
              på det värde man har kommit fram till. Det är klart att man kan
              diskutera procentsatsen, men att det ska vara ett pålägg utöver
              det värde som man har försökt komma fram till tycker jag är alldeles
              uppenbart. Jag tycker inte att det är någon orimlighet med siffran
              25 procent. Det är verkligen att stärka äganderätten, och jag
              är mycket tillfredsställd över att det blir på det här viset.
            </seg>
            <seg xml:id="i-df20a0869ff9d690-0">
              Om Lennart Pettersson är något missnöjd med att inte vinstdelningsproblematiken
              är med är jag för min del något missnöjd med att man inte har
              löst ombudskostnaderna vid lantmäteriförrättningar, för det tycker
              jag att man måste lösa. Men det är jag övertygad om att vår regering
              kommer att göra under nästa mandatperiod.
            </seg>
          </u>
          <note xml:id="i-ccba44a985cd755f-0">
            Fru talman! Jag yrkar bifall till utskottets förslag till riksdagsbeslut
            och avslag på reservationen.
          </note>
          <note type="speaker" xml:id="i-6ea3dc3a3a700fe3-0">
            Anf. 7 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-170c118225adb397-0">
            <seg xml:id="i-dfa69fb97d4141e1-0">
              Fru talman! Som vanligt har det ofta förekommit en ordentlig
              redovisning av ärendet när det är dags för mig att säga någonting,
              så jag tänkte ändå försöka att lite fritt upprepa detta för många
              utanför kammarens dörrar svåra ärende.
            </seg>
            <seg xml:id="i-c99bf54d40433084-0">
              Vi har en gammal lag från 1972 som fortfarande gäller. Detta
              är inte rimligt i ett samhälle där det har hänt väldigt mycket.
              Den byggde på att vi hade väldigt mycket regleringar av verksamhet,
              och därmed fick man på sina håll för att kunna bygga ut infrastruktur
              och annat ta i anspråk jord som tillhörde någon annan.
            </seg>
            <seg xml:id="i-47ff39aa2432cb70-0">
              Vad är det då som har hänt under senare tid? Jo, det är en hög
              grad av avregleringar, och det innebär i sin tur att man måste
              ta upp de här frågorna seriöst. Dessutom har det hänt väldigt
              mycket på ägandefronten. Den grundläggande inställningen var ju
              då, och är fortfarande, att den person som fick ett intrång i
              sitt ägande inte skulle ha en mindre förmögenhet än tidigare,
              utan förmögenhetsvillkoren skulle kvarstå.
            </seg>
            <seg xml:id="i-a8df903732e44542-0">
              Syftet med den här lagen är att stärka äganderätten och stärka
              fastighetsägarna. Det här är vi väldigt glada för, och det är
              inte förvånande att en vänsterkartell går emot det med tanke på
              att man egentligen aldrig har respekterat det privata ägandet
              särskilt högt.
            </seg>
            <seg xml:id="i-79b94f77275af2fd-0">
              För oss hör ägandet samman med frihet människans frihet att få
              äga, att få vara rädd om sina tillgångar och få ta dem i anspråk
              hur man vill. Expropriation är egentligen ett intrång i en människas
              frihet att förvalta sina tillgångar. Då ska den naturligtvis ersättas
              på ett moraliskt och materialistiskt korrekt sätt och så rättvisande
              som möjligt.
            </seg>
            <seg xml:id="i-937261b48eed4b1d-0">
              Det finns små delar som inte har kommit med i propositionen.
              De kanske inte är så små, som vi hörde av mina kolleger, för de
              var inte helt nöjda. Men det är skönt att vi har kommit så här
              långt på vägen. Vi tar ett jättesteg 38 år efter det att förra
              lagen kom till gör vi ett kliv framåt när vi ändå respekterar
              människors frihet och ägande och lägger på 25 procent som schablon
              utöver marknadsmässiga priser.
            </seg>
            <seg xml:id="i-58dfd327345a509d-0">
              Jag tycker överlag att det är en rimlig situation vi har hamnat
              i, och jag är väldigt glad att vi nu kan stifta den här lagen
              som kommer att träda i kraft redan den 1 augusti 2010. Tala om
              handlingskraftig regering, fru talman!
            </seg>
          </u>
          <note xml:id="i-7fb7077788763edd-0">
            Med detta yrkar jag bifall till förslaget i betänkandet och avslag
            på reservationen.
          </note>
          <note type="speaker" xml:id="i-2e4e94d9247971d1-0">
            Anf. 8 JAN LINDHOLM (mp):
          </note>
          <u who="jan_lindholm_ff5f4c" xml:id="i-83d9ffa199e6f3e2-1">
            <seg xml:id="i-c5805cd98448c14f-0">
              Fru talman! Efter att ha lyssnat på Alliansens företrädare måste
              jag säga att det här förslaget inte alls löser den situationen
              när privatpersoner med sin privata bostad inte vill sälja och
              så att säga får de sociala och kulturella värdena skadade. Det
              är väldigt tydligt när man lyssnar på majoritetens argumentation
              att det ni är engagerade för och det som det här handlar om faktiskt
              är skadan på kapitalet. Det är ju så konstruktionen är gjord.
            </seg>
            <seg xml:id="i-70417c362c2d9cf7-0">
              Jag vill alltså invända mot den bild ni ger av oppositionen genom
              att beskriva hur jag ser ert förslag. Det ni är intresserade av
              är nämligen spekulationsmarkägarens intresse, just genom att konstruktionen
              är lagd som en procentuell sats till det kommersiella värdet,
              och inte den individ som har ett bovärde att försvara.
            </seg>
            <seg xml:id="i-5ed41b144456780d-0">
              Det kommersiella värdet är i ert perspektiv viktigare än det
              sociala värdet. Det kommersiella värdet är i ert perspektiv viktigare
              än det kulturella värdet, än upplevelsevärdet och andra former
              av värden som kan beröra en privatperson, och det är det som jag
              tycker är det centrala i vår reservation: Vi ser människan bakom.
              De värden som människan kan uppleva som bovärden borde i stället
              vara det centrala och inte det spekulationsperspektiv som en procentsats
              på ett rent markvärde innebär. Där tycker jag att den stora skiljelinjen
              går.
            </seg>
          </u>
          <note xml:id="i-04cf560dd748642e-0">
            Överläggningen var härmed avslutad.
          </note>
          <note xml:id="i-adedf2220c7f9454-0">
            7 § Mark- och miljödomstolar
          </note>
          <note xml:id="i-14db6f94ce5ea670-1">
            Föredrogs
          </note>
          <note type="speaker" xml:id="i-efb451c18eaa84de-0">
            Anf. 9 OTTO VON ARNOLD (kd):
          </note>
          <u who="otto_von_arnold_3b8093" next="cont" xml:id="i-898a930aef3309d7-0">
            <seg xml:id="i-eb2754b7c8d7a5bd-0">
              Fru talman! Vi har i dag att fatta ett mycket viktigt beslut
              som kommer att förenkla för många företag och medborgare samt
              även för kommuner och domstolar. Vi har att lägga fram lagen om
              mark- och miljödomstolar. Den kommer att träda i kraft den 2 maj
              2011.
            </seg>
            <seg xml:id="i-e574201fa218ee5f-0">
              Hittills har vi haft ett ganska svåröverskådligt och kostsamt
              system för dömande i plan- och byggmål, miljömål och mål vid fastighetsdomstolar.
              Låt mig ta ett exempel. Att anlägga en fabrik kan överklagas såväl
              enligt fastighetsbildningslagen och plan- och bygglagen som enligt
              miljöbalken. För ett litet företag som riskerar att få hantera
              tre olika processer som egentligen handlar om samma ärende är
              det kostnadskrävande och till och med obegripligt, och det drar
              ut på tiden. Ett ytterligare problem är att dessa tre processer
              kan leda till olika beslut. Eftersom det är fråga om tre självständiga
              domstolar behöver de inte kommunicera med varandra och ska inte
              heller göra det.
            </seg>
            <seg xml:id="i-24cfbac4caaa4f68-0">
              Som systemet varit hittills har det inte varit rättssäkert, fru
              talman. Det är således angeläget att ändra på det, och därför
              framlägger utskottet nu sitt betänkande över regeringens proposition
              om mark- och miljödomstolar. Givetvis tillstyrker vi förslaget.
            </seg>
            <seg xml:id="i-d058e4f0c564e904-0">
              De nya mark- och miljödomstolarna kommer att bli fem till antalet
              och finnas vid de tingsrätter som i dag är miljödomstolar. Överinstansen
              för dessa mål är Mark- och miljööverdomstolen som ersätter Miljööverdomstolen
              och blir kvar vid Svea hovrätt.
            </seg>
            <seg xml:id="i-65516b4be26769be-0">
              Det övergripande syftet med reformen är att skapa bärkraftiga
              och effektiva domstolar. Man effektiviserar genom att koncentrera
              antalet mål och tar därmed till vara de samordningsvinster som
              finns mellan olika måltyper. Förutsättningarna för att rekrytera
              personal till domstolarna förbättras liksom förutsättningarna
              för att bibehålla och utveckla kompetensen hos personalen. Dessutom
              ökar förutsättningarna för en nödvändig specialisering.
            </seg>
            <seg xml:id="i-feb82e35d29186a0-0">
              Det är ofta fråga om stora och komplicerade mål. Därmed ökar
              man givetvis antalet måltyper, men det är en viktig sak att hantera
              och helt i linje med de förändringar som vi gjort i de andra domstolarna.
            </seg>
            <seg xml:id="i-b2d2c9ea7aa830e8-0">
              Antalet fastighetsdomstolar är i dag 25. Målunderlaget är för
              litet för att kunna ha kvalificerade medarbetare och upprätthålla
              en rättssäker process. Därför kommer fastighetsdomstolarna att
              avskaffas.
            </seg>
            <seg xml:id="i-1da97adf075b1458-0">
              Mellan miljömålen och fastighetsmålen finns ett antal beröringspunkter,
              som jag nämnde tidigare. Det behövs teknisk sakkunskap. Det kan
              behöva hållas syn på stället, alltså för att se vad vi ska döma
              om. I många av dessa måltyper ingår ett övervägande och en tillämpning
              som berör en viss fastighet. Mot den bakgrunden är det lämpligt
              att fastighetsdomstolarnas och miljödomstolarnas verksamhet samordnas.
              Sammanförandet av måltyperna innebär att ett gemensamt regelverk
              för de olika målen skapas i den nya lagen om mark- och miljödomstolar.
            </seg>
          </u>
          <note xml:id="i-77871176e820d165-0">
            Lagen om mark- och miljödomstolar är uppbyggd så att den innehåller
            inledande bestämmelser, bestämmelser om vilka som ska döma i domstolarna,
            sammansättningsregler i över- och underinstanser, bestämmelser
            om forum och överlåtande av mål, särskilda regler om syn, undersökning,
            på plats, bestämmelser om vilka handlingsregler som ska gälla
            och bestämmelser om överprövning och prejudikatsbildning.
          </note>
          <u who="otto_von_arnold_3b8093" prev="cont" xml:id="i-fd76a2619bb1ace8-0">
            <seg xml:id="i-1c95f9d206d0b588-0">
              Man kan se två olika typer av förfaranden, dels mål i den så
              kallade förstainstansen där vissa mål, till exempel stora miljömål,
              börjar i mark- och miljödomstol, dels överklagandeinstansen, det
              som tidigare var i fastighetsbildningsmål. I det senare fallet
              är det rättegångsbalken som tillämpas. Det har förts en diskussion
              om vilken typ av processlag vi ska använda oss av i detta förfarande.
              Det har debatterats mycket i de olika instanserna, och man har
              kommit fram till att när det gäller val av processlagstiftning
              är det rättegångsbalken men framför allt ärendelagen som kommer
              att användas, inte förvaltningsprocesslagen. De är allmänna domstolar.
            </seg>
            <seg xml:id="i-2180df3b121b8c54-0">
              Det främsta skälet till att göra på detta sätt är att det, när
              det gäller överprövningarna och de slutliga avgörandena gällande
              förvaltningslagstiftningen, är Regeringsrätten som skipar prejudikaten
              vid tillämpningen. När det gäller ärendelagen är det Högsta domstolen.
              Därför bör man i mark- och miljödomstolarna använda sig av ärendelagen.
            </seg>
            <seg xml:id="i-3fe3929123679545-0">
              Prejudikatbildningen är en viktig del. När det gäller planärenden
              vill man minska antalet instanser. Därför har man gett möjlighet
              att genom en så kallad ventil kunna överpröva i Högsta domstolen
              om mark- och miljödomstolarna anser att det finns behov av prejudikatbildning.
            </seg>
            <seg xml:id="i-938195e4684dab85-0">
              Det blir alltså fem mark- och miljödomstolar. De kommer att förläggas
              där miljödomstolarna finns i dag. Det har varit en diskussion
              om huruvida det är lämpligt, och detta är en kompromiss mellan
              den administrativa indelningen och de avrinningsområden som finns
              i dag. Eftersom vi kommer att få en hel del fastighetsmål är det
              lämpligt eftersom det är den administrativa indelningen som är
              viktig. Jag tycker att regeringen har gjort en klok avvägning.
            </seg>
            <seg xml:id="i-864f2055bd7acb9b-0">
              När det gäller de stora vattenmålen är avrinningsområdena viktiga.
              Genom att datorisera vattenböcker och genom att kunna flytta mål
              mellan olika mark- och miljödomstolar hanterar man detta på ett
              elegant sätt.
            </seg>
            <seg xml:id="i-2bbba5961cbf01a3-0">
              Fru talman! Jag yrkar bifall till utskottets förslag i betänkandet
              och avslag på de reservationer som lämnats av Miljöpartiet, det
              enda oppositionsparti som reserverat sig. Här ser man en splittring.
              Jag vill dock inte fördjupa mig i det, bara konstatera att så
              är fallet.
            </seg>
          </u>
          <note type="speaker" xml:id="i-b664a99b7088a47f-0">
            Anf. 10 INGE GARSTEDT (m):
          </note>
          <u who="inge_garstedt_49a74a" xml:id="i-ec22a4fb429a2bcb-0">
            <seg xml:id="i-ecf16bccaab4f926-0">
              Fru talman! Otto von Arnold har på ett föredömligt sätt redogjort
              för ärendet och komplexiteten i det hela. Jag vill endast understryka
              några saker.
            </seg>
            <seg xml:id="i-56d6c707502ccb0b-0">
              Målen enligt plan- och bygglagen och fastighetsmålen har många
              likheter. Alliansregeringen vill förenkla, samordna och effektivisera
              handläggningen och domstolsprövningen. Det gynnar de enskilda.
              Därför väljer man att bilda fem nya domstolar med benämningen
              mark- och miljödomstol.
            </seg>
            <seg xml:id="i-50252e09b5db1c91-0">
              Det sker en förändring gällande tillståndsgivningen för miljöfarlig
              verksamhet. Den stora miljöfarliga verksamheten, så kallad A-verksamhet,
              ska liksom vattenverksamheten även fortsättningsvis prövas i domstol.
              Vid mindre miljöfarliga verksamheter, så kallad B-verksamhet,
              ska prövningen koncentreras till färre länsstyrelser än i dag.
              Därmed uppnår man större specialisering och större rättssäkerhet
              för den enskilda. Det är fråga om väldigt komplexa mål.
            </seg>
            <seg xml:id="i-478b8c6ca6d0e76d-0">
              Fru talman! Jag vill yrka bifall till föreliggande förslag.
            </seg>
          </u>
          <note type="speaker" xml:id="i-941781cfaf7b699e-0">
            Anf. 11 JOHAN LINANDER (c):
          </note>
          <u who="johan_linander_51610c" xml:id="i-296c5428b75ffabf-0">
            <seg xml:id="i-25d10be672327ba3-0">
              Fru talman! Vi debatterar alltså en ny lag om mark- och miljödomstolar.
              Det är en rejäl proposition med forumregler, processuella regler
              och annat som jag dock inte tänker gå in närmare på i dag. Utöver
              att vi antar en ny lag föreligger ändringar i 41 olika lagar som
              vi ska fatta beslut om i dag.
            </seg>
            <seg xml:id="i-3ea91f1e28d4c826-0">
              Syftet med de fem nya domstolarna det blir alltså fem nya mark-
              och miljödomstolar är att man ska förenkla, samordna och effektivisera
              miljömålen. Till de nya domstolarna förs mål från nuvarande tre
              andra domstolar, dels mål som i dag handläggs i miljödomstol,
              dels huvuddelen av de mål enligt plan- och bygglagen som handläggs
              i förvaltningsrätt och dels huvuddelen av de mål som handläggs
              i fastighetsdomstol.
            </seg>
            <seg xml:id="i-9115820addd41576-0">
              Vi i justitieutskottet har fått en skrivelse från Malmö stad
              som tycker att en av mark- och miljödomstolarna borde förläggas
              till Malmö. När miljödomstolar ska skapas och ta över mål från
              gamla domstolar blir det alltid en diskussion om var de nya domstolarna
              ska ligga. Som skåning har jag stor förståelse för Malmö stads
              synpunkter att landets tredje största stad borde ha en av de nya
              mark- och miljödomstolarna.
            </seg>
            <seg xml:id="i-9e9c031fcb531c8e-0">
              Samtidigt tycker jag att det är logiskt och det är den princip
              som vi har utgått från att de nya mark- och miljödomstolarna ska
              förläggas där de nuvarande miljödomstolarna ligger, det vill säga
              Umeå, Östersund, Nacka, Växjö och Vänersborg.
            </seg>
            <seg xml:id="i-34305feefdac428a-0">
              Det har också diskuterats, och diskuteras i propositionen, om
              det skulle vara en sjätte mark- och miljödomstol som då skulle
              förläggas i Malmö. Men man har kommit fram till att underlaget
              är för litet för att ha en mark- och miljödomstol i Växjö och
              en i Malmö. Den bedömning som görs i propositionen är alltså att
              någon mark- och miljödomstol för närvarande inte ska inrättas
              i Malmö.
            </seg>
            <seg xml:id="i-f69abc1075e5a6a3-0">
              Med detta, fru talman, vill jag yrka bifall till förslaget i
              betänkandet och avslag på samtliga reservationer.
            </seg>
          </u>
          <note type="speaker" xml:id="i-4b380fffa2d65697-0">
            Anf. 12 JOHAN PEHRSON (fp):
          </note>
          <u who="johan_pehrson_19e9c3" xml:id="i-12d0acd07dffad49-0">
            <seg xml:id="i-13fdfb0f030a471e-0">
              Fru talman! Med detta betänkande, som gäller våra nya mark- och
              miljödomstolar, tar riksdagen ytterligare steg mot att reformera
              och renodla vårt domstolsväsen. Det är ett led i ett flertal reformer
              som har pågått under många år, och nu har den här typen av specialdomstolar
              kommit.
            </seg>
            <seg xml:id="i-acc786c31ac60755-0">
              Det materiella innehållet är värt att nämna, och det avviker
              inte från det mina tidigare talarkolleger har sagt.
            </seg>
            <seg xml:id="i-96f0387a5ca1269a-0">
              Detta stärker det kommunala självstyret. Det är självklart att
              man ska kunna fortsätta att överklaga formalia om det har skett
              några fel. Man skojar ofta om att byråkratin är krånglig, men
              den är till för att skydda viktiga värden och se till att beslut
              fattas på ett sådant sätt att till exempel många kan delta i och
              få insyn i processen. Om det har skett sådana fel går det fortfarande
              att överklaga. Om någon enskild har fått sina rättigheter kränkta
              anser man att det också ska kunna överklagas.
            </seg>
            <seg xml:id="i-1603040b5a10b3ff-0">
              När det gäller det mer luddiga allmänintresset, som det uttrycks
              i plan- och bygglagen, i fråga om möjligheten att göra viktiga
              avvägningar är det någonting som vi har delegerat lokalt och kommunalt
              och som vi vill ska vara så. I alla fall för oss i Folkpartiet
              är det centralt att man värdesätter det lokala självbestämmandet.
              Det ska inte gå att överpröva en politisk avvägning om till exempel
              förändringar i detaljplan eller översiktsplan. Om det däremot
              strider mot andra saker, som miljökvalitetsnormer och så vidare,
              finns det fortfarande ett utrymme för att överklaga där. Det framgår
              tydligt av både proposition och betänkande.
            </seg>
            <seg xml:id="i-9851422e2f157496-0">
              Miljöpartiet är det enda parti som har några reservationer i
              betänkandet, och man framför till exempel i denna del att man
              känner en oro för och undrar vad som menas med att det strider
              mot en rättsregel. Då vill jag bara säga till Miljöpartiet att
              det gäller samtliga rättsområden, hur lagarna ska tolkas. Det
              är inget unikt för mark- och miljödomstolarna, utan det gäller
              varje processuell regel i varenda paragraf i hela rättegångsbalken,
              eller för specialdomstolarna.
            </seg>
            <seg xml:id="i-b286804b2d4db714-0">
              En fråga som också är uppe är frågan om talerätt, som har debatterats
              under ganska lång tid. Här förstärker regeringen detta, som anges
              i betänkandet, i en annan proposition för både ideella och privata
              miljöorganisationer, vilket jag tycker är bra. Det ställer dock
              vissa krav. Det får till exempel inte vara vinstdrivande miljöorganisationer
              som ska kunna driva processer, utan det ska vara ideella eller
              icke-vinstdrivande för att kunna tillvarata de intressen som en
              enskild kanske inte alltid har kraft och ork eller översikt att
              göra då det är komplicerad lagstiftning. Detta förstärks då i
              en annan proposition, vilket vi välkomnar.
            </seg>
            <seg xml:id="i-60ac9ccde50557f4-0">
              Fru talman! Jag ska inte uppta tiden längre än nödvändigt. För
              Folkpartiets del yrkar jag därmed bifall till förslaget i betänkandet.
            </seg>
          </u>
          <note xml:id="i-9d544b9e88c7e27e-0">
            I detta anförande instämde Helena Bargholtz (fp).
          </note>
          <note type="speaker" xml:id="i-f93c3b689dd28c8c-0">
            Anf. 13 MEHMET KAPLAN (mp):
          </note>
          <u who="mehmet_kaplan_727649" xml:id="i-4801e92350c8503e-0">
            <seg xml:id="i-549614dba2019fc2-0">
              Fru talman! Tack för den del av debatten som jag har hunnit lyssna
              på!
            </seg>
            <seg xml:id="i-0bba746cfd682f17-0">
              Jag vill börja med att ta upp frågan om talerätt. Vi har en reservation
              om detta från Miljöpartiets sida, reservation nr 3. Det är helt
              tydligt, som Johan Pehrson sade, att det här kommer upp senare.
              Vi är glada för den inriktningen.
            </seg>
            <seg xml:id="i-732f6f2588637d0e-0">
              När det gäller de övriga reservationerna står vi bakom alla,
              men för tids vinnande yrkar jag bifall till reservation nr 1 som
              handlar om själva lagen om mark- och miljödomstolar. I ställningstagandet
              står det tydligt vad vi står för och vad vi menar.
            </seg>
          </u>
          <note xml:id="i-04cf560dd748642e-1">
            Överläggningen var härmed avslutad.
          </note>
          <note xml:id="i-6656c0d00f84f30f-0">
            8 § Obehöriga transaktioner med betalningsinstrument
          </note>
          <note xml:id="i-14db6f94ce5ea670-2">
            Föredrogs
          </note>
          <note xml:id="i-146e0c6eec4b3f58-0">
            Tredje vice talmannen konstaterade att ingen talare var anmäld.
          </note>
          <note xml:id="i-57827ceebfbfb7d3-0">
            9 § En enklare plan- och bygglag och Riksrevisionens styrelses
            redogörelse angående buller i plan- och byggprocessen
          </note>
          <note xml:id="i-14db6f94ce5ea670-3">
            Föredrogs
          </note>
          <note type="speaker" xml:id="i-64f88f94949d4e83-0">
            Anf. 14 JOHAN LÖFSTRAND (s):
          </note>
          <u who="johan_lofstrand_8afe9f" xml:id="i-28cbee517d6f65b9-0">
            <seg xml:id="i-e567a64d20cfe433-0">
              Fru talman! Vi ska i dag diskutera propositionen om en ny plan-
              och bygglag. Det är ett förslag som har utretts, diskuterats och
              utretts igen både av socialdemokratiska och av borgerliga regeringar.
              Nu har vi slutligen en proposition på bordet som vi ska behandla
              här i dag.
            </seg>
            <seg xml:id="i-2cf52a32a39c8857-0">
              Vi socialdemokrater är i stora drag positiva till inriktningen
              i propositionen, även om vi på ett antal punkter hade hoppats
              att regeringen skulle ha varit lite modigare och vågat ta ut svängarna
              lite mer. Det finns mer att göra på detta område, och tyvärr har
              regeringen inte haft modet att göra de förändringarna.
            </seg>
            <seg xml:id="i-d18402f56f1cfb4e-0">
              Tyvärr har ärendet och de sakfrågor som behandlas i propositionen
              kommit lite i skymundan under beredningsarbetet. De rent lagtekniska
              delarna i propositionen har tagit en väldigt stor del av den tid
              som vi riksdagsledamöter har lagt på detta, mest för att det finns
              delar i lagtexten som har fått stark kritik och för att det råder
              stor oklarhet om vad delar av propositionen kommer att innebära
              i praktiken.
            </seg>
            <seg xml:id="i-5c5d9fee1c023dc6-0">
              Utifrån detta vill jag börja med att yrka bifall till reservationen
              och avslag på propositionen.
            </seg>
            <seg xml:id="i-bae8b1b8d762a673-0">
              Fru talman! Regeringens förslag innebär att plan- och byggprocessen
              förenklas, moderniseras och inte minst effektiviseras. Vi socialdemokrater
              har under ett antal år efterlyst just detta, och sedan 2006 har
              vi väntat på att regeringen skulle lägga fram ett förslag om en
              reviderad plan- och bygglag. Lagen har under lång tid varit i
              stort behov av förenklingar och förtydliganden, och det är därför
              skönt att vi nu har ett förslag att ta ställning till. Plan- och
              bygglagen är grunden för och ett viktigt politiskt redskap för
              att kunna effektivisera byggprocessen och i förlängningen bygga
              bort bostadsbristen.
            </seg>
            <seg xml:id="i-fd812254938cb720-0">
              Även om vi står bakom de sakliga delarna i propositionen finns
              det ett antal områden där vi anser att propositionen inte är tillräcklig.
              Det handlar om klimat- och energisnål bebyggelseplanering, om
              möjligheterna att föreskriva upplåtelseform i detaljplan, om att
              man borde se över de energieffektivitetsmål som finns vid nybyggnation
              och ombyggnad och om att man borde ha samordnat plan- och bygglagen
              och miljöbalken i större utsträckning.
            </seg>
            <seg xml:id="i-3752b2cb159d0ae8-0">
              Fru talman! Vad är då skälet till vårt yrkande om avslag på propositionen?
              Jo, jag ska nu kort förklara vårt ställningstagande när det gäller
              vårt avslagsyrkande.
            </seg>
            <seg xml:id="i-e89e72809a1296f8-0">
              Som jag redan har sagt är propositionen en oerhört viktig del
              i hela byggprocessen och när det gäller att få i gång byggandet.
              Regeringen har berett propositionen oansvarigt och slarvigt, precis
              som när det gäller ett antal andra propositioner under mandatperioden.
              Det finns ett antal områden där propositionen är otydlig, och
              det är i dagsläget svårt att avgöra vad lagtexten kommer att innebära.
            </seg>
            <seg xml:id="i-6d06427f1814649a-0">
              Lagförslaget remitterades för ungefär ett år sedan och fick då
              svidande kritik från ett antal remissinstanser kring just de delar
              som handlar om den språkliga och den lagtekniska delen.
            </seg>
            <seg xml:id="i-a394a86e5d99d680-0">
              Vi från oppositionen hade hoppats på, när vi har ett sådant viktigt
              lagstiftningsarbete framför oss, att regeringen hade tagit till
              sig av den kritik som remissinstanserna levererade och att man
              hade arbetat om förslaget och tagit hänsyn till de delar som fanns.
              Men när Lagrådets yttrande kom fanns kritiken kvar, och den var
              oerhört tydlig.
            </seg>
            <seg xml:id="i-82f4e79eb7f0d766-0">
              I ett 153 sidor långt yttrande redovisade Lagrådet ett antal
              punkter där man var oerhört kritisk. Lagrådet skriver bland annat:
              Lagrådsremissen har utarbetats under tidspress. Det saknas helt
              sedvanliga författningskommentarer. I sammanhanget vill Lagrådet
              anmärka på att det i författningskommentarerna ofta anges att
              paragrafen motsvarar ett visst lagrum i 1987 års lag, med språkliga
              förändringar, när den föreslagna paragrafen i själva verket också
              innebär sakliga förändringar i förhållande till den gamla lagen.
            </seg>
            <seg xml:id="i-255a1380500a8aad-0">
              Vidare skriver Lagrådet: Trots att Lagrådet har gjort stora ansträngningar
              att bringa klarhet i svårbegripliga passager i lagtexten kan inte
              uteslutas att oklarheter kvarstår. Vidare skriver Lagrådet: På
              grund av materialets omfattning har dock denna genomgång med nödvändighet
              blivit tämligen översiktlig, varför det inte kan uteslutas att
              det finns kvarstående brister.
            </seg>
            <seg xml:id="i-035de387797a36d5-0">
              Det här, herr talman, anser vi är oerhört problematiskt, att
              man har lämnat ett förslag till proposition som innehåller så
              många problem och så många otydligheter. Om Lagrådet levererar
              en så skarp kritik måste kvaliteten på lagstiftningsarbetet förbättras.
            </seg>
            <seg xml:id="i-04b000ff53601fad-0">
              Vi i oppositionen var tveksamma vi är fortfarande tveksamma till
              hur man skulle lösa detta. Regeringen lämnade propositionen till
              riksdagen, och man meddelade att stora delar av de förändringar
              som hade gjorts också hade gjorts för att rätta till de problem
              som remissinstanserna och även Lagrådet hade påpekat.
            </seg>
            <seg xml:id="i-4399c05157fd0b31-0">
              Behandlingen i utskottet påbörjades, och ministern besökte utskottet
              och föredrog de förändringar som hade gjorts. Utskottet fick då
              klart för sig att regeringen hela tiden hade vetat att det fanns
              problem med lagstiftningen men att man ansåg att man nu hade åtgärdat
              detta.
            </seg>
            <seg xml:id="i-849c1f81ad20b7f5-0">
              Beredningen av ärendet fortsatte. Då började fler och fler instanser
              och tjänstemän som praktiserade lagstiftningen att höra av sig
              till utskottets ledamöter, åtminstone till de rödgröna partierna
              i utskottet. Jag kan bara svara för de kontakter som jag har haft
              med tjänstemän och andra som har praktiserat lagstiftningen, men
              jag är helt övertygad om att samma synpunkter och samma kritik
              har framförts till samtliga ledamöter i utskottet.
            </seg>
            <seg xml:id="i-72c131f9cab084e8-0">
              Dessa människor påpekade att det fortfarande fanns ett antal
              oklarheter i lagtexten. Andra, till exempel inom byggindustrin
              och en rad kommunala tjänstemän, har varit tydliga med att påpeka
              vad de här bristerna inneburit. Det finns en lista på sådana,
              och det finns skrivelser skickade till utskottet där de otydligheter
              och oklarheter som finns beskrivs.
            </seg>
            <seg xml:id="i-fd398c1fe7459547-0">
              På grund av dessa oklarheter och otydligheter begärde oppositionen
              att utskottet återigen skulle lämna propositionen till Lagrådet
              för ett yttrande. Vi ansåg att ett sådant här stort och viktigt
              lagförslag, som får konsekvenser för hela vår samhällsbyggnad,
              måste vara kvalitetssäkrat innan det sjösätts.
            </seg>
            <seg xml:id="i-3cedaa8b8b64f9a3-0">
              Borgerligheten och majoriteten i utskottet avslog den här begäran
              med hänvisning till att en lagrådsgranskning skulle fördröja ärendet
              och att det inte behövdes. Enligt min övertygelse hade en granskning
              i Lagrådet inte förändrat ikraftträdandedatumet. Och om ikraftträdandedatumet
              hade påverkats tror och anser jag att det hade varit rimligt,
              för vi måste se till att kvalitetssäkra de lagtexter som faktiskt
              lämnar riksdagen.
            </seg>
            <seg xml:id="i-ec473b4f3f5d92ac-0">
              När vi hade fått avslag på vår begäran om ett yttrande från Lagrådet
              konstaterade vi, efter ytterligare kontakter med industrin och
              ett antal tjänstemän och jurister, att den enda utvägen för oss
              som opposition var att föreslå att propositionen skulle avslås,
              så att man skulle kunna inhämta mer kunskap och omarbeta de delar
              där det fanns otydligheter för att på så sätt garantera lagstiftningens
              kvalitet.
            </seg>
            <seg xml:id="i-f8a9cdc03335169a-0">
              Vi kan konstatera att det finns ett flertal stycken där det kvarstår
              olikheter, och det är svårt att se vilka konsekvenser den här
              lagstiftningen kommer att få på sikt. Till och med en av regeringens
              egna tjänstemän har i ett nummer av Byggindustrin sagt att propositionen
              har ett antal brister och att den kommer att skapa stor osäkerhet
              och att det måste åtgärdas. Varför kan vi då inte invänta att
              dessa åtgärder genomförs, så att vi får en tydlighet och inte
              en osäkerhet i den lagstiftning som vi ska fatta beslut om i dag?
            </seg>
            <seg xml:id="i-cabf25e2fce95d60-0">
              Om nu regeringens egna tjänstemän är medvetna om de brister som
              finns borde regeringen och majoriteten lägga undan prestigen,
              avvakta med att fatta beslut om propositionen och se till att
              bereda ärendet, så att vi har ett fullgott förslag.
            </seg>
            <seg xml:id="i-887177c0e028528d-0">
              (TALMANNEN: Kan vi kanske få ett klarläggande om huruvida bifallsyrkandet
              gällde reservationen i utskottsbetänkande 25 eller 26 eller i
              bägge?)
            </seg>
            <seg xml:id="i-8ef8f35736b7ff88-0">
              Ja, i båda.
            </seg>
          </u>
          <note type="speaker" xml:id="i-0a5c78b5d1036847-0">
            Anf. 15 EGON FRID (v):
          </note>
          <u who="egon_frid_c86215" xml:id="i-089fde839342be68-0">
            <seg xml:id="i-4228f2f80b227cb7-0">
              Herr talman! Alliansregeringen har i fyra år, hela denna mandatperiod,
              gjort en mycket stor sak av att man har haft för avsikt att reformera
              PBL, plan- och bygglagen.
            </seg>
            <seg xml:id="i-ee1e4991a5575eb1-0">
              En av de få konkreta förändringar som regeringen nu föreslår
              är att alla som söker bygglov ska kunna få besked inom tio veckor.
              Detta borde ha kunnat ske genom en förordning och inte som nu
              genom ett omständligt, förhalat och bristfälligt planerande kring
              PBL.
            </seg>
            <seg xml:id="i-107102e15d70df53-0">
              Jag delar till stora delar den kritik och det problematiserande
              som Johan Löfstrand framförde i sitt inlägg.
            </seg>
            <seg xml:id="i-f95d885f651cb4f6-0">
              Herr talman! Jag vill inledningsvis yrka bifall till reservationen
              från s, v och mp i betänkande CU25 om PBL och till reservationen
              i CU26 om Riksrevisionens styrelses redogörelse angående buller
              i plan- och byggprocessen. Jag vill även be er som tar del av
              denna debatt att uppmärksamma de särskilda yttranden från s, v
              och mp och från Vänsterpartiet ensamt som finns i betänkandet.
            </seg>
            <seg xml:id="i-84838657c61bdd76-0">
              Vi i Vänsterpartiet har i reservationen och i ett särskilt yttrande
              klargjort vår inställning till propositionen. Det har också gjorts
              genom de motioner som väckts här i riksdagen. Utöver vad vi där
              framför vill jag framföra några, för Vänsterpartiet, viktiga generella
              synpunkter när det gäller den plan- och bygglag som vi önskar
              se genomförd.
            </seg>
            <seg xml:id="i-b283b19376d1c0f7-0">
              Herr talman! Ett jämlikt samhälle innebär att den byggda miljön
              är tillgänglig och användbar för alla, oavsett om man har ett
              funktionshinder eller inte. En stor del av bostadsbeståndet och
              övriga byggnader har en utformning som innebär att delar av befolkningen
              utestängs eller får betydande svårigheter. Det är ett stort problem
              i nyproduktionen. Krav saknas, så tillgängligheten blir inte tillgodosedd.
              Inte heller vid ombyggnation tas tillfället till vara att öka
              tillgängligheten. Detta beror på okunskap, ointresse eller brist
              på kontroll. Det blir både billigare och enklare om byggnaderna
              redan från början utformas med högt ställda krav på tillgänglighet.
              Inte sällan uppmärksammas bristerna först när ett bostadsområde
              står klart för inflyttning.
            </seg>
            <seg xml:id="i-9750a393278ad748-0">
              Det är bra att lagförslaget innehåller vissa förändringar i bygglovsprövningen
              som innebär att tillgänglighetsfrågorna ska lyftas fram tidigare
              i byggprocessen. Dessa förslag är dock inte tillräckligt långtgående.
              Vi anser att det bör krävas att särskilda experter kopplas in
              i ett tidigt skede för att granska planer och ritningar. Det kan
              ske genom krav på sakkunnighetsintyg i tillgänglighetsfrågor vid
              nybyggnation.
            </seg>
            <seg xml:id="i-e1be65b88db31035-0">
              Herr talman! Buller är ett allvarligt hälsoproblem och måste
              tas på största allvar. I dag beräknas drygt två miljoner svenskar
              vara utsatta för bullerstörningar som överskrider det uppsatta
              riktvärdet på 55 decibel.
            </seg>
            <seg xml:id="i-7d8afed377ab8291-0">
              Jag anser att det krävs ökade insatser för att motverka buller
              och omfattande skärpningar och förtydliganden av regelverken och
              riktlinjerna på området. Jag anser att det ska genomföras en samordning
              mellan plan- och bygglagen och miljöbalken vad gäller bullerkraven
              i samband med fysisk planering. Denna fråga tas upp i den gemensamma
              reservationen från s, v och mp till civilutskottets betänkande
              2009/10:CU26 som behandlats parallellt med detta ärende.
            </seg>
            <seg xml:id="i-42b9d8095c89ebe1-0">
              Många människor är starkt oroade över de risker som anses vara
              förknippade med olika former av master och anläggningar för mobiltelefonnätet.
              Det kan konstateras att det gränsvärde som i dag gäller i Sverige
              innebär att vi tillåter betydligt högre strålningsnivåer än flera
              andra länder i Europa. Vänsterpartiet har vid ett flertal tillfällen
              lagt fram förslag om att försiktighetsprincipen måste tillämpas
              när det gäller riskerna med strålning från mobiltelefonmaster.
            </seg>
            <seg xml:id="i-410e4dfc5e9eb03f-0">
              I en ny plan- och bygglag bör det därför införas krav på att
              information om placering av antenner, basstationer och sändningsmaster
              görs tillgänglig. Lagen bör innehålla förbud mot att antenner,
              basstationer och sändningsmaster placeras nära skolor och daghem.
              Plan- och bygglagen bör innehålla att antenner, basstationer och
              sändningsmaster alltid ska kräva bygglov.
            </seg>
            <seg xml:id="i-728c8ee9125f8aeb-0">
              Under en följd av år har antalet stormarknader och externa köpcentrum
              ökat kraftigt. Utbyggnaden sker utan analyser av följderna som
              denna expansion för med sig. Etableringen av externa köpcentrum
              får negativa konsekvenser på en rad olika områden. Det gäller
              frågor om miljö och energi, jämlikhet och jämställdhet samt tillgången
              till handel i centrum och bostadsområden.
            </seg>
            <seg xml:id="i-3ae513cec8ee0f46-0">
              Vänsterpartiet anser att lagstiftningen i dag är otillräcklig
              för att garantera att sociala hänsyn tas vid etableringarna. Det
              bör tas fram bestämmelser om miljö- och klimathänsyn som begränsar
              detaljhandelsanläggningar i externa lägen. Vänsterpartiet anser
              att det bör införas ett moratorium för etablering av externa köpcentrum
              i den nya plan- och bygglagen i avvaktan på att permanenta bestämmelser
              tas fram.
            </seg>
            <seg xml:id="i-24a4f6b7f6ebe4a1-0">
              Samhällsplanering ska vara till lika stor nytta för alla, såväl
              kvinnor som män. Det är uppenbart att kön har betydelse i samhällsplaneringen
              och att dagens planering inte svarar mot både kvinnors och mäns
              behov. Den nya plan- och bygglagen bör förses med bestämmelser
              som syftar till att betona vikten av jämställda levnadsförhållanden.
              Det bör införas krav på jämställdhetskonsekvensbeskrivningar där
              fick ni ett bra ord att använda i Alfapettävlingen i sommar om
              det blir regnigt! och könsuppdelad statistik som grund för arbetet
              med översiktsplaner, detaljplaner samt andra plandokument för
              myndighetsbeslut som rör markanvändning och byggande.
            </seg>
            <seg xml:id="i-8f8833ad7611b545-0">
              Vi anser att det bör göras obligatoriskt att utreda miljörättvisekonsekvenser
              av alla större byggprojekt och att såväl klass som kön ska belysas
              och vara utgångspunkt för sådana utredningar.
            </seg>
            <seg xml:id="i-c1084ef950151b1d-0">
              Vi anser också att det finns behov av att lyfta fram trafikfrågornas
              betydelse i den fysiska planeringen. Detta bör framgå av lagstiftningen.
              Den regionala samordningen bör stärkas i en ny plan- och bygglag
              så att transporternas miljöpåverkan kan minska genom minskade
              transportbehov och miljövänligare färdsätt.
            </seg>
            <seg xml:id="i-4c2dac56b2f6dc75-0">
              Vi anser att kommunerna ska kunna ålägga verksamhetsutövare att
              utarbeta transportplaner i samband med detaljplaneringen med syftet
              att minska transportbehoven och främja miljövänligare resor. Frågan
              blir allt viktigare i miljö- och klimatarbetet vars behov ständigt
              tydliggörs.
            </seg>
            <seg xml:id="i-54e070b3ad2a7905-0">
              Herr talman! Avslutningsvis vill jag säga att vi under ett flertal
              år har efterlyst en reformerad plan- och bygglag. Lagen har varit
              i stort behov av att förenklas och förtydligas samtidigt som plan-
              och byggprocessen behövt effektiviseras. Det har gällt att lösa
              krisen i bostadsbyggandet och öka produktionsnivåerna.
            </seg>
            <seg xml:id="i-87b0f10a5b1de982-0">
              Även om vi står bakom flera delar av det sakliga innehållet i
              den nya lagen anser vi att förslaget är otillräckligt på flera
              områden. Flera av dessa har jag berört här i mitt anförande.
            </seg>
            <seg xml:id="i-3c2ab9fff428a3af-0">
              Vi efterlyser vidare till exempel tydligare krav på klimat- och
              energisnål bebyggelseplanering, möjligheter för kommunerna att
              föreskriva upplåtelseform i detaljplan och skärpta krav på byggnaders
              energieffektivitet såväl vid nybyggnation som vid ombyggnad.
            </seg>
            <seg xml:id="i-7069a4ceb85000d0-0">
              En annan viktig fråga är samordnad överklagandeprocess mellan
              plan- och bygglagen och miljöbalken, vilket är ännu en förändring
              som regeringen pratat om i fyra år utan handling.
            </seg>
          </u>
          <note type="speaker" xml:id="i-94a557157c39a710-0">
            Anf. 16 JAN LINDHOLM (mp):
          </note>
          <u who="jan_lindholm_ff5f4c" next="cont" xml:id="i-3e5f8ce90998e323-0">
            <seg xml:id="i-62f371fc911c0495-0">
              Herr talman! Först vill jag för protokollets skull omnämna att
              jag här i dag har blivit uppvaktad av representanter för högerpartierna
              med önskemål om att minska min talartid i dag. Det är inte med
              tanke på talmannens hälsa eller min ansträngda röst detta har
              framförts utan med motivet att fester i kväll tydligen är viktigare
              än den fria debatten i kammaren.
            </seg>
            <seg xml:id="i-e20537a50433b11d-0">
              Jag beklagar att det finns ledamöter som ser på det sättet på
              arbetet här i kammaren.
            </seg>
          </u>
          <note xml:id="i-f87d537934b5fc4b-0">
            Herr talman! I propositionen föreslår regeringen att en ny plan-
            och bygglag ska ersätta den nuvarande plan- och bygglagen från
            1987 och även lagen om tekniska egenskapskrav för byggnadsverk
            från 1994. Propositionen är resultatet av ett flertal olika betänkanden
            och utredningsförslag, bland annat den parlamentariska PBL-kommitténs
            betänkande som avlämnades år 2005.
          </note>
          <u who="jan_lindholm_ff5f4c" prev="cont" xml:id="i-3c39202ca26ddc84-0">
            <seg xml:id="i-74353d84b72b57c9-0">
              Det förslag som vi behandlar nu är alltså resultatet av ett arbete
              som pågått under flera mandatperioder, och behovet av förnyelse
              har länge varit känt.
            </seg>
            <seg xml:id="i-30e9c718ed4c2784-0">
              Plan- och bygglagen måste med tanke på miljökvalitetsmålen och
              det övergripande målet om en hållbar utveckling anses vara en
              avgörande del av vår svenska lagstiftning eftersom det är just
              vid tillämpningen av plan- och bygglagen som exploateringsintressen
              möter miljöintressen och andra typer av bevarandeintressen.
            </seg>
            <seg xml:id="i-2c67e7b4e6a32b6a-0">
              Plan- och bygglagen styr i stor utsträckning nyttjandet av landets
              fysiska resurser, och genom det kommunala planmonopolet är det
              i princip en kommunal fråga att hantera det.
            </seg>
            <seg xml:id="i-488b5019a17b9d60-0">
              Plan- och bygglagens nära koppling till miljöbalken är mycket
              tydlig, inte minst mot bakgrund av att båda lagarna bygger på
              samma grund, nämligen hållbar utveckling, samt det faktum att
              båda lagarna på många olika ställen hänvisar till varandra. Vissa
              bestämmelser i miljöbalken, exempelvis hushållningsbestämmelserna
              i tredje och fjärde kapitlet, miljökvalitetsnormerna i femte kapitlet
              samt miljökonsekvensbeskrivningarna i sjätte kapitlet, lyfts nu
              av regeringen med det här förslaget helt eller delvis in i plan-
              och bygglagen och ska då naturligtvis också tillämpas genom den
              nya lagen.
            </seg>
            <seg xml:id="i-b25a6d75ef4ce07a-0">
              Under arbetet med miljöbalken var det många som förde fram uppfattningen
              att plan- och bygglagen egentligen borde vara en del av miljöbalken.
              För Miljöpartiet de gröna är det viktigt att miljöbalken och plan-
              och bygglagen när det gäller just förutsättningarna att nå en
              hållbar utveckling tydligt ger samma signaler, till exempel genom
              att de nationella miljökvalitetsmålen tolkas på samma sätt i plan-
              och bygglagen och miljöbalken.
            </seg>
            <seg xml:id="i-5ec65b870b657c74-0">
              Frågan om en reformerad plan- och bygglag har alltså beretts
              under många år. Beredningsarbetet har kännetecknats av en svåröverskådlig
              process som medfört problem för berörda att skapa sig en helhetssyn
              över lagförslaget. Remisser som har skickats ut har dessutom varit
              av låg kvalitet och innehållit både språkliga och lagtekniska
              brister, vilket även har försvårat granskningen för remissinstanserna.
            </seg>
            <seg xml:id="i-b302ce5bd11d262d-0">
              Trots den långbänk plan- och bygglagen har blivit har regeringens
              förslag mött mycket kritik. När ett samlat lagförslag så småningom
              sändes till Lagrådet för granskning resulterade det i mycket hård
              kritik och ett 153 sidor långt yttrande där Lagrådet bland annat
              skriver följande:
            </seg>
            <seg xml:id="i-0228ed53836a2ccf-0">
              Lagrådet skriver också: Trots att Lagrådet har gjort stora ansträngningar
              att bringa klarhet i svårbegripliga passager i lagtexten kan inte
              uteslutas att oklarheter kvarstår. Under den fortsatta beredningen,
              som bör omfatta bl.a. avfattande av författningskommentarer till
              alla paragrafer som innebär en saklig ändring i förhållande till
              gällande rätt, bör uppmärksamheten riktas mot eventuella kvarstående
              oklarheter som naturligtvis måste avhjälpas innan propositionen
              lämnas till riksdagen.
            </seg>
            <seg xml:id="i-55fb7c64e33cea0a-0">
              Trots att plan- och bygglagen alltså är en lag av mycket stor
              betydelse har regeringen enligt vår bedömning i Miljöpartiet inte
              på ett ansvarsfullt sätt tagit hänsyn till den allvarliga kritik
              som har riktats mot förslaget. Mot bakgrund av att Lagrådets uppgift
              faktiskt är att granska lagförslaget ur ett konstitutionellt perspektiv
              är det naturligtvis viktigt att de påpekanden som Lagrådet gör
              följs upp mycket noggrant.
            </seg>
            <seg xml:id="i-03841e9bb0c34fb9-0">
              Från Miljöpartiets sida vill vi särskilt peka på att förslaget
              saknar normala författningskommentarer, vilket ju leder till stora
              svårigheter när lagen ska tillämpas. Det är även allvarligt när
              delar av lagtexten som föreslås från regeringens sida påstås bara
              bestå av språkliga förändringar, trots att det faktiskt inte är
              på det sättet. Det skapar ju osäkerhet om förslagets egentliga
              innebörd.
            </seg>
            <seg xml:id="i-af79f102b732199f-0">
              Regeringens proposition har emellertid genomgått ett stort antal
              förändringar. Det har den gjort i sista stund efter Lagrådets
              granskning. Tyvärr gör detta det hela mycket svåröverblickbart.
              Det stora antalet övriga propositioner som regeringen har lämnat
              och som har stockat sig hos oss i civilutskottet i slutet av mandatperioden
              har också bidragit till att det för oss i oppositionen har blivit
              ett oerhört, näst intill orimligt arbete att följa upp och granska
              alla de ändringar som är gjorda.
            </seg>
            <seg xml:id="i-5a005c25a67095fa-0">
              Herr talman! Målet om en hållbar utveckling finns inskrivet i
              Lissabonfördragets artikel 3 och i 1 kap. 2 § regeringsformen.
              Första gången målet om en hållbar utveckling skrevs in i svensk
              lag var när målet formulerades i plan- och bygglagen som ett resultat
              av den så kallade kretsloppspropositionen 1993. Målet om en hållbar
              utveckling har sedan dess brutits ned i ett antal nationella miljökvalitetsmål.
              Tydligast finns dessa mål sedan 1999 inskrivna i miljöbalken,
              vars alla bestämmelser ska tolkas utifrån målsättningen om en
              hållbar utveckling och mot bakgrund av de nationella miljökvalitetsmålen
              i miljöbalken. Den avgörande formuleringen som styr det här säger
              att miljöbalken ska tillämpas så att Sedan räknas de upp.
            </seg>
            <seg xml:id="i-f19ebd1d7bfbe4cd-0">
              I regeringens proposition Svenska miljömål för ett effektivare
              miljöarbete skriver regeringen så här: Det övergripande målet
              för miljöpolitiken är att till nästa generation lämna över ett
              samhälle där de stora miljöproblemen i Sverige är lösta. Det låter
              väl jättebra? Man skriver vidare: Detta bör ske utan att orsaka
              ökade miljö- och hälsoproblem utanför Sveriges gränser. Det låter
              också mycket bra. Det övergripande målet förutsätter en ambitiös
              miljöpolitik i Sverige, inom EU och i internationella sammanhang.
            </seg>
            <seg xml:id="i-886bf114e5115cd8-0">
              Arbetet med att uppnå de av riksdagen antagna miljökvalitetsmålen
              utgör grunden för den nationella miljöpolitiken. Det miljöarbete
              som genomförs av alla samhällets aktörer bidrar till att miljökvalitetsmålen
              nås.
            </seg>
            <seg xml:id="i-cdc86bfdd769bc9c-0">
              Då kan man undra hur det är med verktygen för detta. Plan- och
              bygglagen utgör en av de viktigaste lagarna när det gäller hur
              landets fysiska resurser kan och får utnyttjas, hur utbyggnaden
              av infrastruktur inklusive kommunikationer kan utvecklas, hur
              bebyggelse får utformas och hur den får utföras. Hur bland annat
              de här sektorerna utvecklas är ur många aspekter avgörande för
              förutsättningarna att uppnå de här målen. Därför är plan- och
              bygglagen ett av de centrala verktygen.
            </seg>
            <seg xml:id="i-6837a7b39a49e6ea-0">
              Det finns därför också starka skäl att anta att också tillämpningen
              av plan- och bygglagen påverkar möjligheterna för alla de aktörer
              som regeringen räknar upp i sin proposition att bidra till att
              faktiskt nå flera av dessa nationella miljökvalitetsmål.
            </seg>
            <seg xml:id="i-51380c234c1f7aa6-0">
              Mellan plan- och bygglagen och miljöbalken finns, som jag har
              påpekat, starka samband. De vilar båda två på målet om en hållbar
              utveckling. Flera av miljöbalkens bestämmelser, som hushållningsbestämmelserna
              i 3 och 4 kap., genomförandet av miljökvalitetsnormen i 5 kap.
              samt i viss utsträckning också bestämmelserna om miljökonsekvensbeskrivningar,
              ska dessutom tillämpas genom miljöbalken, som det är i dag.
            </seg>
            <seg xml:id="i-8b7bce8bb0ba5de6-0">
              Medan tillämpningen av miljöbalken tack vare formuleringen i
              1 § om att miljöbalken ska tillämpas så att , varefter kvalitetsmålen
              räknas upp, gör att arbetet inte kan ske och lagen inte kan tillämpas
              utan att man tar hänsyn till de nationella miljökvalitetsmålen
              och därigenom till det övergripande målet om en hållbar utveckling
              är kopplingen som regeringen nu föreslår i den nya plan- och bygglagen
              inte lika stark. Att både målet om hållbar utveckling och de här
              nedbrutna nationella kvalitetsmålen på grund av just den formulering
              som jag pekar på har haft direkt rättslig relevans visas till
              exempel i miljööverdomstolens avgörande mål som heter M 9983-04.
            </seg>
            <seg xml:id="i-aa5828a0e14e51bc-0">
              Tyvärr har majoriteten i utskottet valt att inte ta in den lilla
              justering som Miljöpartiet har föreslagit för att tydliggöra att
              även plan- och bygglagen ska tillämpas så att de nationella miljökvalitetsmålen
              bäst kan tillgodoses. Hade regeringen valt att göra det hade det
              blivit mycket tydligare att de delar av miljöbalkens bestämmelser
              som man nu lyfter över till plan- och bygglagen även efter att
              de har flyttats dit ska tolkas mot bakgrund av en hållbar utveckling
              av de nationella miljökvalitetsmålen.
            </seg>
            <seg xml:id="i-000d8d8147c3e961-0">
              Vi i Miljöpartiet anser att förslaget till en ny plan- och bygglag
              inte har utformats så att den ger kommunerna tillräckliga möjligheter
              och verktyg för att klara anpassningen av samhällsbyggnadsprocessen
              utifrån de nya villkor som ett förändrat klimat innebär. Ökade
              variationer i nederbördsmängd kan få förödande konsekvenser både
              för byggnader och för den mark som de står på. Det finns exempel
              senast från sommaren 2009 då hustak i vårt land rasade in därför
              att avvattningssystemen inte hade dimensionerats så att man kunde
              hantera de extrema nederbördsmängder som kom på kort tid men som
              borde ha varit möjliga att ta om hand.
            </seg>
            <seg xml:id="i-3d0694e6f9e650ca-0">
              Det är inte bara fastigheter som hotas av den typen av översvämningar
              utan även människors liv och hälsa liksom möjligheter till kommunikationer
              och nödvändig offentlig service.
            </seg>
            <seg xml:id="i-2675a61cd1f2eee6-0">
              Enligt Klimat- och sårbarhetsutredningen kommer vattennivåerna
              i Vänern, som ett exempel, att stiga samtidigt som flera av kommunerna
              runt Vänern planerar ny bebyggelse nära dagens vattennivå. När
              vattnet tenderar att stiga finns det risk att offentliga tjänster
              av olika slag som kan vara nödvändiga, som räddningstjänst och
              ambulans, får svårigheter att ta sig fram till bostäderna. Det
              är inte bara privatpersoner som drabbas utan sådana funktioner
              som vi räknar som självklara.
            </seg>
            <seg xml:id="i-89bceba6e08e8a1f-0">
              Ändå är det inte ovanligt att fastighetsägare när sådana här
              saker inträffar ställer krav på kommunerna om ekonomisk kompensation
              för skador, trots att kommunerna faktiskt, i en del fall åtminstone,
              har försökt att bromsa byggnation i den här typen av utsatta och
              svåra lägen. Det är nämligen så att det är svårt för kommunerna
              att hålla emot kortsiktiga exploateringsintressen när de är tämligen
              ensamma om att tänka långsiktigt. Miljöpartiet anser att regeringens
              förslag till ny plan- och bygglag inte tillräckligt stöder kommunerna
              för att de ska kunna påverka byggandet så att det sker med större
              marginaler till förändringar av hydrologiska villkor.
            </seg>
            <seg xml:id="i-a55703452b03629d-0">
              En takdel som lossnar från ett hustak vid kraftig vind är och
              kan vara ett dödligt hot mot en förbipasserande fotgängare. Att
              material från tak och fasader blåser loss händer tyvärr ibland.
              Det kan mycket väl bli vanligare. Vi måste se till att vi har
              bättre säkerhetsmarginaler. Det här är byggnadselement som vi
              förväntar oss ska ha en livstid på 2050 år. Därför är det viktigt
              att vi tar större hänsyn när vi stiftar lagar för vilka marginaler
              som ska finnas för de klimatförändringar som vi enligt Klimat-
              och sårbarhetsutredningen kan förvänta oss. Ökade vindhastigheter
              i vindbyar är något som vi faktiskt måste räkna med. Miljöpartiet
              anser att regeringens förslag till ny plan- och bygglag inte ger
              kommunerna tillräckligt lagstöd och inte heller tillräckliga motiv
              för att såväl byggnadsindustrin som kommunerna ska kunna arbeta
              med hänsyn till de ökade vindhastigheter som kommer att utsätta
              våra byggnader för risker.
            </seg>
            <seg xml:id="i-39bae25ab0ac30de-0">
              När det första initiativet till stadsplanering togs vet jag inte,
              men för Sveriges del kanske det var i Birka. Då var brandskyddsfrågan
              en av de viktigaste frågorna.
            </seg>
            <seg xml:id="i-39622cf198fffa82-0">
              Klimatförändringarna kommer enligt Klimat- och sårbarhetsutredningen
              också att innebära att vi får det både torrare och varmare än
              vad vi är vana vid. Det medför också ökade risker för brand, vilket
              gör att det vore angeläget om plan- och bygglagen hade tagit hänsyn
              även till de problemen. Vi bygger våra samhällen långsiktigt.
            </seg>
            <seg xml:id="i-e84d2151d86877a3-0">
              Det här var tre korta exempel på varför ett ökat fokus måste
              läggas på klimat- och sårbarhetsplanering. Miljöpartiet hade helst
              sett att regeringen föreslagit regler för att klimatsäkra detaljplaner
              och bygglov, åtminstone 20 år när det gäller exempelvis skadestånd,
              översvämningar, ras, skred och erosioner, så att det hade blivit
              tydligt vem som har ansvaret för när det byggs på ett sätt som
              inte är långsiktigt hållbart. Klimat- och sårbarhetsplaner borde
              även vara tvingande för regioner och landsting menar vi i Miljöpartiet.
              Jag anser även att en ny plan- och bygglag borde innehålla bestämmelser
              som anger att översiktsplanerna ska innehålla tydliga avsnitt
              som redogör för hur vatten- och avloppsbehov för närvarande är
              lösta, inom vilka områden det föreligger eller inom en snar framtid
              kan komma att föreligga behov av utbyggnad av de allmänna vatten-
              och avloppssystemen, alla de områden där det finns miljökvalitetsnormer
              som kan vara av betydelse för utbyggnaden av vatten- och avloppsfrågor
              samt andra uppgifter som kan vara av betydelse för kommunernas
              planering eller vid myndighetsutövning som på något sätt berör
              vatten- och avloppsfrågor.
            </seg>
            <seg xml:id="i-81925ee0a7f8cfc6-0">
              Varför är det här så viktigt? Jag tror att ni alla någon gång
              har hört, men det tål att upprepas: Fungerande avloppssystem är
              en av de mest grundläggande förutsättningarna för hälsa. Ser vi
              till både vår egen historia i Europa och på nya länder är det
              förutsättningen som är viktigare än all annan typ av humanitär
              hjälp vi kan ge för att förbättra hälsoläget.
            </seg>
            <seg xml:id="i-07e5c632dfdd35e1-0">
              Herr talman! Jag anser också att plan- och bygglagen borde ge
              de verktyg som erfordras för att påskynda den nödvändiga övergången
              till klimatsmarta transportsystem, särskilt i tätbebyggda områden.
              Den franska lagstiftningen på området borde fungera som en förebild
              för en svensk reglering inom ramen för den nya plan- och bygglagen.
              I likhet med den franska lagen skulle det kunna vara ett obligatoriskt
              krav för större städer att inom ramen för den kommunala klimat-
              och sårbarhetsplanen upprätta en planering för urban mobilitet
              med en successiv nedtrappning av antalet bilar i tätorter med
              ökade friytor, mindre buller och avgaser, säkrare och mer hållbar
              stadsmiljö, högre livskvalitet och därmed också ökade förutsättningar
              för att skapa en hållbar stadsutveckling.
            </seg>
            <seg xml:id="i-9d9b25665f01c4b6-0">
              Här kommer bullerproblemet in, som är oerhört viktigt och som
              jag tyvärr inte hinner beröra så mycket i det här anförandet som
              jag borde göra. Men, herr talman, jag passar på att yrka bifall
              till reservationen i civilutskottets betänkande nr 26 som berör
              bullerfrågorna, och jag passar på att yrka bifall till reservationen
              i det här betänkandet som jag i huvudsak talar om, civilutskottets
              betänkande nr 25.
            </seg>
            <seg xml:id="i-5738aafc102afa15-0">
              Jag anser också att cykel- och kollektivtrafiken hanteras på
              ett undanskymt sätt i regeringens förslag till ny plan- och bygglag.
              Det borde vara krav på en norm i den kommunala stadsplaneringen
              med prioriteringar av kollektivtrafiken. Transportbehoven måste
              huvudsakligen tillgodoses i våra tätorter med hjälp av kollektivtrafik,
              cykeltrafik och gående. Ett exempel är en hållplatsnorm för kollektivtrafik
              vid planering av ny bebyggelse, vilket bör kompletteras med att
              antalet parkeringsplatser begränsas. Den här begränsningen skulle
              kunna kopplas till kollektivtrafikens kvalitet. Ju bättre kollektivtrafik,
              desto lägre antal parkeringsplatser. Det borde också finnas en
              miniminorm för cykelparkeringar vid nyetablering av bostäder och
              nya arbetsplatsområden. Vid skolor borde finnas bilfria zoner
              i anslutning till entréer och bättre regler för tillgänglighet
              med cykel. Regeringens förslag till ny plan- och bygglag lämnar
              mycket i övrigt att önska när det gäller bevarande av jordbruksmark
              och biologisk mångfald. Vi i Miljöpartiet anser att man inte går
              tillräckligt långt när det gäller reglering av direktverkande
              el för att göra det möjligt att nå klimatmålen.
            </seg>
            <seg xml:id="i-b4c70c077e22807c-0">
              Herr talman! Här upphör det manus som jag har hunnit bearbeta.
              Jag ska rapsodiskt gå igenom några ytterligare saker. Jag har
              22 sidor som jag borde ha haft med mig i färdig form.
            </seg>
            <seg xml:id="i-69a03b2d06ce31da-0">
              Tillgänglighet är en fråga som vi tycker att man i stor utsträckning
              har missat. Vi har i motioner, som majoriteten redan har avslagit,
              till exempel föreslagit att de berörda intresseorganisationerna
              på tillgänglighetsområdet borde få medverka på något sätt på ett
              tidigt stadium i planeringen. Det skulle underlätta mycket de
              konflikter som jag som kommunalpolitiker konkret har upplevt mellan
              olika tillgänglighetsproblem och det mer kommersiella intresset
              i ett stadscentrum och tillgänglighetsfrågor.
            </seg>
            <seg xml:id="i-a8417893754e8571-0">
              Köpcentrum är ett annat område som är bristfälligt hanterat.
              Jag tror att majoriteten har missat hela den betydelse som externa
              köpcentrum har för möjligheten att värna stadskärnor och framför
              allt möjligheten att nå klimatmålen. Regeringen slår sig för bröstet
              och säger att man har de mest ambitiösa klimatambitionerna som
              någon har. Men när det gäller regelverk för att förverkliga detta
              har man inte verktyg för att ta sig an de stora problemen i vårt
              samhällsbyggande som bidrar till att det är svårt att nå klimatmålen.
            </seg>
            <seg xml:id="i-0c0816d3b1fcb482-0">
              Vi hade tidigare i dag en kort debatt om expropriationslagen.
              I plan- och bygglagen finns detaljplanesteget som är viktigt när
              man exploaterar. Om man bemödar sig om att titta på majoritetens
              ambitioner när det gäller möjligheten att överklaga ser man vilka
              människor som är intressanta för majoriteten. Det är exploatörerna,
              inte medborgarna. Man minskar möjligheterna för den vanlige medborgaren
              att hinna med att sätta sig in i och förstå frågorna. Här återkommer
              samma bild som i expropriationslagen. Det är exploatörerna och
              kapitalet som är viktigt. Det är de stora aktörerna. Regeringen
              är inget annat än storbolagens advokat.
            </seg>
          </u>
          <note xml:id="i-e52422ba01d549fa-0">
            Lagrådsremissen har utarbetats under tidspress. Den saknar nästan
            helt sedvanliga författningskommentarer. I sammanhanget vill Lagrådet
            anmärka att det i författningskommentaren ofta anges att paragrafen
            motsvarar ett visst lagrum i 1987 års lag med språkliga ändringar,
            när den föreslagna paragrafen i själva verket innebär också sakliga
            ändringar i förhållande till den gamla lagen.
          </note>
          <note type="speaker" xml:id="i-54525ae30db113a0-0">
            Anf. 17 CHRISTINE JÖNSSON (m):
          </note>
          <u who="christine_jonsson_12acf7" xml:id="i-e248b07018bb86f8-0">
            <seg xml:id="i-ba2913112ff7147d-0">
              Herr talman! Vi debatterar och ska besluta om en förenklad plan-
              och bygglag. Lyssnar man på denna debatt, och om man har lyssnat
              på många andra debatter genom åren, framgår det att det här är
              frågor som är intressanta och får många människor att engagera
              sig. Arkitektur, planering och byggande är för de flesta av oss,
              och för många andra svenskar, både intresseväckande och fascinerande.
              Städernas planstruktur och arkitektur vittnar om våra företrädares
              mödor såväl i landets byggnadsnämnder som i lagstiftande församlingar
              att få en god samhällsplanering.
            </seg>
            <seg xml:id="i-021f6897cafffce8-0">
              Dock förändras samhällets krav och strukturer under åren. Det
              som var krav på 70-talet är det inte i dag. I planeringen har
              framför allt mer långtgående krav på såväl miljöåtgärder som tillgänglighet
              blivit starkare med åren.
            </seg>
            <seg xml:id="i-763e9c5a23019d0b-0">
              Den nuvarande planlagen kom till i sina största delar 1987, alltså
              för snart 25 år sedan. Bakom den nya plan- och bygglag som vi
              debatterar och ska besluta om i dag finns, precis som några av
              de föregående talarna har sagt, ett flertal års arbete med diverse
              utredningar från regeringen Persson till regeringen Reinfeldt.
              Det är en lagstiftning som bygger på ett gediget arbete. Det är
              bara att titta i det betänkande vi har framför oss för att se
              vilka utredningar som man har tagit del av och också arbetat in
              i lagstiftningen.
            </seg>
            <seg xml:id="i-a7b0acf70e42a567-0">
              Det kanske viktigaste är kravet på byggprocessen. Byggprocessen
              ska förenklas, men kontrollen av de byggnader som uppförs ska
              stärkas. Jag har läst det här på ett annorlunda sätt än Egon Frid,
              kanske med annorlunda glasögon, och kommit fram till att det är
              ganska många och ganska långtgående förslag som finns i den nya
              lagstiftningen. Det kan vara alltifrån tillgängligheten till kraven
              på hur man ska behandla bland annat miljökonsekvensbeskrivningarna,
              men också till exempel större olyckor, alltså samhällsolyckor.
            </seg>
            <seg xml:id="i-bcb0a0a3e4cb5355-0">
              När det gäller den erfarenhet som man har haft från den gamla
              plan- och bygglagen finns det många som har vittnat om vilken
              besvärlig värld man ger sig in i när man ska bygga om eller till
              eller kanske till och med nybygga sin fastighet. Det är väldigt
              långa väntetider, och misstag från den enskilde kan bli dyra i
              form av sanktionsavgifter med mera. Jag har träffat en stadsarkitekt
              som brukar skämta om att mannen som skulle bygga carport hade
              hunnit flytta och inte hade råd med bilen när han väl fick sitt
              bygglov. Det är klart att en sådan inställning till lagstiftning
              och handläggning aldrig är bra. Därför är jag väldigt nöjd och
              glad med att den lagstiftning som vi tar fram i dag är väldigt
              mycket tydligare och har väldigt mycket mer fokus på den enskilde
              och kommunens ansvar för att informera och se till att ge god
              handledning till dem som söker bygglov.
            </seg>
            <seg xml:id="i-28355809f227c226-0">
              Det är som sagt bra med förenklingen. Samtidigt slår man fast
              viktiga värden. Till exempel att söka bygglov har för många inneburit
              att de fått vänta ganska lång tid. Därför är en viktig del att
              kommunerna måste ge svar angående bygglovet inom tio veckor, som
              man nu slår fast i lagstiftningen. Det är också bra och rättssäkert
              att ett bygglov ska vinna laga kraft, att man har ett papper i
              handen på att det beslut som byggnadsnämnden har fattat också
              ska gälla och även att man inte ska kunna överklaga det ganska
              långt senare.
            </seg>
            <seg xml:id="i-951af7b9625bea0d-0">
              Det som också är bra med den nya lagstiftningen är att man ska
              redogöra för villkoren för ett bygglov, att man även här sätter
              den enskilde i fokus och säger: För att få det här bygglovet måste
              du uppfylla de här kraven. Det är också någonting som man har
              efterlyst på många håll.
            </seg>
            <seg xml:id="i-e32ab7ed4b7ef665-0">
              Det behövs många gånger en plan när man gör om en detaljplan.
              Då ska det också finnas en tidsram för när man ska kunna få reda
              på att det krävs en plan. Det är både klara besked och dialog
              och tillgänglig och bra information som man slår fast i den här
              plan- och bygglagen.
            </seg>
            <seg xml:id="i-c1b34118844c3878-0">
              Det som man också slår fast och som är viktigt att ha med sig
              är att det kommunala självstyret ska fortsätta att gälla. Genom
              det kommunala självstyret har kommunerna tillsammans med länsstyrelser
              och regioner ansvaret för planeringen. Kommunerna har det slutgiltiga
              planmonopolet.
            </seg>
            <seg xml:id="i-b91f12e4d38c6550-0">
              Man har fört fram i den här diskussionen att det skulle ha gått
              väldigt snabbt och hafsigt. Den uppfattningen delar inte jag.
              Jag tycker att det är bra att Lagrådet har synpunkter och tar
              sin uppgift på fullt allvar när man svarar på en så pass ingående
              och viktig lagstiftning som plan- och bygglagen är. Men som det
              står i betänkandet har man från regeringens sida i många fall
              både följt Lagrådet och följt upp en del av de oklarheter som
              finns.
            </seg>
            <seg xml:id="i-f1e16a331bd1fa8f-0">
              Det som också har tillkommit är att man från regeringen för några
              veckor sedan gav Boverkets generaldirektör Janna Valik i uppdrag
              att implementera den här lagstiftningen. En viktig erfarenhet
              från den gamla lagstiftningen var att det tog väldigt många år
              för kommunerna, länsstyrelserna och andra att implementera lagen
              som antogs 1987. Därför är detta ett jättebra initiativ från den
              borgerliga regeringen.
            </seg>
            <seg xml:id="i-84e36a4f36c1cf46-0">
              Herr talman! Jag yrkar bifall till propositionen och ger regeringen
              väl godkänt för dess arbete.
            </seg>
          </u>
          <note type="speaker" xml:id="i-440db4f3af857bef-0">
            Anf. 18 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-28cbee517d6f65b9-1">
            <seg xml:id="i-ad7fc9bbe37d7be7-0">
              Herr talman! Vi har diskuterat den här frågan både i utskottet
              och i kammaren. Jag vill understryka att vi från oppositionens
              sida anser att många delar i propositionen är bra.
            </seg>
            <seg xml:id="i-11e8b98dd291dc4e-0">
              Däremot tycker jag att majoriteten i utskottet tar väldigt lättvindigt
              på den kritik som har framförts från väldigt många. Jag har själv
              med mig ett nummer av Byggindustrin, där man i stort sett kräver
              att plan- och bygglagen ska dras tillbaka för att det finns så
              många oklarheter och otydligheter i den. När kritiken är så massiv
              från tjänstemän, industrin och jurister borde regeringen ha tagit
              frågan på större allvar. Remissinstanserna var kritiska, Lagrådet
              var kritiskt och nu är väldigt många andra kritiska.
            </seg>
            <seg xml:id="i-3d2444931863b12f-0">
              Varför har man inte tagit kritiken på större allvar? Det finns
              till och med tjänstemän i Regeringskansliet som säger detta står
              att läsa i ett nummer av Byggindustrin som kom för några veckor
              sedan att det finns stora fel och att det kommer att skapas stor
              osäkerhet. När man som tjänsteman säger detta måste det sända
              signaler till regeringen om att man kanske skulle göra en bedömning,
              låta lagstiftningen vila lite grann och implementera den senare,
              så att vi får en tydlig och säker lag när klubban faller här i
              Sveriges riksdag.
            </seg>
          </u>
          <note type="speaker" xml:id="i-e0fc30e555c9bd11-0">
            Anf. 19 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-e248b07018bb86f8-1">
            <seg xml:id="i-e2905c52c21cf08a-0">
              Herr talman! För det första är det positivt att man får en proposition
              där Socialdemokraterna delar mycket av det som innehållsmässigt
              finns med i plan- och bygglagen.
            </seg>
            <seg xml:id="i-d81344d1de39ee19-0">
              Från oppositionen har man på något sätt inriktat sig mer på processen
              än på innehållet, vilket jag tycker har varit lite olyckligt i
              diskussionen. Jag är fullt medveten om att man från regeringen
              verkligen har tagit remissinstanserna, dialogmöten man haft under
              resans gång och olika utredningar på fullt allvar. Det har också
              skett ganska stora förändringar från det som från början kom i
              utredningen Får jag lov? och fram till den slutliga lagstiftningen.
              Man har lyssnat på de åsikter som har kommit fram. Sedan behöver
              man inte alltid dela åsikterna, och det är kanske därför man i
              några lägen inte har följt dem.
            </seg>
            <seg xml:id="i-d913b9eb7aa5657b-0">
              När det gäller Lagrådet menar jag att man från regeringen har
              tagit seriöst på den kritik som kommit och också arbetat om de
              delar som Lagrådet har fört fram.
            </seg>
          </u>
          <note type="speaker" xml:id="i-940ff9fd21d85e30-0">
            Anf. 20 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-28cbee517d6f65b9-2">
            <seg xml:id="i-140065c27ee14568-0">
              Herr talman! Processen har varit väldigt brokig. Det sorgliga
              är att det här inte är den enda proposition där regeringen har
              hastat och slarvat. I torsdags diskuterade vi en proposition om
              kärnkraft där Lagrådet också fällde oerhört kraftig kritik. Det
              är ett återkommande fenomen att regeringen slarvar. Det kan inte
              vara så att det i ett av de största lagstiftningsärenden vi har
              på vårt bord under den här mandatperioden, det vill säga en ny
              plan- och bygglag, finns tjänstemän från Regeringskansliet och
              även politiska företrädare för majoriteten som säger att det första
              som måste göras är att göra om lagstiftningen.
            </seg>
            <seg xml:id="i-3f9878a9ece1004e-0">
              Vi kommer då till själva implementeringen. Regeringen har avsatt
              pengar och Boverket kommer att avsätta pengar för kompetensutveckling
              och utbildning i de här frågorna. Men vad ska man utbilda och
              kompetensutveckla i? Ska man göra det i den lagstiftning som nu
              antas eller i den som kanske någon gång i framtiden kommer att
              bli den slutgiltiga lagstiftningen? Man har nämligen gett Boverkets
              generaldirektör i uppgift att se över vad som behöver göras om,
              samtidigt som det ska vara någon typ av tillsynsmyndighet.
            </seg>
            <seg xml:id="i-634ee0670c2ab22c-0">
              Jag tror att det kommer att bli väldigt rörigt. Varför ska vi
              nu slänga ut massor av pengar på kompetensutveckling och utbildning
              när vi inte vet i vad vi ska kompetensutveckla de politiker och
              tjänstemän som finns runt om i kommunerna? Alla ledande företrädare
              säger att lagstiftningen ska göras om så småningom. Sedan kan
              det bli i februari nästa år eller ett halvår senare. Hade det
              inte varit bättre om regeringen hade släppt på prestigen och avvaktat
              lite grann och lagt fram ett lagförslag som var tydligt, klart
              och inte innehöll någon osäkerhet?
            </seg>
          </u>
          <note type="speaker" xml:id="i-43f116fa7d128ebd-0">
            Anf. 21 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-e248b07018bb86f8-2">
            <seg xml:id="i-3b1b3d70c1a66048-0">
              Herr talman! Johan Löfstrand uttrycker det som att man skulle
              ha hastat fram ett lagförslag. Den uppfattningen delar jag inte.
              Man har hållit på under både regeringen Persson och regeringen
              Reinfeldt med att förändra den nuvarande plan- och bygglagen.
              Det har tagit ganska många år, och jag kan se att det arbete som
              man har gjort är gediget. Där delar jag inte din uppfattning.
            </seg>
            <seg xml:id="i-e18e979ea87c3870-0">
              Jag delar inte heller din uppfattning om implementeringen i länsstyrelsens
              och kommunstyrelsens processer med mera. Jag hade förmånen att
              få vara byggnadsnämndsordförande när den förra lagen implementerades,
              1987. Det var samma sak då. Det tog ganska många år innan man
              hade hittat ett arbetssätt. Så fungerar ju lagstiftning, och så
              fungerar också en kommunalförvaltning. Det tar en del år innan
              man till exempel har den utbildningsnivå som krävs.
            </seg>
            <seg xml:id="i-2548bd9350e74837-0">
              Jag tycker att det är jättebra att man nu har satsat pengar och
              att man gör det på en person som kan denna del av svensk samhällsstruktur.
              Jag tycker att lagen är bra. Det finns många delar som är jättepositiva.
              Man har tittat på både planprocessen, byggloven och detaljplanen.
              Man har också tagit bort en del onödigheter i processen, till
              exempel detta med planprogram och annat, för att få fram ett lite
              snabbare och enklare byggande men framför allt också så att språket
              i lagtexten blir föredömligt i förhållande till gammal lagstiftning.
            </seg>
            <seg xml:id="i-d6c78cc8220882bc-0">
              Jag tror att det här blir en utmärkt lag. Jag skulle mycket väl
              kunna tänka mig att återigen bli byggnadsnämndsordförande för
              att se till att den fungerar också i en kommun.
            </seg>
          </u>
          <note type="speaker" xml:id="i-c5939264d94382a9-0">
            Anf. 22 LENNART PETTERSSON (c):
          </note>
          <u who="lennart_pettersson_764dee" xml:id="i-6864c9f46f6b596f-1">
            <seg xml:id="i-71ba597db14e68be-0">
              Herr talman! En enklare plan- och bygglag heter den proposition
              som vi nu debatterar. Ordet enklare ska dock inte förväxlas med
              enkel, för plan- och bygglagen är inte enkel. Däremot hoppas och
              tror vi att den blir enklare, både för beslutsfattare och för
              allmänheten.
            </seg>
            <seg xml:id="i-597479f736bd50e1-0">
              Jag vill berömma Miljödepartementet som har kommit i mål med
              denna tunga och svåra lagstiftning. Utöver själva strukturen på
              de olika avsnitten och ett modernare språk, som inte ska nonchaleras
              i betydelse, ska det bli enklare och smidigare i samband med bygglov,
              planfrågor och överklaganden, bland annat.
            </seg>
            <seg xml:id="i-37b007f737c684ee-0">
              Den kritik som kommer från den röda oppositionen grundar sig
              nästan helt på Lagrådets synpunkter, trots att huvuddelen har
              åtgärdats av departementet. Det finns nästan inga egna förslag
              om förbättringar i lagstiftningen utan det är enbart formalia
              man hänger upp sig på. Jag uppfattar det som att man står bakom
              propositionen, men av partitaktiska skäl vill man ha något att
              kritisera och då hakar man på Lagrådets synpunkter.
            </seg>
            <seg xml:id="i-a983dd45b98d8f1c-0">
              Plan- och bygglagen är en omfattande och komplicerad lag. Det
              är därför helt naturligt att det kan finnas saker som behöver
              korrigeras. Vi har sett och kommer att få se exempel på det även
              i annan lagstiftning. Om vi skulle gå till riksdagen med en helt
              perfekt lag skulle vi ha fått vänta i evigheter. Det är inte heller
              att begära när det gäller en så omfattande lag som plan- och bygglagen.
            </seg>
            <seg xml:id="i-2d1794d9edcb03b5-0">
              Jag upplever att en stor del av den kritik som framförs av folk
              som arbetat med PBL förmodligen grundar sig på en rädsla för förändring.
              Att behöva tänka om och tänka nytt kan skapa osäkerhet, men det
              behöver inte innebära att det är fel. Dessutom ska det ju vara
              enklare inte bara för tjänstemännen utan även för de som söker
              till exempel planbesked eller bygglov, och som företrädare för
              allmänheten ska vi ha det för ögonen.
            </seg>
            <seg xml:id="i-810dfc9255276f3b-0">
              Herr talman! Jag ska göra några nedslag i propositionen och börjar
              med översiktsplanen. Det kommer att bli tydligare med aktualitetskraven,
              det vill säga att planen ska antas av kommunfullmäktige en gång
              per mandatperiod. Detta har ofta missförståtts och tolkats som
              att en helt ny översiktsplan ska göras varje period. Så är ju
              inte fallet. Det räcker att ha planen uppe till beslut. Den behöver
              alltså inte göras om.
            </seg>
            <seg xml:id="i-80b5dcca4af3ba00-0">
              Många kommuner är redan i dag snabba i bygglovshanteringen, men
              det finns tyvärr för många undantag. Därför är det bra att sätta
              en gräns på tio veckors hanteringstid från det att ärendet är
              komplett. Det är ett mycket tydligt medborgarperspektiv, och det
              är en viktig markering i synen på myndighetsutövningen. Den utövningen
              både kan och ska kombineras med ett servicetänkande.
            </seg>
            <seg xml:id="i-16d82d72f3bd23bb-0">
              Kommunerna blir skyldiga att lämna planbesked när någon entreprenör
              eller exploatör vill börja bygga på ett icke planlagt område.
              Även här finns det en tidsbegränsning och den är på fyra månader,
              och dessutom ska ett eventuellt avslag motiveras. Precis som när
              det gäller byggloven finns här alltså ett medborgarperspektiv,
              trots att inte planbeskeden går att överklaga, och det är en riktig
              bedömning. Kommunerna har och ska ha planmonopol, och då är det
              också rimligt att inte ha en överprövning av besluten.
            </seg>
            <seg xml:id="i-a33bfb43bb9fb8df-0">
              Medborgarnas rätt att överklaga är annars en oerhört viktig och
              nödvändig grundsten i rättsstaten. Ska vårt samhälle ha en rimlig
              chans att utvecklas på ett hållbart sätt ska det dock kunna ske
              på rimliga villkor. Här har den nuvarande plan- och bygglagen
              inte uppnått sitt syfte.
            </seg>
            <seg xml:id="i-c314264082a096f6-0">
              Huvudregeln är att endast den som är berörd av frågan kan överklaga,
              och dessutom ska det beslut som överklagas ha gått emot den som
              klagar. Det ska inte heller vara möjligt att först överklaga enligt
              plan- och bygglagen och därefter enligt miljöbalken. Det finns
              alltså en synkronisering mellan PBL och miljöbalken. Det är rätt
              tänkt och kommer att snabba på processer och beslut.
            </seg>
            <seg xml:id="i-191d29f99cf4c9c3-0">
              För övrigt hoppas jag att större delen av plan- och bygglagen
              och miljöbalken på sikt kan slås ihop till en lagstiftning. Jag
              tror att det skulle både förenkla och förbilliga om vi kan nå
              dithän så småningom.
            </seg>
            <seg xml:id="i-4f5068f88d928dff-0">
              Herr talman! När det gäller Riksrevisionens skrivelse om buller
              konstaterar jag att regeringen har vidtagit ett antal åtgärder
              och att det just nu inte finns skäl för riksdagen att göra något
              tillkännagivande till regeringen. Däremot är det viktigt att följa
              frågan eftersom buller kan påverka vår hälsa på ett negativt sätt.
            </seg>
            <seg xml:id="i-bb809f2e5369fce0-0">
              Av respekt för mina kolleger vill jag avrunda nu och spara några
              minuter så att vi klarar dagen i dess helhet. Det har inget med
              fester att göra utan är med tanke på andra som kommer till kammaren
              och ska hålla sina anföranden.
            </seg>
          </u>
          <note xml:id="i-72dc22f77fe7c74d-0">
            Jag yrkar bifall till utskottets förslag och avslag på motioner
            och reservationer.
          </note>
          <note type="speaker" xml:id="i-312087aef978cc24-0">
            Anf. 23 LARS TYSKLIND (fp):
          </note>
          <u who="lars_tysklind_faac13" xml:id="i-07d3fabc7475cc54-0">
            <seg xml:id="i-638a6ff4563f8211-0">
              Herr talman! Jag börjar med att instämma i mina allianskolleger
              Christine Jönssons och Lennart Petterssons anföranden här. Jag
              delar naturligtvis deras uppfattning.
            </seg>
            <seg xml:id="i-fd0fd4be8dc051b7-0">
              Vi debatterar två betänkanden här i dag. Det ena är CU25, som
              handlar om en ny och enklare plan- och bygglag, och det andra
              är CU26, som gäller Riksrevisionens styrelses redogörelse angående
              buller i plan- och byggprocessen. Jag börjar med att yrka bifall
              till utskottets förslag i båda betänkandena och avslag på reservationerna.
            </seg>
            <seg xml:id="i-979953c897b529f5-0">
              När vi nu i dag tar beslut om en ny plan- och bygglag är det
              ytterligare ett steg i den strategi som Alliansen har för att
              skapa långsiktiga spelregler för samhällsplanering och byggande.
              Det här är naturligtvis ett väldigt viktigt steg.
            </seg>
            <seg xml:id="i-6a5cedc0c4a5aea6-0">
              Man kan inte sticka under stol med att det har varit en väldigt
              lång process som har föregått den proposition som nu ligger på
              riksdagens bord och det betänkande som vi har arbetat med i civilutskottet.
              PBL-kommittén började sitt arbete redan 2002. Sedan dess har vi
              haft en byggprocessutredning, en klimat- och sårbarhetsutredning,
              en energieffektiviseringsutredning och en del uppdrag till Boverket
              som har handlat om ansvar och tillsyn över plan- och byggväsendet
              och om tydliga bestämmelser om enkelt avhjälpta fel. Nog finns
              det väldigt mycket kunskap att bygga det här på. Alla dessa utredningar
              och uppdrag har totalt sett lyft fram 250 förslag till ändringar
              i plan- och bygglagen. Det är en av anledningarna till propositionen,
              förutom att man vill ha ett modernare språk. Alla dessa förslag
              gör att propositionen är väl grundad på fakta. Man skriver en
              helt ny lag, även om den naturligtvis innehåller mycket av det
              gamla.
            </seg>
            <seg xml:id="i-fb16de0cf5623020-0">
              Tidigare under mandatperioden har man från Alliansens sida genomfört
              en del förändringar. Bland annat finns sedan den 1 januari 2008
              tydligt inskrivet att man vid planläggningen ska ta stor hänsyn
              till översvämningar och erosion.
            </seg>
            <seg xml:id="i-b444aeb59be5e77b-0">
              Det var en direkt följd av att Klimat- och sårbarhetsutredningen
              kom fram till att man måste ta hänsyn till de klimatförändringar
              som kommer, så jag förstår över huvud taget inte kritiken att
              detta inte står tydligt här. Det står otroligt tydligt i lagen,
              och det har det gjort ända sedan den 1 januari 2008. Det var också
              då vi införde att friggebodar skulle få vara lite större, från
              tidigare 10 kvadratmeter till 15 kvadratmeter, om ni minns detta.
            </seg>
            <seg xml:id="i-e2fb19bea33d40c1-0">
              Herr talman! Det finns motstående motionsyrkanden som har lagts
              fram med anledning av propositionen. Men i och med att man nu
              har valt att avslå propositionen och därmed alla motioner känns
              det inte helt meningsfullt att beröra dem i sammanhanget.
            </seg>
            <seg xml:id="i-c481da719398b9db-0">
              Jag väljer i stället att konstatera att vi, som sagt, från Alliansens
              sida sedan maktskiftet 2006 har jobbat väldigt intensivt för att
              förenkla och förtydliga plan- och bygglagen. När det gäller den
              kritik som kommer nu kan jag instämma med föregående talare som
              har sagt att den bygger mycket på att man har fastnat i formaliteter.
            </seg>
            <seg xml:id="i-444bd971c3b20aa0-0">
              Till exempel när det gäller processen med Lagrådet är det ju
              inte så märkvärdigt att det blir en lång rapport från Lagrådet
              när det är en så pass komplicerad och omfattande lagstiftning.
              Det hänger liksom ihop på något sätt. Lagrådet är ju en del av
              processen. Den delen av processen går man igenom, och man förhåller
              sig sedan till det som Lagrådet säger, och det har man även gjort
              från regeringens sida.
            </seg>
            <seg xml:id="i-92481e65257e2d9a-0">
              Jag kan också konstatera att i den tydligare och enklare plan-
              och bygglagen finns de grundläggande syftena kvar. Där finns det
              kommunala självstyret och kommunens ansvar för planeringen, samtidigt
              som stor vikt har lagts vid medborgarens rätt att medverka i en
              öppen och rättssäker process, att kunna få sin sak prövad rättsligt
              och så vidare. Syftet är naturligtvis att förenkla och effektivisera.
              Det gäller framför allt tillämpningen, som har varit ett av de
              stora problemen med den plan- och bygglag vi har nu. Lagstiftningen
              kan man ha kritik emot, men ett än större problem har nog tillämpningen
              varit. Den har inte varit enhetlig över landet.
            </seg>
            <seg xml:id="i-aa785c955ca57e43-0">
              En övergripande målsättning är att begränsa den totala tidsåtgången
              för olika processer, bland annat planläggning. Det säger sig självt
              att det blir mer förutsägbara processer. Men en sak som jag vill
              lyfta fram är att det ökar konkurrensen inom byggbranschen. En
              kritik mot den gamla plan- och bygglagen var att processerna blev
              så långa och komplicerade att det bara var de stora bygglagen
              som orkade dra runt dem. De små och medelstora byggbolagen hade
              inte de finansiella resurserna. Det var en av de stora anledningarna
              till att konkurrensen ströps på den svenska byggmarknaden. Kan
              vi öka konkurrensen gynnar det naturligtvis alla.
            </seg>
            <seg xml:id="i-505771c432285748-0">
              Herr talman! Jag ska drista mig att lyfta fram några exempel
              på viktiga förändringar i förslaget. Det första är, som har konstaterats
              här, att många av förslagen utgår från den enskildes perspektiv.
              När det gäller bygglov är en väldigt viktig reform att man ska
              få besked inom tio veckor. Jag kan konstatera att det i stort
              sett är det enda som Vänsterpartiet tydligen har upptäckt att
              lagstiftningen innebär. Men jag har läst lite längre och kan konstatera
              att när det gäller planläggning ska man få besked inom fyra månader.
              Ökade klimat- och miljöhänsyn tas i planeringsarbetet. Bedömningar
              av tillgänglighet görs redan vid bygglov. Rätten till grönområden
              kopplade till boendet säkerställs genom att den alltid ska beaktas
              vid planläggning. Det blir bättre kontroll av byggandet. Översiktsplanens
              roll stärks, och Lennart Pettersson var inne på det. Planprocessen
              förenklas genom att obligatoriskt programförfarande före detaljplaneläggning
              tas bort. Det finns krav på samordning av processerna enligt plan-
              och bygglagen och miljöbalken som gör att det blir mycket enklare
              för den enskilde medborgaren att följa processen, och samråden
              sker vid samma tillfälle. Från Folkpartiets sida vill jag särskilt
              lyfta fram att frågan om tillgänglighet tas in redan i bygglovsskedet
              och att lagstiftningen om enkelt avhjälpta hinder i lokaler där
              allmänheten har tillträde förtydligas och skärps.
            </seg>
            <seg xml:id="i-e24ddebb01d4fdbb-0">
              Den nya lagstiftningen kommer att gälla från den 2 maj 2011 och
              samordnas då med mark- och miljödomstolarnas, som vi hade en debatt
              om alldeles före den här debatten. Det innebär en ny instansordning
              som med stor sannolikhet kommer att förkorta processerna och gör
              det mer förutsägbart.
            </seg>
            <seg xml:id="i-572f978ec7602741-0">
              I propositionen och betänkandet behandlas också ett stort antal
              följdändringar i annan lagstiftning som följer av detta. När det
              gäller byggfelsförsäkringen innebär förslaget i propositionen
              att kravet på byggfelsförsäkring tas bort för så kallade självbyggare.
              Det är en reform som är högst efterlängtad med tanke på att detta
              försäkringssystem har varit lite orimligt i och med att en självbyggare
              som begår fel inte kan få ersättning, så byggfelsförsäkringen
              har inte var tillämplig för självbyggare. Jag kan konstatera att
              det yrkas avslag också på detta förslag från oppositionens sida.
            </seg>
            <seg xml:id="i-cd80745db405ec7f-0">
              Till sist några ord om Riksrevisionens styrelses redogörelse
              angående buller i plan- och byggprocessen. Det har varit en tydlig
              kritik från Riksrevisionen att det har varit en dålig samsyn mellan
              de statliga myndigheterna när det gäller att definiera buller
              och hantera bullerproblematiken. Det finns då rekommendationer
              från Riksrevisionen till regeringen att ta tag i den här frågeställningen.
            </seg>
            <seg xml:id="i-d216b5e54bd7ba87-0">
              Något som jag tycker är oerhört viktigt, och som även tas upp
              i betänkandet som en central punkt, är att utskottet konstaterar
              att buller är ett stort problem i många miljöer och att det i
              förlängningen kan leda till hälsoproblem. Vi konstaterar dock
              att regeringen är medveten om problematiken och arbetar aktivt
              med frågan, så ett tillkännagivande i detta läge känns inte alls
              nödvändigt och aktuellt.
            </seg>
            <seg xml:id="i-a217b5ea1a32b329-0">
              Jag har redan tidigare yrkat bifall till förslaget i betänkandet.
            </seg>
          </u>
          <note type="speaker" xml:id="i-cec2fed8548fe21b-0">
            Anf. 24 EGON FRID (v) replik:
          </note>
          <u who="egon_frid_c86215" xml:id="i-089fde839342be68-1">
            <seg xml:id="i-68ea5339d2a1d1a2-0">
              Herr talman! Jag ska börja med, medan jag kommer ihåg det, att
              tacka Lars Tysklind för alla intressanta och spännande debatter
              vi har haft under den här mandatperioden. Jag hoppas att vi kan
              mötas med förnyade krafter till hösten och diskutera både plan-
              och bygglag, byggande av fler hyresrätter och andra spännande
              utmaningar.
            </seg>
            <seg xml:id="i-fbb8b67ade40a287-0">
              Lars Tysklind har sedan jag lärde känna honom hösten 2006 gjort
              en oerhört stor sak av regeringens arbete med en reformerad plan-
              och bygglag. Det skulle verkligen vara intressant att veta vad
              Lars Tysklind tänker innerst inne om resultatet i dag. Jag kan
              hålla med om att jag kanske var lite spydig i mitt anförande.
              Men jag tycker att det lite liknar en tummetott med tanke på hur
              starkt och offensivt regeringen och även ni som företrädare för
              regeringen har gått ut och pratat om plan- och bygglagens reformering
              som det stora arbetet under mandatperioden. Om man ska betygssätta
              regeringens arbete på det här området kan det inte anses som godkänt,
              och jag tror inte att ni heller innerst inne tycker det. Sedan
              var det naturligtvis bra att Lars Tysklind hittade några godbitar
              i det från er sida sett.
            </seg>
            <seg xml:id="i-2caf5b3f9e0bf663-0">
              Vi fick höra här att alliansföreträdarna tycker att detta är
              en utmärkt lag. Det är en lite anmärkningsvärd sammanfattning.
              Det skulle vara en effektivare och enklare plan- och bygglag som
              skulle snabba upp byggprocessen och planprocessen, och det skulle
              vara långsiktiga och hållbara villkor för plan- och byggfrågor.
              Mycket av det här har vi gett er kredit för. Men alliansföreträdarna
              borde ta till sig den massiva kritiken som kommer från branschen
              och de som i första hand ska vara behjälpta av lagen och inse
              att det här är någonting som vi kanske hade behövt titta på en
              vända till.
            </seg>
          </u>
          <note type="speaker" xml:id="i-726cb8950f1e730d-0">
            Anf. 25 LARS TYSKLIND (fp) replik:
          </note>
          <u who="lars_tysklind_faac13" xml:id="i-07d3fabc7475cc54-1">
            <seg xml:id="i-c53eefe891139e12-0">
              Herr talman! Jag får naturligtvis återgälda detta tack för intressanta
              debatter.
            </seg>
            <seg xml:id="i-e42a78c38de3c22d-0">
              Det som jag tycker är lite märkligt i den här debatten är att
              oppositionen har fastnat i formaliteter och inte sätter in plan-
              och bygglagen i sitt sammanhang. Egon Frid frågar om det här är
              vårt stora nummer, men det är ett av de stora nummer vi har haft,
              skulle jag vilja påstå. Listan på de förändringar som Alliansen
              har genomfört under mandatperioden som är kopplade till byggande
              och samhällsplanering börjar vid det här laget närma sig 20 punkter.
              Det här är alltså bara en del, men det är en väldigt viktig del.
            </seg>
            <seg xml:id="i-1e012ea96e570d43-0">
              Jag har inte hört någon konkret kritik från oppositionen. Man
              hänvisar till andras kritik men förhåller sig inte till kritiken
              på något sätt utan talar i svepande ordalag om massiv kritik och
              om 153 sidor.
            </seg>
            <seg xml:id="i-77b5b0fa75171c3e-0">
              Jag kan inte gå ed på att det inte finns någon paragraf som kan
              behöva ändras när man gör om en sådan här stor lagstiftning. Det
              kan säkert ha smugit sig in ett fel någonstans. Det är inte speciellt
              märkvärdigt att ändra på det; det är en naturlig del av det arbete
              som regeringen och Regeringskansliet gör och som vi tar beslut
              om i riksdagen. Så pass ödmjuka är vi i den frågan.
            </seg>
            <seg xml:id="i-4f5f92523c635c32-0">
              Oppositionen talar med kluven tunga. Först säger man att förslaget
              är ganska bra, men sedan vågar man inte ta ett beslut på grund
              av att någon annan har riktat massiv kritik mot det.
            </seg>
            <seg xml:id="i-8c910f0770ea0d12-0">
              Jag har varit byggnadsnämndsordförande i åtta år, och jag vill
              påstå att den nya lagen är betydligt enklare och rakare att läsa.
              Att tillämpningen i kommunerna skulle bli så bedrövlig som vissa
              hävdat tror jag inte ett dugg på, speciellt inte med tanke på
              de utbildningsinsatser som regeringen har initierat.
            </seg>
          </u>
          <note type="speaker" xml:id="i-50a917c972a3dc84-0">
            Anf. 26 EGON FRID (v) replik:
          </note>
          <u who="egon_frid_c86215" xml:id="i-089fde839342be68-2">
            <seg xml:id="i-55c3627114c129bd-0">
              Herr talman! Det är rätt att vi inledningsvis tänkte ställa oss
              bakom propositionen och motions- och reservationsvägen försöka
              förbättra den. Den balansen har vi hela tiden haft i processen
              när vi har förhållit oss till regeringens proposition.
            </seg>
            <seg xml:id="i-40815f642132a69e-0">
              Jag kan vara ärlig och säga att någonstans vägde frågan om kritiken
              från branschföreträdare som ska möta den förbättrade servicen
              i kommunerna definitivt över.
            </seg>
            <seg xml:id="i-aec81925dad5dc14-0">
              Jag vill inte på något sätt förringa de tidsramar som finns för
              bygglovsansökan, planfrågor och planbesked. Det är viktigt för
              alla inblandade parter, inte minst för oss enskilda människor
              som kräver denna service av de kommunala företrädarna. Det handlar
              inte om att detta är dåligt utan om komplexiteten i lagen och
              de förändringar och förväntningar som fanns på lagen och som inte
              har infriats för marknadens aktörer om att man med den effektiviserade
              och förenklade plan- och bygglagen ska leva upp till en snabbare
              och effektivare planprocess för att skapa de långsiktiga och hållbara
              villkoren.
            </seg>
            <seg xml:id="i-4c63b66ded3b483d-0">
              Detta är sammantaget ändå en svidande kritik mot regeringens
              proposition som bottnar i att de förväntningar som har funnits
              på regeringen och propositionen inte har infriats.
            </seg>
          </u>
          <note type="speaker" xml:id="i-36897f5d6a231df8-0">
            Anf. 27 LARS TYSKLIND (fp) replik:
          </note>
          <u who="lars_tysklind_faac13" xml:id="i-07d3fabc7475cc54-2">
            <seg xml:id="i-21823b1a4c81fb34-0">
              Herr talman! Låt mig göra en liten reflexion över att det tycks
              vara en omsvängning på gång i Vänsterpartiet. Tydligen ska marknadens
              aktörer gå före ramverket för samhällets tillståndsprocess.
            </seg>
            <seg xml:id="i-265f713e3aed1603-0">
              Marknadens aktörer är givetvis en viktig del, men det är också
              den enskildes möjlighet att kunna delta i processen. Plan- och
              bygglagen är en lag som säkert de flesta människor möter någon
              gång i livet. Därför är det viktigt att man kan sätta sig in i
              den, delta i processen och även kunna besvära sig och få sitt
              ärende prövat rättsligt.
            </seg>
            <seg xml:id="i-73d75fe79891c0ad-0">
              Den nya lagstiftningen är mycket tydlig på denna punkt. Den tydliggör
              också mycket annat som man från oppositionens sida inte har premierat.
              Det gäller bland annat tillgänglighetsfrågorna och klimatfrågorna.
              Det gäller även trafikförsörjning som diskuterats tidigare. Det
              är grundläggande saker som finns i dagens plan- och bygglag också,
              så jag förstår inte varför den kritiken kommer fram över huvud
              taget.
            </seg>
            <seg xml:id="i-9a962c21b2d158ea-0">
              Personligen tycker jag att punkten om grönområden definitivt
              inte ska underskattas. Det kommer att bli en mycket viktig punkt
              i det framtida samhället. I dag är det vetenskap att buller ger
              hälsoproblem. Lika mycket vetenskap är det att grönområden ger
              hälsa bara genom att de finns och att människor upplever grönt
              i sin omgivning. Båda dessa aspekter finns tydligt med.
            </seg>
            <seg xml:id="i-d24a7a67d6431cf0-0">
              Oppositionen har hängt upp sig. Processen verkar ha blivit viktigare
              än sakinnehållet, vilket är tråkigt.
            </seg>
          </u>
          <note type="speaker" xml:id="i-6c97e6e32c895892-0">
            Anf. 28 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-170c118225adb397-1">
            <seg xml:id="i-361efbc8d1cb4f70-0">
              Herr talman! Jag yrkar bifall till förslagen i CU25 och CU26
              och avslag på reservationerna. Eftersom mina tre allianskamrater
              sakligt och tydligt har beskrivit innehållet i den nya plan- och
              bygglagen och i Riksrevisionens redogörelse angående buller i
              plan- och byggprocessen tänker jag vara kortfattad i den delen
              också av respekt för den korta tid som återstår för debatt innan
              riksdagens sommaravslutning. Jag ska också beröra oppositionens
              reservation.
            </seg>
            <seg xml:id="i-5c7e2c2d3047d672-0">
              Den nuvarande plan- och bygglagen är från 1987 och alltså 23
              år gammal. Det vore märkligt om det inte skulle behövas förändringar.
              Det upplevde antagligen också den socialdemokratiska regeringen
              som 2002 tillsatte en parlamentariskt sammansatt utredning för
              att arbeta med detta. Avsikten var att komma åt krånglet. Man
              skulle förenkla själva processen och kontrollera och skärpa byggandet.
            </seg>
            <seg xml:id="i-4fd7a2f77e959934-0">
              Vad har kommit fram efter den rad av aktiviteter som har gjorts?
              Jo, en ny lag där bestämmelserna är enklare och tydligare, vilket
              i sin tur ökar förutsättningarna för en enklare och mer enhetlig
              rättstillämpning. Lagen präglas också av förutsägbarhet. Det här
              är viktiga kvaliteter i den nya lagen.
            </seg>
            <seg xml:id="i-2aca62c5e2c5fee2-0">
              Vad har förekommit tidigare? Jo, den så kallade PBL-kommittén
              kom 2005 med sitt slutbetänkande Får jag lov? Om planering och
              byggande . Vi hade Byggprocessutredningen, Klimat- och sårbarhetsutredningen,
              Bredbandsutredningen, Energieffektiviseringsutredningen, uppdraget
              om ansvar och tillsyn över plan- och byggnadsväsendet, uppdraget
              om enkelt avhjälpta hinder, genomförandet av tjänstedirektivet
              etcetera.
            </seg>
            <seg xml:id="i-6fa1619febc3a641-0">
              Det är mycket arbete som slutligen har kommit samman i en helhet,
              och jag är stolt över den produkt vi har framför oss. Det är inget
              hastverk som oppositionen vill göra gällande. Det är synd att
              den ambition som vi hade tillsammans 2002 och under tiden i PBL-kommittén
              inte kommer till sin rätt när det slutgiltiga förslaget väl läggs
              fram.
            </seg>
            <seg xml:id="i-5665b3bcd8fefb70-0">
              Ingen produkt är någonsin felfri, i alla fall inte i min värld.
              De goda förändringarna i samhället är de som pågår hela tiden
              då vi i ödmjukhet ser vad som behöver göras ytterligare.
            </seg>
            <seg xml:id="i-4e41e4e2285be24b-0">
              Jag blir lite betänksam över oppositionens reservation där man
              överallt talar om kvalitet. Man gnäller om dålig kvalitet i process,
              innehåll, skrivande, uttryck och ordval. Jag undrar: Vad är kvalitet?
              Vad innebär begreppet kvalitet? Jag kan inte förstå att det står
              så när man själv har varit med om formuleringarna och när man
              vet att många aktörer i samhället har varit på banan och varit
              duktiga och skärpt synsättet. Jag tycker att det här är kvalitet.
              Jag tycker att det är kvalitet att hitta nyanser och ordvändningar
              som gör att man begriper. Man begriper också att det kanske finns
              sådant som vi måste återkomma till som det som Riksrevisionen
              har tagit upp i CU26.
            </seg>
            <seg xml:id="i-e41fc4206ed0c451-0">
              Jag är glad att vi har detta betänkande.
            </seg>
          </u>
          <note xml:id="i-04cf560dd748642e-2">
            Överläggningen var härmed avslutad.
          </note>
          <note xml:id="i-0284a0a1e47996bf-0">
            10 § En frivillig revision
          </note>
          <note xml:id="i-14db6f94ce5ea670-4">
            Föredrogs
          </note>
          <note type="speaker" xml:id="i-84c076df436bf5a2-0">
            Anf. 29 BÖRJE VESTLUND (s):
          </note>
          <u who="borje_vestlund_48292a" xml:id="i-984051e214d0301b-0">
            <seg xml:id="i-3afe51ca2e808499-0">
              Herr talman! Vi ska nu behandla civilutskottets betänkande 28
              om en frivillig revision. Det bygger på en utredning som var klar
              redan 2008. Det har sedan behandlats inom departementen och bygger
              i huvudsak på att revisionen är frivillig om man har färre än
              ett visst antal anställda, om företaget har en viss omsättning
              och en viss vinst.
            </seg>
            <seg xml:id="i-f9dbfa87be05aad8-0">
              Herr talman! Detta skulle kunna vara ett tillfälle då man kunde
              glädja sig åt att ytterligare regelbörda försvinner från företagen.
              Det finns också en annan sida av detta som förtjänar att nämnas.
              Regeringen gör bedömningen att skattefelet, eller skattefusket
              som vi sade tidigare, kommer att uppgå till 1 miljard kronor på
              grund av detta. Regeringen har bara ett förslag för att lösa detta,
              nämligen att alla företag ska vara tvungna att lämna uppgifter
              fortlöpande under året. Vi tycker inte att det räcker och har
              därför ett särskilt yttrande som jag vill anmäla till kammaren.
              Yttrandet handlar om att man måste följa upp lagstiftningen och
              framför allt se till att göra det möjligt med ordentliga skattekontroller
              ute i företagen. Det har man inte med det här förslaget eftersom
              man har litat på revisorernas omdöme.
            </seg>
            <seg xml:id="i-53531447b92cbf1b-0">
              Jag ska då gå över till att prata om den fråga som jag älskar,
              nämligen regelförenklingarna i företag. Så fantastiskt av regeringen
              att äntligen, efter fyra år, kunna presentera en proposition som
              faktiskt gynnar alla företagare, åtminstone om företaget är tillräckligt
              litet. Det är inte något som bara gynnar en liten grupp företagare.
              Det gynnar inte bara en grupp företagare med begränsad verksamhet.
              Detta gynnar alla företag.
            </seg>
            <seg xml:id="i-6571e76610719ba8-0">
              Den associationsrättsliga lagstiftningen, den skatterättsliga
              lagstiftningen, den bolagsrättsliga lagstiftningen och den arbetsmarknadsrättsliga
              lagstiftningen har inneburit att regelbördan för företagen har
              ökat på dessa fyra områden; den har inte minskat. Däremot har
              vi haft en jordbruksminister som mycket framgångsrikt har minskat
              regelbördan för företag som sysslar med livsmedel. Men jag tror
              att det är 2 ½ procent av landets företagare som sysslar just
              med livsmedel.
            </seg>
            <seg xml:id="i-d7a56e19d3466633-0">
              Regeringen säger: Vi tror och prognosen är att regelbördan för
              företagen kommer att minska med 7,6 procent. Senast jag hörde
              Maud Olofsson göra en prognos över detta sade hon att man skulle
              komma upp i 10 procent. Två veckor senare kom rapporten från Regelrådet
              som talade om att man vid det tillfället hade minskat med 1,9
              procent. Jag tror inte på de 7,6 procenten. Det har varit snack
              och utredande och omorganiserande, men det har inte varit mycket
              verkstad, mer än på de få områden där man faktiskt har lyckats.
            </seg>
          </u>
          <note xml:id="i-ea4276d947e3fa62-0">
            Jag yrkar bifall till förslaget i betänkandet.
          </note>
          <note type="speaker" xml:id="i-668fb9d02231b6d7-0">
            Anf. 30 EVA BENGTSON SKOGSBERG (m):
          </note>
          <u who="eva_bengtson_skogsberg_fbef15" xml:id="i-4520212e6952fda9-0">
            <seg xml:id="i-9b38b2fcfbaa29e0-0">
              Herr talman! Att arbeta i en sådan riktning att vårt lands företagare
              ser och känner att politiken gör skillnad är en tuff utmaning.
              Det är ett arbete som tar tid och ständigt är i behov av förnyelse.
              Ryggsäcken måste lättas för dem som dagligen lägger ned sin själ
              i att förverkliga sina drömmar genom att starta företag och anställa
              medarbetare. Vi har inte råd att förlora driftiga människor med
              kreativa idéer. Hela vår välfärdsmodell står och faller med att
              vi breddar vägen för fler företagare, stora som små.
            </seg>
            <seg xml:id="i-8587dfac404ec0f3-0">
              De förslag som nu är uppe till behandling handlar i grund och
              botten om att öka valfriheten. Små privata aktiebolag ska kunna
              välja om de vill ha en revisor eller inte. Det kommer att göra
              det lättare att finna de lösningar som bäst passar in för just
              deras företag. Det är en bra åtgärd som tillsammans med de ändringar
              som Alliansen beslutade om tidigare skickar signalen att det blir
              lättare att driva företag, vilket förhoppningsvis får konsekvensen
              att fler vill göra det. Kan vi lyckas attrahera fler att vilja
              starta företag är mycket vunnet.
            </seg>
            <seg xml:id="i-24dd2c1842091b07-0">
              Trots att Alliansen har genomfört en mängd åtgärder har jag vid
              mina besök hos företagare fått signaler om att företagaren bara
              uppfattar vissa delar av förändringarna. De har fullt upp med
              att ta hand om resterande pappersexercis som har blivit en del
              av vardagen. Vi ska inte glömma det faktum att administration
              kostar pengar, medel som i stället skulle kunna användas inom
              andra delar av företaget.
            </seg>
            <seg xml:id="i-d178ba02a3f0a127-0">
              Herr talman! I dag är Sverige och Malta de enda av EU:s medlemsstater
              som inte utnyttjar möjligheten att undanta små företag från revisionsplikten.
              Den förändring som nu föreslås när det gäller en frivillig revision
              ligger tydligt i linje med de kraftfulla åtgärder som Europeiska
              rådet har lyft fram som nödvändiga för att minska de administrativa
              bördorna för de europeiska företagen. Målen är att stärka konkurrenskraften
              och stimulera ekonomin. Det är inte minst viktigt för de små och
              medelstora företagen, själva ryggraden i ett livskraftigt näringsliv.
            </seg>
            <seg xml:id="i-6b5218620efe5dfb-0">
              Även om förändringen av revisionsplikten kan tyckas vara en liten
              pusselbit är det en viktig del i ett långsiktigt arbete som måste
              få fortsätta. Jag kan hålla med föregående talare om att det går
              sakta. Det går saktare än vi hade hoppats. Regeringen har jobbat
              mycket och vi hoppas få fortsätta med våra planer på förenklingar.
            </seg>
          </u>
          <note xml:id="i-ea4276d947e3fa62-1">
            Jag yrkar bifall till förslaget i betänkandet.
          </note>
          <note type="speaker" xml:id="i-2822e6f13b02262e-0">
            Anf. 31 BÖRJE VESTLUND (s) replik:
          </note>
          <u who="borje_vestlund_48292a" xml:id="i-984051e214d0301b-1">
            <seg xml:id="i-f4ef93703c01f854-0">
              Herr talman! Ordning och reda i statens finanser brukar regeringen
              tala om i nästan alla sammanhang. Hur är det med skattefusket
              som man tror kommer att öka? Hur ska man komma undan det, om man
              inte medvetet tycker att det är genom fusk som man ska minska
              skatterna för företag? Det tror jag ju inte är Eva Bengtson Skogsbergs
              uppfattning.
            </seg>
            <seg xml:id="i-890c675a8f7817e9-0">
              Jag tror att vi alla här är överens om att de små och medelstora
              företagen är viktiga och utgör en ryggrad i svenskt näringsliv.
              Men då kan man fundera över varför antalet företag i Sverige minskar
              just under borgerlig majoritet. Det är intressant. Nyföretagandet
              ökar svagt, men antalet företag totalt sett minskar. Vi vet också
              att det är ganska korta tider för nyföretagandet. Man kan inte
              säga att det är en lyckad företagarpolitik. Jag tror att vi alla
              är överens om att vi trodde att detta skulle gå fortare. Där tror
              jag att vi har ungefär samma analys.
            </seg>
            <seg xml:id="i-9f1e511a03a74fa0-0">
              Men känns det ändå inte lite konstigt, Eva Bengtson Skogsberg,
              när vi står här i den kanske sista debatten under denna mandatperiod
              om näringslivsfrågor och vi har bara detta enda förslag som faktiskt
              gäller alla företag och som gäller regelförenklingar? Jag ska
              villigt erkänna att det finns andra förslag som gynnar företagande.
              Det finns det. Men detta är det enda förslag som gäller företagande
              generellt sett. Är inte det ett misslyckande för denna regering
              som gick till val på just frågan om att det skulle bli fler och
              bättre företag?
            </seg>
          </u>
          <note type="speaker" xml:id="i-63449df2fada35d1-0">
            Anf. 32 EVA BENGTSON SKOGSBERG (m) replik:
          </note>
          <u who="eva_bengtson_skogsberg_fbef15" xml:id="i-4520212e6952fda9-1">
            <seg xml:id="i-9507c3787b8c37cb-0">
              Herr talman! Jag avslutade mitt anförande med just orden att
              jag, som själv är företagare, tycker att det går sakta i denna
              fråga.
            </seg>
            <seg xml:id="i-832f24ae17c00cf9-0">
              Men det som Börje Vestlund kallar för fusk är det ingen som har
              uttalat att det är ett fusk, utan det är omedvetna fel som kan
              begås om man inte har en revisor som är utbildad för att hitta
              just dessa saker och hjälpa företagen. Det är inget fusk. Fusk
              låter som om det vore något medvetet, och det är inte fråga om
              det i detta fall.
            </seg>
          </u>
          <note type="speaker" xml:id="i-04178ca87f017a59-0">
            Anf. 33 BÖRJE VESTLUND (s) replik:
          </note>
          <u who="borje_vestlund_48292a" xml:id="i-984051e214d0301b-2">
            <seg xml:id="i-007da61eb629d0ee-0">
              Herr talman! Jag ska inte ta den debatten igen, men jag kan ändå
              inte låta bli att säga följande. Det är konstigt att det då heter
              fusk om man fyller i en blankett från Försäkringskassan fel. Då
              kallas det fusk. Men i detta fall har man gjort ett omedvetet
              fel. Prata om att man försöker hitta på nya begrepp för att man
              ska ta fram någonting annat! Man tycker att det är helt okej att
              inte betala skatt. Men det är inte okej om någon skulle göra fel
              när det gäller till exempel socialförsäkringssystemet. Från vår
              sida tycker vi att båda dessa saker är lika allvarliga. Det är
              just därför som vi vill vidta åtgärder för att öka kontrollen
              av inte minst företagen men egentligen av alla som betalar skatt.
              Det är också därför som vi har lagt fram en plan på just detta.
            </seg>
            <seg xml:id="i-97493e4f5dc7b678-0">
              Eva Bengtson Skogsberg säger att företagen måste se och känna
              att det har hänt någonting. Men det är precis det som företagen
              inte känner. Tro mig, jag är ute och pratar med i alla fall några
              företagare om dessa frågor nästan varje vecka. Det finns ingen
              som säger: Ja, vi har läst om detta, och vi kan till och med tycka
              att regeringen gör ett bra arbete. Men jag känner inte att jag
              har fått en mindre regelbörda i mitt företag.
            </seg>
            <seg xml:id="i-46589e4fc193d9e9-0">
              Slutligen kan jag berätta den historia som jag brukar berätta
              om detta. Den handlar om Britt-Marie som arbetar med lönehantering
              och varje vecka ska hantera ett stort antal arbetsgivarintyg.
              Den arbetstid som hon måste lägga ned har ökat med ungefär hundra
              procent sedan man införde de nya bestämmelserna. Detta är något
              som jag tycker kan lyftas fram i detta sammanhang som ett exempel
              på hur man faktiskt har gått åt andra hållet på många områden.
            </seg>
          </u>
          <note type="speaker" xml:id="i-0e98b3af73257e23-0">
            Anf. 34 EVA BENGTSON SKOGSBERG (m) replik:
          </note>
          <u who="eva_bengtson_skogsberg_fbef15" xml:id="i-4520212e6952fda9-2">
            <seg xml:id="i-2d581aae3d346420-0">
              Herr talman! Den här regeringen började ganska snabbt med att
              till exempel justera tiden för momsinbetalningen och sjukskrivningsansvaret.
              Men det har företagarna glömt bort. Det finns en hel lista på
              saker som regeringen har gjort. Men i och med att företagarna
              hade förväntat sig mer med all rätt ser de sällan det som har
              gjorts.
            </seg>
            <seg xml:id="i-b64eab1773dee7c5-0">
              Detta med fusk gäller inte denna debatt. Men vi kallar det inte
              för fusk om man omedvetet fyller i en blankett fel. Det är när
              man medvetet fyller i den fel som det kallas för fusk, inte annars.
            </seg>
          </u>
          <note type="speaker" xml:id="i-b49807d37ba8d181-0">
            Anf. 35 LENNART PETTERSSON (c):
          </note>
          <u who="lennart_pettersson_764dee" xml:id="i-6864c9f46f6b596f-2">
            <seg xml:id="i-82fde3b429f01776-0">
              Herr talman! Centerpartiet har en ledstjärna inom näringslivspolitiken.
              Det ska vara enklare, roligare och lönsammare att vara företagare.
              Är det enklare blir det med automatik roligare, för då kan man
              ägna sig åt det man tycker om och är bra på.
            </seg>
            <seg xml:id="i-1053667c0cd23b29-0">
              Vi har lyckats ta ett antal steg på vägen men mycket återstår,
              och därför behövs både Centerpartiet och de övriga allianspartierna
              i regeringen även efter valet. De behövs eftersom Socialdemokraterna
              under sina många år vid makten har lyckats bygga upp ett antal
              hinder och svårigheter för dem som är eller vill bli företagare.
            </seg>
            <seg xml:id="i-b8ab84dfd1061819-0">
              Det ärende vi har på dagordningen i dag, i form av en frivillig
              revision, är en viktig förenkling som också sänker företagens
              kostnader.
            </seg>
            <seg xml:id="i-f58d7f17901dc49f-0">
              Vad innebär det då för småföretagen i Sverige? Ja, uträkningar
              visar att det blir besparingar på ca 2,6 miljarder kronor. Vad
              innebär det för den enskilde företagaren? Ja, jag kan bara referera
              till mitt eget bolag, där jag sedan några år tillbaka inte har
              någon aktiv verksamhet. Jag har en professionell bokföringsfirma
              som sköter bokföring, bokslut och deklarationer. Det är kanske
              30 verifikationer på ett år. I dag säger lagen att det dessutom
              måste kontrolleras av en auktoriserad revisor. Detta är inte skäligt.
            </seg>
            <seg xml:id="i-1f5a4f14e02551ee-0">
              Det kostar mitt bolag 8 0009 000 kronor per år utan att jag får
              ut något av det. Under de tolv år som jag har haft ett aktiebolag
              har den auktoriserade revisorn aldrig vid något tillfälle behövt
              påtala något som på något sätt har påverkat min redovisning. Jag
              är övertygad om att det är så i de allra flesta företagen.
            </seg>
            <seg xml:id="i-218941dbd3011d5d-0">
              Jag hade förmånen att få sitta med i referensgruppen i utredningen
              om revisionsplikten. Jag instämmer i utredarens uppfattning att
              revisionskravet borde tas bort om man uppfyller minst två av följande
              krav: högst 50 anställda, 41 ½ miljon kronor i omslutning och
              83 miljoner kronor i omsättning. Det är högsta möjliga nivåer
              enligt EU-lagstiftningen.
            </seg>
            <seg xml:id="i-85efd33580ca7d8c-0">
              Nu blev det tvärtom: Tre anställda, 1 ½ miljon kronor i omslutning
              och 3 miljoner kronor i omsättning, alltså oerhört låga nivåer.
              Även om jag självklart står bakom propositionen är jag besviken
              och främst då på Finansdepartementet. Det är inte obekant att
              det fanns eller finns ett visst motstånd mot reformen där, och
              det är ett motstånd som jag har svårt att förstå.
            </seg>
            <seg xml:id="i-0c22660192e54df3-0">
              Jag kan inte heller förstå varför man från deras sida bedömer
              att det kommer att kosta 1,3 miljarder kronor att genomföra regelförenklingen.
              Ibland talar man om hängslen och livrem, men i detta fall räcker
              nog inte ens det, om det nu finns något mer som kan hålla byxorna
              uppe.
            </seg>
            <seg xml:id="i-f61d0787007fa19b-0">
              Jag kan inte heller se att det kan gå att kontrollera om det
              blir en kostnad eller inte framöver, och följaktligen vet jag
              inte när och hur det kan bli möjligt att sänka dessa kostnader
              igen. Den ambitionen måste vi rimligtvis ha.
            </seg>
            <seg xml:id="i-cab41e25b3c526be-0">
              Det kan dessutom uppfattas som ett misstänkliggörande av företagarna
              och företagen, och det stämmer inte med min och Centerpartiets
              bild av det privata näringslivet.
            </seg>
            <seg xml:id="i-14fee4e6742fe8af-0">
              Vi ska inte behöva ha en tredubbel granskning av våra företag,
              eller egentligen en fyrdubbel.
            </seg>
            <seg xml:id="i-e23ba84d30b0ea1b-0">
              Först granskar de ekonomiansvariga i företaget. Sedan granskar
              bokföringsfirman. Sedan granskar den auktoriserade godkände revisorn,
              och till sist granskar Skatteverket. Är detta egentligen rimligt
              och nödvändigt, och är det konstigt att det blir dyrt för företagaren?
            </seg>
            <seg xml:id="i-40043c618ce3cd60-0">
              Jag och vi ser det som ett första steg i riktning mot en förenkling
              för företagandet i Sverige, men Centerpartiet vill mer och kommer
              också att arbeta för det under kommande mandatperiod med målet
              att fler ska slippa både revision och de kostnader som den är
              förknippad med.
            </seg>
          </u>
          <note xml:id="i-034133c60bdce3df-0">
            Jag yrkar bifall till förslaget i utskottets betänkande.
          </note>
          <note type="speaker" xml:id="i-f6ffce39a0d8f09a-0">
            Anf. 36 JAN ERTSBORN (fp):
          </note>
          <u who="jan_ertsborn_202f6d" xml:id="i-588c2a1261d338de-1">
            <seg xml:id="i-98559840555ca1ac-0">
              Herr talman! Vi har under några år haft en debatt om revisionspliktens
              vara eller icke vara. Vi har däremot inte haft någon debatt om
              företagarnas behov av ekonomiska rådgivare. Det känns därför tillfredsställande
              därför att företagare i dag, även om de driver en mindre verksamhet,
              faktiskt är i behov av att ha en kvalificerad rådgivare. Om det
              sedan heter revisor, redovisningskonsult eller någonting annat
              har ingen större betydelse. Det viktiga är att det är en ekonomisk
              rådgivare som kan stötta just den företagaren och just det företaget.
            </seg>
            <seg xml:id="i-faf3a57aba1787a7-0">
              Med utgångspunkt från detta är det tillfredsställande att åtminstone
              de mindre företagen nu slipper revisionsplikten och kan ha en
              rådgivare som står enbart på företagets och företagarens sida
              och inte har några anmälningsskyldigheter gentemot olika myndigheter.
              Där tycker jag att vi ser den stora fördelen.
            </seg>
            <seg xml:id="i-30776dd519a3e729-0">
              Jag delar Lennart Petterssons uppfattning att detta får anses
              vara första steget. För stunden kan jag känna mig tillfredsställd,
              men jag tror att vi inom loppet av några år måste gå vidare och
              ge fler företag möjligheten att inte behöva ha en revisor.
            </seg>
            <seg xml:id="i-15cc23ec7ab6cc43-0">
              Jag har samma uppfattning som Lennart Pettersson också när det
              gäller det skattefel på vilket man försökt sätta siffran 1,3 miljarder.
              Den siffran är överdriven. Över huvud taget undrar jag hur man
              har kunnat komma fram till den siffran. Jag tror inte alls på
              den.
            </seg>
            <seg xml:id="i-5c1e4279f4f764c4-0">
              Jag vill passa på att tala om hur det ser ut i Danmark där mindre
              företag i några år inte behövt ha revisor. Jag citerar tidningen
              Balans:
            </seg>
            <seg xml:id="i-a2f07763dbd73710-0">
              En besparing på 155160 miljoner danska kronor för företagen,
              men bara smärre effekter på skatteintäkterna och ingen effekt
              på den ekonomiska brottsligheten. Det är slutsatserna i en utvärdering
              som danska Erhvervs- och selskabsstyrelsen gjort av konsekvenserna
              av revisionspliktens slopande.
            </seg>
            <seg xml:id="i-2775b2307b324aa1-0">
              Jag tror att det är precis så det kommer att se ut i Sverige
              när vi fått den förändring utvärderad som vi i dag är på väg att
              besluta om.
            </seg>
          </u>
          <note xml:id="i-3d4766e4d00a0874-0">
            Herr talman! Jag yrkar bifall till utskottets förslag i betänkandet.
          </note>
          <note type="speaker" xml:id="i-5f8e79e427373c19-0">
            Anf. 37 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-170c118225adb397-2">
            <seg xml:id="i-ec2ba976c1cd1fd7-0">
              Herr talman! Äntligen får vi debattera ett betänkande där vi,
              tror jag, är väldigt överens över gränserna. Vi är övertygade
              om att det som föreslås blir bra för våra småföretagare som kan
              spara runt 2 ½ miljard kronor. Sedan finns det en och annan som
              sannolikt behöver stöd och hjälp med ekonomisk rådgivning, som
              någon här nämnt. Vi tror att det blir väldigt bra. Det är hög
              tid att vi genomför lättnader för våra företagare.
            </seg>
            <seg xml:id="i-0e56be144484ccc3-0">
              Herr talman! Jag håller med Jan Ertsborn och tror på de goda
              effekter som motsvarande förändring inneburit i Danmark där det
              inte är någon nämnvärd brottslighet efter det att den här typen
              av begränsad revisionsplikt tagits bort. Det är det bara att ta
              till sig och att vara glad över.
            </seg>
            <seg xml:id="i-9e4b5bb394a1c5fd-0">
              Vi i Alliansen kan känna tillfredsställelse med det som föreslås.
              Vi kristdemokrater yrkar bifall till utskottets förslag i betänkandet
              och känner oss helt nöjda med vad som nu är fallet.
            </seg>
          </u>
          <note xml:id="i-04cf560dd748642e-3">
            Överläggningen var härmed avslutad.
          </note>
          <note xml:id="i-b8870a8de55494d8-0">
            11 § Vissa fastighets- och stämpelskattefrågor
          </note>
          <note xml:id="i-14db6f94ce5ea670-5">
            Föredrogs
          </note>
          <note xml:id="i-a65ca9e295403169-0">
            Talmannen konstaterade att ingen talare var anmäld.
          </note>
          <note xml:id="i-032515384a7a200d-0">
            12 § Ny skollag
          </note>
          <note xml:id="i-14db6f94ce5ea670-6">
            Föredrogs
          </note>
          <note type="speaker" xml:id="i-91176af175fd83f3-0">
            Anf. 38 MARIE GRANLUND (s):
          </note>
          <u who="marie_granlund_2a02ae" xml:id="i-a9ceee09e4ceda6d-0">
            <seg xml:id="i-f28ff7ec06121b52-0">
              Herr talman! Arbetet med en ny skollag har pågått i en rad år
              under både denna och föregående mandatperiod. Det behövs verkligen
              en ny skollag. Även om förändringar gjorts i skollagen från 1985
              de har gjorts löpande utifrån samhällets krav och skolans utveckling
              är det nödvändigt både att ta ett helhetsgrepp om lagstiftningen
              som rör de olika skolformerna och att ge skollagen bästa möjliga
              struktur och den tydlighet som krävs.
            </seg>
            <seg xml:id="i-daec961e62a7b515-0">
              Till övervägande del delar vi regeringens bedömningar i förslaget
              till ny skollag som i stora delar utgår från det utkast till lagrådsremiss
              som vi tog fram förra mandatperioden. På grund av den korta beredningstiden
              har det emellertid varit omöjligt för oss att gå igenom alla förslagen.
              Till exempel har vi blivit varse att Dyslexiförbundet och hela
              handikapprörelsen i flera veckor försökt rikta uppmärksamhet på
              att den nya skollagen har en fallucka för elever med funktionsnedsättningar.
              Detta avser vi självklart att förändra. Till detta kommer en skoningslös
              kritik från Lagrådet som har 77 sidor med invändningar.
            </seg>
            <seg xml:id="i-81e39908dd2aeec7-0">
              Av dessa anledningar kommer vi att yrka avslag på propositionen.
            </seg>
            <seg xml:id="i-6c87d8f634366508-0">
              Herr talman! För att det ska bli lugn och ro i skolan vill vi
              socialdemokrater ha en blocköverskridande politik när det gäller
              skolan och betygssystemen. Vi är inte ensamma om detta. Lärarförbundet,
              Lärarnas Riksförbund och elevorganisationerna har krävt detsamma,
              för vi drivs av en gemensam övertygelse om att skolan behöver
              långsiktigt hållbara reformer som på riktigt är väl förankrade
              bland dem som varje dag finns i skolan.
            </seg>
            <seg xml:id="i-08a0d81984d91aee-0">
              Tidigare socialdemokratiska regeringar har försökt hitta kompromisser
              över blockgränser. Många gånger har folkpartister och socialdemokrater
              gjort upp. Även tidigare borgerliga regeringar har haft en sådan
              ambition. Beatrice Ask försökte utforma en läroplan med bred politisk
              förankring. Det är den läroplanen vi i dag arbetar efter. Vi socialdemokrater
              gillade inte allt i den men ansåg att det var viktigt att kompromissa.
            </seg>
            <seg xml:id="i-decb8481cd152c97-0">
              Jan Björklund med sin konfrontatoriska stil är en helt ny företeelse
              i svensk skolpolitik. Men det är inte konfrontation vi behöver!
              Ju fler långsiktiga lösningar det går att finna, desto bättre
              är det för svensk skola. Skolan och barnen är för viktiga för
              att inte alla partier ska anstränga sig och försöka komma överens.
              Ett barn som i tolv år går i skola kan under sin skoltid få uppleva
              fyra olika regeringar med helt olika skolpolitik. Det är inte
              rimligt. Vi borde kunna komma överens om skolans ramverk, skollagen.
              Jag kan lova att det ändå kommer att finnas åtskilliga andra saker
              att slåss om.
            </seg>
            <seg xml:id="i-71557f83806b1e86-0">
              Herr talman! I skollagsförslaget saknar vi en samlad syn på det
              som är det viktiga. Jan Björklund har under årens lopp drivit
              ett idogt arbete för att försöka sätta bilden av att några partier
              är för kunskap och för ordning och reda, medan andra inte är det.
              Men det är inte där skiljelinjen i svensk utbildningspolitik går.
              Jag ska ta några exempel.
            </seg>
            <seg xml:id="i-c29b7610e825064f-0">
              Nu för tiden är det väldigt många val man ska göra. Man ska välja
              elbolag, och man ska välja pensionsfond. Ja, listan kan göras
              lång. Men det finns ett val som vi aldrig kan göra men som påverkar
              våra förutsättningar mer än något annat och det är vilka föräldrar
              vi har.
            </seg>
            <seg xml:id="i-ab0471d4505ab506-0">
              Vi säger att alla barn har rätt att utvecklas och att nå kunskapsmålen
              oavsett vilka förutsättningar man har, vilken utbildning eller
              inkomst föräldrarna har eller var man bor. Om skolan inte lyckas
              i sitt uppdrag slår den sociala bakgrunden igenom. Därför måste
              alla skolor vara bra skolor.
            </seg>
            <seg xml:id="i-174ccee97f6eb64a-0">
              Vi kan i dag konstatera att klyftorna i skolan ökar. Samtidigt
              har de elever som når mycket goda resultat varken blivit fler
              eller bättre än tidigare. Ojämlikheten i skolan drabbar och angår
              alla elever.
            </seg>
            <seg xml:id="i-a2b14ef224127e8e-0">
              Sedan år 2006 minskar andelen elever som är behöriga till gymnasiet.
              Det är dags, Jan Björklund, att börja ta ansvar! Det är du som
              regerar.
            </seg>
            <seg xml:id="i-8116bb3890c7f700-0">
              Vi säger att alla barn är olika och kräver olika resurser. Därför
              måste resurser fördelas efter behov.
            </seg>
            <seg xml:id="i-49e6591870598dbe-0">
              Skolverket konstaterar i sin utmärkta rapport att resurserna
              i den svenska skolan inte fördelas efter behov. Vi vill därför
              ha en portalparagraf som just säger att alla barn är olika och
              att resurser ska fördelas efter behov.
            </seg>
            <seg xml:id="i-fca6300654271ea4-0">
              Självklart måste skolan också få mer pengar. Vi tror att lärare
              gör skillnad, och vi säger att barnen inte ska behöva betala krisen.
            </seg>
            <seg xml:id="i-8ada84819589b944-0">
              För 60 år sedan skapades den svenska enhetsskolan. Grundtanken
              var inte bara att höja själva utbildningens kvalitet utan också
              att skapa en kvalitativt bättre skola genom att alla barn och
              ungdomar med olika bakgrund skulle gå i samma skola. Vi anser
              att det måste införas ett övergripande mål för skolan. Varje skola,
              oavsett huvudman, ska arbeta för en socialt och kulturellt blandad
              sammansättning av elever. Sverige är ett litet land, och vi har
              inte råd med att någon släpar efter. Vi behöver alla, och alla
              kan mycket mer om de bara får chansen.
            </seg>
            <seg xml:id="i-802e129ee5d1f740-0">
              Nu när ungefär 40 procent av eleverna i de större städerna går
              i fristående skolor är det också dags att gå från konkurrens till
              samarbete detta för elevernas skull. Vi vill att de kommunala
              och fristående skolorna börjar samarbeta såväl vid etablering
              som senare. Självklart ska alla skolor ingå i samma kvalitetsutvärderingssystem,
              och självklart ska meddelarskydd gälla oavsett vilken skola det
              gäller. Lika regler ska förekomma, och självklart ska inte de
              skolor som Plymouthbröderna startar kunna etablera sig.
            </seg>
            <seg xml:id="i-bd188588c71b14ed-0">
              Herr talman! Skoldebatten framställs många gånger som att det
              handlar om symbolfrågor som betyg och kvarsittningar eller försittningar,
              som väl är det nya nu. Jag skulle dock vilja säga att det finns
              en annan viktig skiljelinje som ibland går ganska obemärkt förbi,
              och jag tänker ta tillfället i akt och ta upp några av de punkter
              som också finns med i skollagsförslaget. Det handlar nämligen
              om de stängda dörrarnas politik, och det handlar om minskade utbildningsambitioner.
            </seg>
            <seg xml:id="i-bb311043e14516fb-0">
              Jag tänkte att jag skulle börja från början, med förskolan denna
              svenska exportsuccé. Alla kommunala företrädare som arbetar i
              kommunerna har haft besök av utländska delegationer som har velat
              se hur vi lyckats kombinera pedagogisk utveckling och jämställdhetsarbete.
              Vad gör då regeringen? Jo, man inför vårdnadsbidrag och barnomsorgspeng.
              Det kan tyckas vara hyggligt harmlöst och ett sätt att öka valfriheten,
              men vad är det som händer i praktiken? Jo, de barn som har det
              största behovet av svensk förskola stängs ute och halkar efter.
            </seg>
            <seg xml:id="i-69efecdff7ab978d-0">
              I Helsingfors har flera förskolor stängt just på grund av detta.
              Många barn kommer därför inte i kontakt med svenska språket förrän
              de börjar i skolan. Vi vill i stället satsa på svensk förskola.
              Barngrupperna måste minska. Varför inte låta barn pröva på ett
              nytt språk när de är små? Förskolecheferna ska självklart jämställas
              med rektorerna, och självklart ska vi ha barnomsorg på obekväm
              arbetstid.
            </seg>
            <seg xml:id="i-5a93b7b787337d80-0">
              Så till grundskolan. OECD och Skolverket konstaterar att den
              sammanhållna skolan är den mest framgångsrika. Vad gör då regeringen?
              Jo, man inför ett nytt betygssystem som börjar i förskoleklass,
              bara för att sortera. Man inför nya elitklasser trots att man
              vet att den sammanhållna skolan är den mest framgångsrika och
              att de tidiga valen blir ett faktum. Det man väljer när man är
              elva år kommer att få stor påverkan på vilka möjligheter man kommer
              att ha framöver när man ska välja gymnasieprogram och yrke.
            </seg>
            <seg xml:id="i-091612c50af9a11a-0">
              Varför är det då så dåligt med tidiga val? Jo, för barn är barn
              och måste alltid ha möjlighet att utvecklas och göra nya bedömningar.
              Barn är inte lika hela tiden. Sakta men säkert luckrar man upp
              den sammanhållna skolan, på samma sätt som i gymnasiet där det
              blir vattentäta skott mellan de yrkesinriktade och de teoretiska
              programmen. Vi hade kunnat ha en ny, modern gymnasieskola på plats
              om inte Jan Björklund under en av de första dagarna hade rivit
              upp det riksdagen fattat beslut om en gymnasieskola med en ny,
              modern lärlingsutbildning. En hel generation ungdomar har gått
              miste om en bättre utbildning.
            </seg>
            <seg xml:id="i-bd21a2362b42dd4c-0">
              Varför är det så viktigt att vissa inte ska kunna gå vidare?
              Varför är det så viktigt att stoppa detta? Inte ens om man använder
              hela sitt individuella val kommer man att kunna få allmän behörighet.
              Av eleverna som gick ut byggprogrammet 2009 kan vi se att 92,8
              procent klarade av sina studier, jämfört med naturprogrammet där
              det var 91,8 procent. Varför är det så viktigt att stänga ute
              hälften av landets ungdomar?
            </seg>
            <seg xml:id="i-600590a662cad7a7-0">
              Vi har en utbildningsminister som hela tiden säger att alla inte
              kan bli akademiker. Nej, vem i hela fridens namn vill att alla
              ska bli akademiker? Alla vill inte bli folkpartister, och alla
              vill inte bli akademiker. Men varför inte tillåta en undersköterska
              att faktiskt gå vidare och ta en omvårdnadskurs på yrkeshögskolan?
              Det är nämligen där dörrarna nu stängs.
            </seg>
            <seg xml:id="i-fa2e2ab80744bac5-0">
              Skolverket och forskningen visar att ökad sortering sänker kunskapsresultaten
              för alla elever, och nyligen kommenterade nuvarande universitetskanslern
              att de nya antagningsreglerna till högskolan börjar tillämpas
              i höst. Systemet är helt klart krångligt och ställer höga krav
              på dagens ungdomar eftersom valen måste göras allt tidigare för
              att öka chanserna att komma in på högskolan. Redan i årskurs 5,
              när man väljer språk, är det sannolikt att barn med engagerade
              föräldrar gynnas. Trots detta lägger regeringen fram förslag efter
              förslag som sorterar barn allt lägre ned i åldrarna.
            </seg>
            <seg xml:id="i-c62cdca0e1ef2640-0">
              Till detta kommer slakten på komvux, där det nu i lågkonjunktur
              finns färre platser än 2006 då det var högkonjunktur. En ny regel
              införs i förslaget till skollag, vilket innebär att det blir förbjudet
              att läsa upp betyg. De som läser på komvux kommer också att hamna
              i en sämre kvotgrupp. Trots att vi har de största ungdomskullarna
              sedan 40-talet bygger man inte ut högskolan. I en syskonskara
              kommer det att handla om vilket år man är född och inte hur begåvad
              man är. Andelen som går vidare till högre studier har minskat
              från 44,8 procent till 43,6 år 2008.
            </seg>
            <seg xml:id="i-58b146bf028b7b34-0">
              För första gången någonsin sänker man utbildningsambitionerna
              i Sverige. Återvändsgränderna blir ett faktum. Alla kan, och alla
              ska få en chans till och en chans till, och en chans till även
              om man valde fel när man var elva år. Det är vår ambition, och
              vi kommer att öppna dessa dörrar om vi vinner valet.
            </seg>
            <seg xml:id="i-288b384bad7fd7b2-0">
              Herr talman! Det är här den stora skiljelinjen går i svensk utbildningspolitik,
              om man vill ha en möjligheternas skola eller den stängda dörrens
              utbildningssystem. Med detta yrkar jag bifall till reservationerna
              1, 3, 6 och 10.
            </seg>
          </u>
          <note type="speaker" xml:id="i-f5f0ff1f97f27ec9-0">
            Anf. 39 ROSSANA DINAMARCA (v):
          </note>
          <u who="rossana_dinamarca_0bda0d" xml:id="i-6ff0acd1a321a15a-0">
            <seg xml:id="i-eacc3250c5476325-0">
              Herr talman! Vi är framme vid den sista debatten för utbildningsutskottet
              den här mandatperioden. På skol- och utbildningsområdet var det
              till en början många förändringar som föreslogs. Det har handlat
              om att förbjuda elevmajoritet i lokala styrelser och om låtsasbefogenheter
              för lärare. Man har bromsat upp en ny gymnasieskola för att komma
              med en annan, som delar upp och urholkar utbildningarna. Regler
              för de fristående skolorna har blivit generösare.
            </seg>
            <seg xml:id="i-3a76b191588aedb0-0">
              Nu är det dock den sista debatten, och vi har kommit till det
              regeringen själv nästan har beskrivit som sitt flaggskepp. Om
              jag inte minns helt fel sade Sten Tolgfors i kammaren före det
              förra valet att en borgerlig regering skulle kunna skriva ihop
              en skollag på ett par veckor. Nu står vi här, fyra år senare,
              med en skollag som inte är fullständig och en skollag som har
              fått massiv kritik från Lagrådet för att vara slarvig.
            </seg>
            <seg xml:id="i-f7acb30e305f5e34-0">
              Förvisso kan vi se att Jan Björklund har lyssnat på Vänsterpartiet
              när det gäller kravet på att alla lärare i skolan ska vara behöriga
              för att vi ska kunna garantera alla elevers rätt till utbildning.
              Det är bra, men vi vill att samma behörighetskrav ska gälla också
              för modersmålslärare och yrkeslärare. Det är synd att Björklund
              har missat det.
            </seg>
            <seg xml:id="i-07cf411ae799d38c-0">
              Även om stora delar av skollagen var sådant som fanns med redan
              när s, v och mp förhandlade under förra mandatperioden kan vi
              inte bara yrka på förändringar, utan vi måste yrka avslag. Därför
              yrkar jag så här inledningsvis bifall till reservation 1.
            </seg>
            <seg xml:id="i-2bddc2dbb24b0c97-0">
              Fru talman! Jag fick mig ett litet skratt i morse när jag slog
              upp Svenska Dagbladet och läste Brännpunkt. Det blir nämligen
              lätt parodiskt när regeringsföreträdare pratar om forskning på
              skolområdet. Margareta Pålsson hänvisar till en rapport där det
              redan i sammanfattningen klargörs att man inte kan dra några entydiga
              slutsatser. Tvärtom är det ganska många kanske i den rapporten.
            </seg>
            <seg xml:id="i-bbc94cddd2024c80-0">
              Om regeringen var intresserad av forskning på utbildningsområdet
              på riktigt skulle man kanske ha tagit till sig det som fler än
              en forskare har kommit fram till, nämligen att det behövs andra
              mer utvecklade uppföljningsverktyg i skolan om man är intresserad
              av uppföljning och inte bara sortering.
            </seg>
            <seg xml:id="i-2600dfa13eb8ab92-0">
              Betygen är inte ett informationsverktyg utan ett urvalsinstrument
              och verkar därmed bara sorterande. Vi i Vänsterparitet och De
              rödgröna vill följa upp och förbättra de uppföljningsverktyg som
              finns i skolan. Vi vill ha nationella riktlinjer för utvecklingssamtal
              och skriftliga omdömen så att vi får en likvärdig bedömning oavsett
              vilken lärare man har och vilken skola man går på.
            </seg>
            <seg xml:id="i-e025f6b67c91e440-0">
              Vi vill till skillnad från regeringen lagstifta om alla elevers
              rätt till att nå kunskapsmålen. Skolplikten ska omfatta mer än
              elevers skyldighet att vara i skolan. För Vänsterpartiet gäller
              det även elever med funktionsnedsättning. Elever med funktionsnedsättning
              ska kunna kräva en lika bra utbildning som alla andra elever och
              ska givetvis få stöd även för att nå såväl VG som MVG.
            </seg>
            <seg xml:id="i-ea29d6b18ef64ae1-0">
              När vi ändå är inne på betygstemat vill jag lyfta fram högerpartiernas
              förbud mot att läsa upp betygen på komvux samtidigt som man också
              försvårar för dem som läst på komvux att gå vidare till den högre
              utbildningen. Vi ser kunskap som en rättighet. Vuxenutbildningen
              har varit viktig för att alla ska kunna tillgodogöra sig den rättigheten,
              fram till nu. Den reaktionära högerregeringen ser på komvux som
              en gräddfil eller räkmacka in i högskolan. Det är underförstått
              att det är fusk att komplettera sin gymnasieutbildning som vuxen.
              Det är en syn vi inte delar, minst sagt.
            </seg>
            <seg xml:id="i-b09da8cf0084b274-0">
              Fru talman! När skolministern presenterade sitt förslag till
              skollag lyfte han elevhälsan och att man nu specificerar vilka
              personalkategorier som ska ingå, och det är bra. Det som är mindre
              bra, och som jag väljer att fokusera på här, är de delar skolministern
              valde att inte lyfta upp. Man lägger inte in mer pengar till elevhälsan
              för att kunna bygga ut den med dessa personalkategorier. Vi vet
              att allt fler elever mår dåligt, och de ska inte mötas av en lapp
              på kuratorns dörr om att hon eller han träffas tre timmar en gång
              i veckan. Det är varken hållbart utifrån elevernas eller kuratorernas
              perspektiv. Jag har mött kuratorer som ansvarar för 1 000 elever
              på sex olika skolor. Åt detta gör regeringen ingenting.
            </seg>
            <seg xml:id="i-e7e18a8d2fd93b5e-0">
              Det Björklund inte heller pratade om på sin presentation var
              att man i den nya skollagen tar bort paragrafen om att elevhälsan
              ska vara kostnadsfri och att det är huvudmannen för skolan som
              ska anordna skolhälsovården. I stället står där nu en mer luddig
              skrivning om att det ska finnas tillgång till elevhälsa. Vad innebär
              det i realiteten? Ska eleverna vara hänvisade till vårdcentralen
              i området, eller vad?
            </seg>
            <seg xml:id="i-10e3df745168645b-0">
              För att vi ska få en väl fungerande elevhälsovård som både är
              tillgänglig för eleverna och där personalen inom elevhälsan är
              delaktig i arbetsmiljöarbetet i skolan är det av oerhört stor
              vikt att man finns i skolan.
            </seg>
            <seg xml:id="i-7415241563d4345c-0">
              Fru talman! Den verksamhet inom utbildningsväsendet som farit
              mest illa är fritidshemmen. Fritidshemmen är viktiga för att ge
              barn en bra och meningsfull fritid samt stöd i deras utveckling.
              Fritidshemmen ska ingå som en integrerad del i en samlad skoldag.
              Därför anser vi att fritidshemmen måste göras tillgängliga för
              alla barn, och även barn till arbetslösa och föräldralediga ska
              ha rätt till en plats i fritidshem. Det är särskilt viktigt nu
              när allt fler föräldrar har drabbats av arbetslöshet och flera
              barn har ryckts undan från sin fritidshemsplats.
            </seg>
            <seg xml:id="i-9468b938f5b39656-0">
              Ett stort problem i fritidshemmen är bristen på resurser, vilket
              har inneburit att personaltätheten är mycket låg och barngrupperna
              följaktligen väldigt stora. Under de senaste två decennierna har
              antalet barn i grupperna mer än fördubblats. Skolverkets lägesbedömningar
              har pekat på problemen med stora barngrupper och lite personal
              på många fritidshem. Den här situationen gör det omöjligt att
              bedriva en vettig pedagogisk verksamhet, utan att det enbart blir
              förvaring.
            </seg>
            <seg xml:id="i-8af88e1c921f1238-0">
              Vi vill att det ska framgå av skollagen att fritidshemmen ska
              ingå i de kvalitetsredovisningar som varje kommun ska vara skyldig
              att genomföra. Det måste också göras tydligare att det krävs vissa
              förutsättningar för att verksamheten ska hålla godtagbar kvalitet.
              Eftersom situationen i många fritidshem är akut och till och med
              hälsovådlig krävs det snabba åtgärder. Vi vill därför införa ett
              maxtak för gruppstorlekar på maximalt 20 elever och minst två
              pedagoger. Även inom fritidshemmen ska personalen vara utbildad
              och behörig.
            </seg>
            <seg xml:id="i-061625af3d5bb049-0">
              Fru talman! Rätten till barnomsorg på obekväm arbetstid är en
              viktig fråga, inte minst för ensamstående föräldrar. De senaste
              åren har den rätten försvagats. Därför förväntade jag mig faktiskt
              att se en förstärkt rätt i den nya skollagen. Högerregeringen
              har starkt drivit arbetslinjen men backar inte upp med barnomsorg
              för det.
            </seg>
            <seg xml:id="i-1eb936349fa0e5e8-0">
              Det rimmar illa att viktiga samhällsfunktioner förutsätts vara
              tillgängliga dygnet runt men att kommunerna inte har någon skyldighet
              att anordna barnomsorg för dem som arbetar på just kvällar och
              helger. För oss duger det inte med att kommunerna ska sträva efter
              att erbjuda omsorg på obekväm arbetstid. Finns behovet ska kommunerna
              erbjuda barnomsorg oavsett vilken tidpunkt på dygnet det handlar
              om.
            </seg>
            <seg xml:id="i-611b85e2d13dc397-0">
              Fru talman! För Vänsterpartiet är det självklart att kommunen
              borde ha en reell möjlighet att ha direkt inflytande över etableringen
              av en fristående skola. Därför vill vi se att skollagen ändras
              så att Skolinspektionen bara kan godkänna en ny fristående skola
              som bidragsberättigad om kommunen i fråga har tillstyrkt det.
            </seg>
            <seg xml:id="i-c22f4a86b68f33bd-0">
              Vi tycker att det också i fortsättningen ska finnas en undre
              gräns för antalet elever för att godkänna en fristående skola
              och att skolan ska ansöka om dispens för att beviljas undantag
              från den regeln. En enskild huvudman har sällan, till skillnad
              från en kommunal huvudman, flera skolor och flera anställda lärare
              och annan personal som kan arbeta deltid på olika skolor eller
              tillfälligt förstärka undervisningen på skolor med mycket få elever.
            </seg>
            <seg xml:id="i-ce44edd751519e25-0">
              Den senaste trenden är att enskilda personer vill överta och
              privatisera verksamheten i kommunala skolor. Ofta är det anställda
              vid skolan som menar att de inte kan utveckla verksamheten i önskad
              riktning om skolan styrs av demokratiskt valda politiker. Företeelsen
              brukar kallas för avknoppning. Men ett förskönat språkbruk kan
              inte dölja det faktum att det är fråga om utförsäljning av gemensamt
              styrda verksamheter och gemensam egendom. Konsekvenserna av denna
              utveckling är svåra att förutse, men redan nu kan stora problem
              anas.
            </seg>
            <seg xml:id="i-4bdaa5e5269272ef-0">
              Mot bakgrund av detta föreslår vi att det tillsätts en utredning
              om privatisering av kommunala skolor som får i uppdrag att se
              över nuvarande regler, analysera möjliga konsekvenser av utvecklingen
              och föreslå nya regler, bland annat i fråga om det som nämnts.
            </seg>
            <seg xml:id="i-898896b3ba2312e9-0">
              Fristående skolor utan annat märkbart syfte än det ekonomiska
              vinstintresset hör, enligt vår mening, inte hemma inom det svenska
              utbildningsväsendet. För Vänsterpartiet kommer rätten till kunskap
              alltid att vara överordnad rätten till vinst. Vinst är ett olämpligt
              styrmedel i en verksamhet som ska vara behovsstyrd. I de fall
              en skola får ett överskott bör detta återinvesteras i verksamheten
              och på det sättet komma eleverna till godo.
            </seg>
            <seg xml:id="i-d185ac574fb9eef7-0">
              Därför tycker vi att det är direkt olämpligt att tillåta driftsformer
              som är anpassade till affärsverksamhet på en kommersiell marknad
              och vilkas främsta syfte är att generera vinster till ägarna.
              Mot bakgrund av detta föreslår vi att det tillsätts en utredning
              som ska lämna förslag till hur offentliga bidrag ska användas.
            </seg>
            <seg xml:id="i-c55861979d6c2916-0">
              Fru talman! Skollagen är omfattande. Jag har redan överskridit
              den tid jag hade anmält för mitt anförande, och det är inte möjligt
              att ta upp allting. Vi har reservationer som täcker de delar där
              vi har en annan åsikt än regeringen. Vi ser fram emot att få genomföra
              ändringarna efter maktskiftet i höst.
            </seg>
          </u>
          <note xml:id="i-45b6437374d6e727-0">
            Jag yrkar bifall till reservationerna 8, 13, 34, 49 och 57.
          </note>
          <note type="speaker" xml:id="i-fbc790f0cb36fad1-0">
            Anf. 40 MATS PERTOFT (mp):
          </note>
          <u who="mats_pertoft_740cd3" xml:id="i-cdc90c5deab2f63d-0">
            <seg xml:id="i-7418a9dd61bf1cb2-0">
              Fru talman! Jag vill börja med att yrka bifall till reservationerna,
              för tids vinnande till reservationerna 1, 3, 11 och 33 även om
              vi i Miljöpartiet naturligtvis står bakom också våra övriga reservationer.
            </seg>
            <seg xml:id="i-24d2db6f886f2155-0">
              Fru talman! Det är inte ofta som man får tillfälle som förtroendevald
              att följa en lagprocess från början till slut. Jag hade förmånen
              att vara med i Skollagskommittén, som lade fram sitt betänkande
              2002. Vi är två här i kammaren som var med på den tiden utbildningsminister
              Jan Björklund och jag. Det har runnit en del vatten under broarna
              sedan dess. Som Rossana Dinamarca påpekade sade bland annat Sten
              Tolgfors förra mandatperioden att det bara skulle ta fyra veckor
              för Alliansen att fixa skollagsförslag. Det tog lite längre tid.
              Det är en rejäl pappersbunt på några tusen sidor. Ändå hann ni
              i Alliansen inte med att få in det här med betyg från årskurs
              6. Det var märkligt att ni inte hann få med detta. Men det är
              ett faktum.
            </seg>
            <seg xml:id="i-4cf022ee3c611c7c-0">
              Jag har ägnat de senaste dagarna åt att titta tillbaka och försöka
              se: Vad gjorde vi? Vad kom vi fram till i Skollagskommittén? Hur
              står det här förslaget i förhållande till det?
            </seg>
            <seg xml:id="i-08de947a771f74f4-0">
              När vi diskuterade skollagen under de tre år som den parlamentariska
              kommittén arbetade tänkte vi väldigt framtidsinriktat. Vi var
              överens om en målstyrd skola. Vi menade att det var viktigt att
              inte detaljstyra skolornas arbete. Vi ville lyfta fram professionens
              ansvar. Bland annat var det underförstått i alla diskussioner
              som jag var med om i alla fall jag vet inte om Jan Björklund var
              med på dem eller om han missade dem att timplanen skulle avskaffas.
            </seg>
            <seg xml:id="i-548425756a84a43f-0">
              Det pratades mycket om att inte detaljreglera för mycket. Det
              talades om lika regler för kommunala och fristående skolor. Det
              var till och med så att kommittén gjorde uppror mot sekretariatet
              och ändrade skrivningarna just därför att vi ville ha lika regler.
              Vi utgick från att vi skulle anpassa regelverket så att kommunala
              skolor skulle ha lika stor frihet pedagogiskt som fristående skolor.
            </seg>
            <seg xml:id="i-6c5b736f0748adbe-0">
              Vi ville lyfta fram kreativiteten och initiativförmågan. Det
              var en kommitté som tänkte framåt, som funderade: Hur kan svensk
              skola utvecklas inför framtiden?
            </seg>
            <seg xml:id="i-c1ab37eaa55f9b5f-0">
              Vad har hänt? När jag jämför detta med det nu föreliggande förslaget
              till skollag skulle jag vilja säga att väldigt mycket är samma.
              På många punkter finns en klar överensstämmelse. På många punkter
              kan jag ställa mig bakom förslaget. Men det finns väldigt mycket
              som gör det tyvärr nödvändigt att jag tillsammans med Socialdemokraterna
              och Vänsterpartiet yrkar avslag.
            </seg>
            <seg xml:id="i-9900fcba519d1412-0">
              Det gäller just de saker som jag nyss nämnde. Timplan skrivs
              det ingenting om. Det talas mer om disciplin och regler än om
              framtidstro. Det här med detaljreglering går vidare. Vi får nästan
              dagligen mejl från både kommunala och fristående gymnasieskolor
              som är mycket oroade över den pedagogiska friheten på gymnasiet
              med de lokala varianterna. Vi ser att kvarsittning, som jag redan
              under kommittétiden debatterade med utbildningsministern om i
              medier, finns fortfarande kvar. Nu har Alliansen till och med
              hittat på försittning; man tycker inte att det räcker med kvarsittning.
              De betygsliknande omdömena har blivit ännu mer betygsliknande.
            </seg>
            <seg xml:id="i-90fc4070702b102f-0">
              När jag läser förslaget frågar jag mig: Var är framtidstanken?
              Vi vet att den svenska skolan är duktig internationellt sett på
              kreativitet, på initiativförmåga. När vi i utbildningsutskottet
              var i Japan mötte vi en svensk gäststudent vid Tokyos universitet
              som förklarade skillnaden mellan svenska studenter och japanska.
              Han upplevde att japanska studenter vid universiteten hade samma
              självständighet som gymnasieeleverna har i Sverige. Det gav mig
              ett bestående intryck.
            </seg>
            <seg xml:id="i-e789606b0a41de55-0">
              Det säger någonting om det som jag menar att vi som förtroendevalda
              är skyldiga att göra: att vidareutveckla svensk skola, inte snäva
              in. Det är precis där min kritik är starkast när det gäller det
              här förslaget. Det finns för mycket insnävningar, för mycket detaljregleringar.
              Det är som om alliansregeringen inte litar på våra skolor, inte
              litar på våra lärare, inte litar på våra elever. I stället ska
              vi reglera, reglera och reglera. Jag tycker inte att det är framtidsinriktat.
              Jag tycker inte att det är liberalt. Jag tycker inte att det passar
              i vårt skolsystem.
            </seg>
            <seg xml:id="i-7fc4680a41282092-0">
              Vad vi vill ha och jag tror mig kunna prata också för mina rödgröna
              kamrater är kunskap. Vi vill ha kreativitet. Vi vill ha utveckling.
              Vi vill ha framtid. Vi vill ha en möjligheternas skola.
            </seg>
            <seg xml:id="i-6dfdac696653eadf-0">
              Det klarar man genom kompetensutveckling, genom uppföljning,
              genom att ge pedagogisk frihet, genom att ge lika villkor till
              fristående och kommunala skolor och inte detaljreglera. Numera
              får jag mejl även från Friskolornas riksförbund som säger att
              de i princip kan acceptera den föreslagna skollagen, men det är
              för mycket detaljregleringar. Det är om den ena fasta momssatsen
              hit och den andra administrativa momssatsen dit. Det blir för
              mycket detaljer. De som har sysslat med målstyrning vet att detaljer
              är förödande. Då förstör man ledarskapsförmågorna i dessa skolor,
              och det gäller både kommunala skolor och friskolor.
            </seg>
            <seg xml:id="i-b52e9a33f275dc66-0">
              Vad händer i stället? Jo, vi får i den här skollagen en uppräkning
              av de återvändsgränder som alliansregeringen har beslutat om de
              senaste fyra åren. Det handlar om tidiga val i klass 6. Det handlar
              om att göra det svårare respektive nästan omöjligt att göra om
              tidiga val i gymnasiet där uppdelningen alla når inte högskolekompetensen
              leder till att man blir bunden av sina tidigare val. Det handlar
              om komvux. Vi får mejl dagligen från handikappförbunden som uppmärksammat
              att det här med stöd bara berättigar till stöd till godkänd men
              inte bättre. Det handlar också om att man till exempel utan vidare
              kan ge betygsliknande omdömen till sexåringar i förskoleklassen.
              Det är sådana saker som cementerar tidiga val. Omdömen om ordning
              och reda och uppförande är sådant som jag inte förknippar med
              svensk skola.
            </seg>
            <seg xml:id="i-703cb1c0c882f1a9-0">
              Om vi vill skapa en framtid måste vi skapa möjligheter. Tyvärr
              saknas möjligheterna alltför mycket i detta förslag till skollag.
              Tyvärr verkar det som att partier som kallar sig liberala, frihetliga
              och allt möjligt inte tycker att man ska ge människor ansvar.
            </seg>
          </u>
          <note type="speaker" xml:id="i-b2a9205d7f5c23c5-0">
            Anf. 41 SOFIA LARSEN (c):
          </note>
          <u who="sofia_larsen_6f5ad8" xml:id="i-55d69fda9347a323-0">
            <seg xml:id="i-dfbdc1513e28a29c-0">
              Fru talman! Det är en historisk dag i dag när vi ska diskutera
              den nya skollagen. Det var ett tag sedan sist; 1985 kom den senaste
              skollagen på plats. Mycket har hänt sedan dess. Mycket har hänt
              i svensk skola. Mycket har hänt i omvärlden. Mycket har hänt i
              det svenska samhället. Det är hög tid, och det finns ett stort
              behov av en lag som är anpassad efter dagens verklighet.
            </seg>
            <seg xml:id="i-f0095bcb7d045ead-0">
              För tio år sedan tillsattes en parlamentarisk utredning för att
              ta fram ett förslag till ny skollag. Två år senare, alltså för
              åtta år sedan, överlämnade utredningen ett förslag till den dåvarande
              socialdemokratiska regeringen. Men där, på Utbildningsdepartementet,
              tog det tvärstopp.
            </seg>
            <seg xml:id="i-4f26ae53543f14b0-0">
              Socialdemokraterna fumlade hit och dit och fram och tillbaka.
              Två ministrar försökte lägga en ny lag på riksdagens bord, men
              ingen av dem klarade detta. Först lade dåvarande minister Östros
              förslaget i byrålådan. Sedan försökte Ibrahim Baylan förhandla
              med Miljöpartiet, för som en del socialdemokrater sade till oss:
              Vänsterpartisterna kunde man ju inte ha med i diskussionen. Sedan
              sprack även detta, och förslaget försvann ned i byrålådan igen.
            </seg>
            <seg xml:id="i-906cf07f89b6fd46-0">
              Det var alltså ett totalt misslyckande för den förra röda regeringen.
              Svensk skola fick fortsatt ha en föråldrad skollag som dessutom
              var lagad och lappad till tusen. Det är bara att konstatera att
              intresset för skolan och intresset för att ge bra, aktuella verktyg
              till lärare och doktorer inte har varit vänstersidans högsta prioritet.
              Dess värre verkar det inte vara det nu heller.
            </seg>
            <seg xml:id="i-1e63c6f073fa2be7-0">
              Skolan och dess elever och lärare har alltså fått vänta på en
              ny aktuell lag på grund av vänsterns tidigare misslyckanden. Att
              då, som vänsterkartellen gör nu, avstyrka hela det nya förslaget
              till skollag är förbluffande. Det är makalöst, tycker jag. Man
              vill hellre stoppa ned den i byrålådan igen och börja utreda det
              ena efter det andra. Hur kan man missunna lärare aktuella och
              kraftfulla verktyg? Och hur kan man missunna svenska elever rättigheter
              att lyckas? Det är, som sagt, förbluffande, fru talman.
            </seg>
            <seg xml:id="i-d6e1960d33f0a90e-0">
              Men det är väl så när man inte kan komma överens. Vad gör man
              då? Man försöker först hitta några gemensamma nämnare, men sedan
              när det visar sig att det inte går försöker man skyla över det
              och säga att allt är dåligt i stället och att regeringen inte
              har kommit någonstans. Men det är tragiskt, tycker jag, att man
              sätter sina egna misslyckanden och detta att man vill skyla över
              dem före att ge svensk skola, svenska elever och svenska lärare
              bättre verktyg i vardagen. Det är mycket trist, tycker jag.
            </seg>
            <seg xml:id="i-7a50cb2a2a54a463-0">
              Fru talman! Nu har vi äntligen en ny skollag på bordet i riksdagens
              kammare. Alliansregeringen har lyckats med det som den socialdemokratiska
              regeringen aldrig klarade av, nämligen att lägga fram en bra och
              aktuell skollag på riksdagens bord. I ett decennium har svensk
              skola fått vänta på de allra mest grundläggande verktygen för
              sin verksamhet. Nu får skolan äntligen en ny modern skollag, och
              det är en lag som speglar dagens skolväsen och som har en tydlig
              och enkel struktur att hantera saker och ting efter. Man har regler
              som så långt det är möjligt är gemensamma för alla skolformer
              och huvudmän.
            </seg>
            <seg xml:id="i-b1b1d04b3109e16d-0">
              Detta är en lag som sätter kunskapen högst, som stärker rättssäkerheten
              för eleverna och som ger lärare och rektorer de verktyg som de
              behöver. Det är en skollag för kunskap och en skollag för valfrihet
              och för trygghet.
            </seg>
            <seg xml:id="i-a44bc8e930a5cb4d-0">
              Den nya skollagen omfattar alltifrån förskola till och med vuxenutbildning.
              Det är många förändringar som har gjorts, och det har tagit tid.
              Hela skollagen har närmare 600 paragrafer. Många av dessa har
              gåtts igenom under denna mandatperiod. Skollagen blir för denna
              mandatperiod den sista del i den stora förändring som Centerpartiet
              och Alliansen har gjort på utbildningssidan.
            </seg>
            <seg xml:id="i-e8bc3ee52641427d-0">
              Vi har steg för steg under mandatperioden haft ett bygge för
              en skola för kunskap och för kreativitet och en skola som jag
              brukar uttrycka det för både ramar och kramar.
            </seg>
            <seg xml:id="i-2167675d83d0c3ce-0">
              Regeringen har satt skolfrågan högt på agendan. Vi i Alliansen
              har gjort det för att vi vet hur viktigt det är att alla barn
              och elever får med sig ordentliga kunskaper från början för att
              kunna lyckas i livet. En bra skola och en skola där eleverna får
              kunskap och trygghet men också en självkänsla att kunna bära med
              sig är oerhört viktigt. Det är grunden för ett framgångsrikt land.
              Det är också grunden för likvärdiga villkor för att alla, oavsett
              bakgrund, ska ha en ärlig chans att lyckas och kunna uppleva och
              uppnå sina drömmar i livet.
            </seg>
            <seg xml:id="i-f74bfce0ba16339d-0">
              Vi har under mandatperioden tittat mycket på hur framgångsrika
              skolor arbetar. Hur gör rektorerna? Hur arbetar man med ledarskapet?
              Hur arbetar lärarna? Hur gör man för att varje elev ska uppnå
              sin högsta potential? Utifrån detta har vi kommit fram till och
              lagt fram förslag för att stärka alla skolor i vårt land för att
              stärka likvärdigheten så att alla elever ska kunna lyckas.
            </seg>
            <seg xml:id="i-d38f3a050c0fc19b-0">
              Nu är vi på väg på den vägen. Vi har sett till att vi har fått
              tidigare insatser, en bättre utvärdering, ny lärarutbildning,
              ett gigantiskt lärarlyft för svenska lärare och en ny gymnasieskola.
              En ny betygskala kommer att införas. Vi har stärkt de kreativa
              delarna i skolan med bland annat en entreprenörskapsstrategi i
              hela utbildningssystemet. Nu kommer den sista delen för denna
              mandatperiod, alltså en ny skollag.
            </seg>
            <seg xml:id="i-acd0df2a773e9b42-0">
              Skollagen är otroligt viktig. Jag skulle vilja lyfta fram några
              delar som jag tycker är extra tydliga. Som grund kan man säga
              att vi i Alliansen vi fyra partier har tagit elevens parti i denna
              lag. Det är elevens rätt till kunskap som är i fokus och elevernas
              möjligheter att utvecklas utifrån sin fulla potential. Det är
              först när vi når detta som vi får en elevanpassad skola en flexibel
              skola där alla har möjlighet att lyckas. Det står vi för, och
              det genomför vi också.
            </seg>
            <seg xml:id="i-7e9f08ea01c36bc7-0">
              Exempel på detta är att vi stärker och tydliggör rättigheterna
              för de elever som behöver extra stöd och hjälp. Vi förtydligar
              kraven på att utreda om en elev är i behov av särskilt stöd. Åtgärdsprogrammen
              kommer nu också att kunna överklagas. Kunskapsrätten blir tydligare
              och rättssäkerheten blir tydligare.
            </seg>
            <seg xml:id="i-d20248852b40f86c-0">
              En lärare ska anmäla om en elev riskerar att inte nå målen. Vi
              stärker ytterligare denna kunskapsrätt som inte har funnits med
              tidigare. Elever som vill nå längre utifrån det godkända de har
              ska också få möjligheten till detta. Även profilklasser, som jag
              tycker är viktigt, kommer nu att kunna bli möjligt. Först då får
              vi en riktigt elevanpassad skola.
            </seg>
            <seg xml:id="i-680643d8624a1fd9-0">
              Vi stärker kvaliteten genom att skolorna ska ha ett systematiskt
              kvalitetsarbete. Detta är någonting helt nytt. Det är likvärdigt
              med det man har inom vården och sjukvården. Det innebär att varje
              skola måste ha tydliga mål och en tydlig strategi. Utifrån detta
              har man sitt kvalitetsarbete. Det blir enklare med uppföljning.
              Det blir också enklare för den enskilda skolan att upptäcka vad
              som har gått galet och hur man kan göra rätt. Lärarna är skolans
              viktigaste resurs. Mycket har vi gjort, men i och med den nya
              skollagen skärper vi kravet på behöriga lärare. Vi säger också
              att läraren ska ha utbildning för just den undervisning han eller
              hon ska bedriva. Karriärvägarna görs tydligare ett mycket bra
              steg som gör att statusen även för lärarna ökar.
            </seg>
            <seg xml:id="i-3b982aaa8a8afbb7-0">
              Eleverna i skolan måste må bra för att kunna prestera bra. Därför
              gör vi också tryggheten i skolan ännu bättre. Vi stärker elevhälsan.
              Vi ökar tryggheten och studieron på flera olika sätt. Vi ger lärarna
              och rektorerna verktygen för detta.
            </seg>
            <seg xml:id="i-79aaa0a32fd4a92e-0">
              Fru talman! Vi förtydligar de nationella målen. Arbetet har pågått
              under mandatperioden. En läroplan och nya kursplaner kommer. Vi
              har en utvärdering och en inspektion. I ett decentraliserat system,
              som vi har och ska ha i svensk skola, behöver vi också en skarp
              nationell utvärdering. Därför får Skolinspektionen mycket mer
              stärkta muskler för att kunna vara skarpa i sin utvärdering. Man
              kan nu göra bättre inspektioner om huvudmännen missköter sig.
              Man fokuserar på ett helt annat sätt. Vite kommer att kunna utfärdas.
              Man kan också stänga en skola på dagen om det visar sig vara så
              illa att den inte håller den kvalitet som den ska göra.
            </seg>
            <seg xml:id="i-760cdc8bb3364641-0">
              Det blir bättre och tydligare nationella mål och bättre och tydligare
              nationell utvärdering, en stor mångfald av skolor och en stor
              mångfald av arbete däremellan.
            </seg>
            <seg xml:id="i-c9990fb444e24239-0">
              Vi har också en del utredningar som är kopplade till skollagen.
              Flexibel skolstart är en, möjligheten att kunna överklaga betyg
              är en annan. Vi vill även föra in en form av lex Sarah inom skolan,
              vilket är viktigt.
            </seg>
            <seg xml:id="i-1af7229503a4a049-0">
              Allt detta gör vi, och allt detta vill oppositionen avslå.
            </seg>
            <seg xml:id="i-57c6c69179aeb0fd-0">
              Fru talman! Låt oss titta på vad oppositionen säger. Avstyrkandet
              är gemensamt, men sedan spretar det rätt mycket. Det finns 58
              reservationer i betänkandet. Endast 23 av dessa är gemensamma.
              En av dem är en reservation som säger att alla skolor ska vara
              bra skolor. Så mycket har man i alla fall kommit överens om. Jag
              tycker att det är väldigt fint. Jag tror att vi kan sträcka över
              en hand och säga att vi också går med på det. Ni hade inte behövt
              reservera er just för detta.
            </seg>
            <seg xml:id="i-b410b1ae80a7349d-0">
              Vad säger man mer? Jo, Socialdemokraterna vill försvåra nyetablering
              av skolor. Valfriheten ska minska. Likriktningen ska öka. Det
              anser också Vänsterpartiet, men de vill gå ännu längre. Närhetsprincipen
              är den enda som ska gälla. Sedan finns Miljöpartiet någonstans
              däremellan. De står i talarstolen och säger: Åh, vad fint. Vi
              ska ha mer valfrihet. Det ska vara mer liberalt. Men när man sedan
              kommer till de skriftliga delarna är man rödare än någonsin tidigare,
              vilket jag tycker är oerhört trist.
            </seg>
            <seg xml:id="i-c2bf0ae5541c7df3-0">
              Det är en splittrad opposition. Det är en genomröd opposition
              som motsätter sig valfrihet och som också motsätter sig elevernas
              rättigheter och möjligheter att lyckas. Ni har satt krokben för
              många av Sveriges elever. Nu sätter ni också krokben för svensk
              skola när det gäller att kunna utvecklas.
            </seg>
          </u>
          <note xml:id="i-59577e7fafb87a00-0">
            Fru talman! Jag yrkar bifall till förslaget i betänkandet om
            en ny skollag och avslag på de reservationer som finns.
          </note>
          <note xml:id="i-c67fb00291141454-0">
            I detta anförande instämde Ulrika Carlsson i Skövde och Per Lodenius
            (båda c) samt Patrik Forslund och Fredrik Schulte (båda m).
          </note>
          <note type="speaker" xml:id="i-7beb5299366b65b4-0">
            Anf. 42 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-1">
            <seg xml:id="i-0d4171c131ee1a0c-0">
              Fru talman! Sofia Larsen slår ut med armarna och undrar om oppositionen
              ska avstyrka detta. I min inledning förklarade jag varför.
            </seg>
            <seg xml:id="i-9b03dff98dd4ed6f-0">
              När det här skollagsförslaget först presenterades var jag mycket
              tydlig med att säga att det inte nödvändigtvis var så att detta
              behövde rivas upp i sin helhet utan att det säkert fanns delar
              i detta som vi också håller med om, och så är det fortfarande.
              Många delar av den nya skollagen är sådant som också fanns med
              när vi var med och förhandlade om skollagen.
            </seg>
            <seg xml:id="i-85305eba1232f8f8-0">
              Det som gör det svårt att bara föreslå vissa ändringar i den
              är att förslaget har fått en enorm kritik från Lagrådet. Det är
              inte bara lite grann, lite på ytan, utan det är en enorm kritik.
              Det var över 70 sidor från Lagrådet. Det tillhör inte direkt vanligheterna.
              Vi måste kunna garantera att eleverna och lärarna i skolan har
              verktyg som fungerar. Därför kan vi inte bara rakt av köra på
              med detta, utan vi måste se över den.
            </seg>
            <seg xml:id="i-3651e8fedced2afc-0">
              Det är klart att man kan bli överens om man tar bort de delar
              man inte är överens om. Vad jag vet har Sofia Larsen och Centerpartiet
              tidigare drivit frågan om att man ska kunna överklaga betyg. Det
              finns inte med här. Om vi hade tagit bort de delar som vi inte
              var eniga om hade vi kanske fått en skollag som vi hade kunnat
              säga att vi var eniga om.
            </seg>
            <seg xml:id="i-d11fdb513c321870-0">
              Sofia Larsen pratar sig varm för kunskapsrätten. Jag undrar varför
              den rätten inte gäller för alla elever, även de elever som har
              en funktionsnedsättning. Varför ska inte alla insatser sättas
              in för att uppnå målen för såväl Godkänd och Väl godkänd som Mycket
              väl godkänd?
            </seg>
          </u>
          <note type="speaker" xml:id="i-a70a084cb77e5f14-0">
            Anf. 43 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-55d69fda9347a323-1">
            <seg xml:id="i-ccf00064fe665989-0">
              Fru talman! Jag kan lugna Rossana Dinamarca vad gäller kunskapsrätten.
              Grundskrivningarna är precis likadana som de var tidigare, men
              vi har lagt till någonting mycket viktigt, en av portalerna i
              skollagen. Alla elever, oavsett i vilken form man går i skolan,
              ska kunna utvecklas till sin fulla potential. Det gäller alla
              elever. Jag kan lugna Dinamarca på den punkten.
            </seg>
            <seg xml:id="i-94dd8917a5a92a8d-0">
              Jag måste ändå ställa en fråga när det gäller avslaget. I repliken
              sade Dinamarca att det beror på att Lagrådet hade sådana synpunkter.
              De konkreta politiska delarna är alla tillrättade. Det har vi
              i utbildningsutskottet kunnat följa.
            </seg>
            <seg xml:id="i-0f95e8c1a5f6703e-0">
              Men Vänsterpartiet och oppositionen säger att detta är upp och
              ned och att Lagrådet tar upp så mycket. Det ni tar upp handlar
              om hur Lagrådet ser på strukturerna och hur Lagrådet ser på vad
              regeringen skriver om bemyndiganden. Den här regeringen har skrivit
              om bemyndiganden precis så som den tidigare har skrivit. Är det
              detta, hur regeringen beskriver bemyndiganden, som ska avgöra
              om ni ska yrka avslag eller bifall till en hel skollag som har
              oerhört stor betydelse för svensk skola och svenska elever? Det
              är mycket konstigt.
            </seg>
            <seg xml:id="i-5e6574b7f25a8f0a-0">
              Fru talman! Jag tror att Vänsterpartiet sätter störst krokben
              för sina egna mål i sin egen politik. De pratar om mångfald och
              om att vi ska ha en enhetsskola, men deras lösningar ger ju det
              motsatta. Hur kan närhetsprincipen ge mer mångfald i skolan? Hur
              kan en splittring i svensk skola, det vill säga att inte ha några
              krav, göra så att vi får en enhetsskola? Hur kan detta bli möjligt?
            </seg>
          </u>
          <note type="speaker" xml:id="i-e3d73f052204e582-0">
            Anf. 44 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-2">
            <seg xml:id="i-37256c372ca77926-0">
              Fru talman! Jag ska läsa direkt från betänkandet: Det särskilda
              stödet ges på det sätt och i den omfattning som behövs för att
              eleven ska ha möjlighet att nå de kunskapskrav som minst ska uppnås.
            </seg>
            <seg xml:id="i-a3139b98460a979e-0">
              För mig är det inte samma sak som att man ska uppnå sin fulla
              potential som Sofia Larsen faktiskt sade här. Vad gör man för
              de elever som har en funktionsnedsättning och vill ha ett högre
              mål än att uppnå det som minst ska uppnås? Det är detta som är
              problemet. Det är inte bara jag som hittar på det här. Det är
              flera som har hört av sig, säkert även till Sofia Larsen, om den
              oro som finns för detta. Man undrar: Varför ska bara vi ha Godkänd
              som den rimliga nivån för oss att uppnå?
            </seg>
            <seg xml:id="i-65bba18ce7b48e32-0">
              Det är säkert så att man har tillgodosett alla de synpunkter
              som Lagrådet har kommit med, men vi vill kunna garantera att det
              är så. Den möjligheten har vi inte haft eftersom beredningstiden
              inte har varit oceaner av tid. Vi hade väldigt kort tid på oss
              att reagera på hela den här skollagspropositionen som lades fram.
            </seg>
          </u>
          <note type="speaker" xml:id="i-23746154fa0cd292-0">
            Anf. 45 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-55d69fda9347a323-2">
            <seg xml:id="i-f4e39049bd00e828-0">
              Fru talman! Det är helt rätt som Rossana Dinamarca beskriver.
              Det har varit en diskussion, och vi har också tagit del av den,
              när det gäller att kunna nå upp mer än till nivån Godkänd. Vi
              har också haft diskussioner och kommit fram till ett resultat.
              Det är självklart. Om man inte bara gör som Rossana Dinamarca,
              läser på en sida i skollagen, utan också läser på andra sidor
              ser man att det finns stöd för detta. Det tyckte vi var mycket
              bra. Alla elever ska ha möjlighet att nå upp till sin fulla potential.
              Det är viktigt. Detta går mycket längre än vad Vänsterpartiet,
              Socialdemokraterna och Miljöpartiet säger.
            </seg>
            <seg xml:id="i-f8dca075b20bc729-0">
              Ni menar att närhetsprincipen ska gälla. Vi ska inte ställa krav.
              Vi ska inte ha några möjligheter. Vi ska inte ha några betyg.
              Vi ska inte ha några läxor. Om jag inte visste att det var en
              restaurangkedja skulle jag tro att Vänsterpartiets nya devis var
              bara vara. Man ska bara vara. Man ska inte få möjlighet att utvecklas.
              Man ska inte få möjlighet att komma vidare.
            </seg>
            <seg xml:id="i-adf262b61f1899ea-0">
              Ni pratar väldigt fint om allas rätt och enhetsskolan, men det
              är er politik som har splittrat detta. Det är er politik som har
              lett till den situation vi har i dag där var tredje 20-åring inte
              har en färdig gymnasieutbildning och där stora delar lämnar grundskolan
              utan att ha en ärlig chans att lyckas. Jag tycker att det är en
              skymf att då säga att vi inte har kommit långt i skollagen. Det
              är mycket tragiskt för svenska elever och svenska lärare.
            </seg>
          </u>
          <note type="speaker" xml:id="i-32e1a84d90f2f6d1-0">
            Anf. 46 MATS PERTOFT (mp) replik:
          </note>
          <u who="mats_pertoft_740cd3" xml:id="i-cdc90c5deab2f63d-1">
            <seg xml:id="i-b545f5ec5f818ddc-0">
              Fru talman! Jag lyssnade med stort intresse på Sofia Larsens
              anförande. Det finns säkert mycket som vi skulle kunna komma överens
              om i den här skollagen. Jag kan hålla med om att det inte var
              så lätta förhandlingar på den rödgröna sidan under den förra mandatperioden.
            </seg>
            <seg xml:id="i-e14c6d097fa47e32-0">
              Jag tycker att allianspartierna har upptäckt ett nytt och spännande
              sätt att lösa problemen, nämligen att lägga saker som man inte
              kommer överens om vid sidan om i utredningar. Rätten att överklaga
              betyg är någonting som jag vet att Sofia Larsen har varit väldigt
              engagerad i. Det är en rättssäkerhetsfråga för många elever, och
              lärare, vill jag påpeka. Såvitt jag vet var utbildningsminister
              Björklund emot det redan från början när det kom upp i Skollagskommittén,
              och han uttalade sig för några dagar sedan återigen emot det.
            </seg>
            <seg xml:id="i-adba5ae866c0f0ed-0">
              Ändå väljer ni att gå vidare med detta i en utredning. Min fråga
              till Sofia Larsen är: Varför drev inte Centern igenom rätten att
              överklaga betyg? Det har utretts ett flertal gånger. Det fungerar
              i Finland. Varför lyckades inte Centern få in denna rättighet
              för eleverna i skollagen? Det är ju en rättighet som jag vet att
              Centern har stridit hårt för.
            </seg>
          </u>
          <note type="speaker" xml:id="i-0f9f87aba3f9fc45-0">
            Anf. 47 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-55d69fda9347a323-3">
            <seg xml:id="i-f71e091aa943674d-0">
              Fru talman! Centerpartiet har stridit för många delar, och mycket
              av detta finns att läsa i den skollag vi har på riksdagens bord
              i dag.
            </seg>
            <seg xml:id="i-1ce80906722222ee-0">
              Vi strider också för elevens rättigheter att lyckas. Skolan ska
              ha skyldighet att sätta in de åtgärder som behövs för att man
              ska kunna komma igenom den grundskola och den gymnasieskola vi
              har. Detta finns i skollagen som ligger på riksdagens bord. Vi
              är överens om detta.
            </seg>
            <seg xml:id="i-70bb0b6b5daf20d5-0">
              Jag tycker att Mats Pertoft ska vara väldigt glad för att de
              frågor som jag vet att Miljöpartiet i alla fall tidigare drev,
              om flexibel skolstart och möjligheten att kunna överklaga betyg,
              nu också kommer att bli verklighet, för det är så dessa utredningar
              är tillsatta. Man ska se hur detta ska vara möjligt.
            </seg>
            <seg xml:id="i-49a2119aaf72a931-0">
              Jag tycker att Mats Pertoft ska vara glad att vi nu kan genomföra
              någonting som Miljöpartiet aldrig lyckades med under sina tolv
              år tillsammans med Socialdemokraterna. Inte ens en skollag kunde
              man få fram. Då är det rätt magstarkt att lyfta upp ett par frågor
              i detta.
            </seg>
            <seg xml:id="i-b63d6eee46166d7b-0">
              Fru talman! Låt mig passa på att fråga hur det egentligen står
              till med Miljöpartiet. Det är väldigt fint tal om valfrihet, men
              det är väldigt rött resultat om man ser till vad de skriver.
            </seg>
            <seg xml:id="i-db20c5f3c296cdd7-0">
              Mats Pertoft sade här i talarstolen: Vi ska inte ha något detaljstyre,
              utan vi ska ha en stor frihet. Men ser man i en av de reservationer
              som ni har skrivit på tillsammans med Socialdemokraterna och Vänsterpartiet
              vill ni ha tydligare ekonomisk styrning. Ni ska till och med vara
              med och bestämma hur mycket kommunerna ska detaljera ekonomin
              för varje skola.
            </seg>
            <seg xml:id="i-8ba74ce7f3de6aec-0">
              Är det valfrihet? Är det målstyrning? Det är en tydlig detaljering
              som Miljöpartiet nu ställer sig bakom. Jag tycker att det är tråkigt
              att ni har vänt valfriheten ryggen.
            </seg>
          </u>
          <note type="speaker" xml:id="i-d0328d497e36ed7f-0">
            Anf. 48 MATS PERTOFT (mp) replik:
          </note>
          <u who="mats_pertoft_740cd3" xml:id="i-cdc90c5deab2f63d-2">
            <seg xml:id="i-8b8e0856e3b80bc8-0">
              Fru talman! Valfriheten innebär också att det är viktigt att
              skolorna, oberoende av vilken huvudman de har, får ekonomiska
              resurser utifrån sina elevgrupper. Det är det reservationen handlar
              om.
            </seg>
            <seg xml:id="i-8038d41a01700cc3-0">
              Jag noterar att Sofia Larsen menar att det ska införas en rätt
              att överklaga betyg. Det är intressant, och jag blir väldigt nyfiken
              på vad utbildningsministern kommer att säga eftersom han senast
              för några dagar sedan sade att han absolut inte trodde på detta.
            </seg>
            <seg xml:id="i-886366585f5a8075-0">
              Jag har också en annan fråga till Sofia Larsen som jag vet att
              Centern i alla fall har drivit förr, och det är det här med alternativa
              läroplaner. Varför finns det inget undantag eller någon paragraf
              om detta i skollagen? I stället ska det beviljas undantag, och
              man ska vara beroende av regeringens nåd.
            </seg>
            <seg xml:id="i-d4641b720a2b6b90-0">
              Jag vet i alla fall att Centern har drivit frågan om möjligheten
              att undervisa enligt alternativa läroplaner och att det var en
              rättighet tidigare. Men även där verkar Centern ha gett sig. I
              stället måste man nu begära undantag hos regeringen för att få
              göra detta. Det blir betydligt krångligare än det har varit på
              mycket länge.
            </seg>
            <seg xml:id="i-a346f32fa8b15085-0">
              Det är sådant som gör mig besviken. Jag betonade flera gånger
              att det finns mycket bra i den här läroplanen. Om det blir ännu
              bättre ska inte jag säga något emot en rätt till överklagande
              av betyg som jag var inne på innan, men Alliansen verkar knappast
              vara enig i den frågan.
            </seg>
            <seg xml:id="i-371bbbdc64555727-0">
              Hur ser det här med alternativa läroplaner egentligen ut? Jag
              får stöd av både Friskolornas riksförbund och Waldorfskolor och
              så vidare som är väldigt oroade över den trend som sveper över
              Allianssverige. De ser sin existens hotad i grunden.
            </seg>
          </u>
          <note type="speaker" xml:id="i-8f02714c08562483-0">
            Anf. 49 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-55d69fda9347a323-4">
            <seg xml:id="i-0ab74ab2c95870df-0">
              Fru talman! Jag vet faktiskt inte riktigt om Mats Pertoft har
              läst skollagen blad för blad. Den del där det står om värdegrunder
              och hur vi ska behandla varandra och annat ska ligga fast. Men
              möjligheterna att gå vid sidan och ha egna policydokument och
              andra saker ska självklart finnas. För Waldorfskolorna har man
              en alternativ läroplan, och den ska finnas kvar. Så har det varit
              ända från början.
            </seg>
            <seg xml:id="i-ace8954e485a51f2-0">
              Jag tycker att det är tråkigt om det från Miljöpartiet sprids
              en oro vad gäller specifikt Waldorfskolorna. De finns väldigt
              tydligt undantagna i alla de delar av skollagen som man har önskat.
              Det tycker jag är viktigt att slå fast.
            </seg>
            <seg xml:id="i-0f29282179b4c6b5-0">
              Vi har också kommit längre än vad Mats Pertoft och Miljöpartiet
              gjorde under den förra mandatperioden. Den här regeringen säger
              till exempel när det gäller timplaner att de skolor som var med
              i det timplanefria försöket ska kunna få fortsätta med detta,
              och nya skolor som vill följa med och inte hann med det förra
              tåget ska också få göra det. Det tycker jag är mycket bra. Det
              ökar valfriheten. Det ökar möjligheterna för profilering och annat
              för de skolor som vi har i landet.
            </seg>
            <seg xml:id="i-4f094c4f2add3989-0">
              Jag tycker att det var synd att inte Mats Pertoft tog tillfället
              i akt att svara på vad Miljöpartiet nu står för vad gäller friskolorna.
              Ställer ni er bakom det som Vänsterpartiet säger, att det är närhetsprincipen
              som ska gälla? Ställer ni er bakom det Socialdemokraterna säger,
              att friskolor inte är så kul men de finns, så vi försvårar allt
              vad vi kan för dem? Socialdemokraterna och Vänstern säger sig
              veta bäst vad alla elever och föräldrar tycker, så de ska helst
              bestämma.
            </seg>
            <seg xml:id="i-7738ff98c2804d3f-0">
              Är det detta Miljöpartiet står för? Det är synd att Mats Pertoft
              inte valde att svara på detta. Jag räknar tyvärr med att den tystnaden
              innebär att man håller med sina vänsterkolleger.
            </seg>
          </u>
          <note type="speaker" xml:id="i-adf6c982eebf20f4-0">
            Anf. 50 MARIE GRANLUND (s) replik:
          </note>
          <u who="marie_granlund_2a02ae" xml:id="i-a9ceee09e4ceda6d-1">
            <seg xml:id="i-bf4fbd7c15632b0c-0">
              Fru talman! Jag vill först ändra det jag sade tidigare: Det ska
              vara bifall till reservation 11 i stället för till reservation
              10.
            </seg>
            <seg xml:id="i-1e5f42fe50fda542-0">
              Till Sofia Larsen vill jag säga att det var ju fantastiskt att
              det kom en skollag sista datumet för att avlämna proposition.
              Vi hann knappt behandla den i utskottet. Väldigt många saker saknas,
              och då är det ganska lätt att lägga fram en skollag. Det är som
              sagt var ingenting om överprövning av betyg, och det är ingenting
              om lärarlegitimation. Det finns fler saker som inte är med, till
              exempel betyg i årskurs 6. Av någon outgrundlig anledning har
              man valt att inte ta med det heller.
            </seg>
            <seg xml:id="i-243e33d8b178e1a7-0">
              Det finns dessutom en förödande kritik från Lagrådet på 77 sidor.
              Det är ganska mycket. Det är klart att man måste känna ett väldigt
              stort ansvar om man kan yrka bifall till något som Lagrådet har
              haft en sådan förödande kritik mot.
            </seg>
            <seg xml:id="i-8c5555b716da1ad1-0">
              Jag inledde med något som ingen har kommenterat, nämligen att
              det kommer slamkrypare hela tiden. Nu var det handikappförbunden
              som var ute och sade att det finns en dammlucka i skollagsförslaget.
              Man är inte nöjd med det som är.
            </seg>
            <seg xml:id="i-07d1d2094ed54b79-0">
              Vad finns det mer som vi inte på dessa korta tre veckor har haft
              möjlighet att begrunda? Det är ju inte bara vi som har synpunkter,
              utan det är flera andra.
            </seg>
            <seg xml:id="i-57374257ca5223cb-0">
              Jag skulle bedöma att ungefär 90 procent av skollagsförslaget
              härstammar från vårt gamla förslag, och det är vi självklart för.
              Men jag skulle vilja fråga Sofia Larsen en sak. Vi har ju haft
              en stolt tradition av att arbeta tillsammans med Kunskapslyftet.
              Varför är det så viktigt att förbjuda att läsa upp betyg på komvux?
            </seg>
          </u>
          <note type="speaker" xml:id="i-4c597e49c9a1bfc2-0">
            Anf. 51 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-55d69fda9347a323-5">
            <seg xml:id="i-f0a75e6140be0808-0">
              Fru talman! Jag kan lugna Marie Granlund med att när det gäller
              de saker som hon nu tog upp, bland annat lärarlegitimation, har
              vi lagt fram ett förslag på det. Betyg från sexan verkar Granlund
              också vara väldigt ivrig att få. Vi kommer att ha ett gemensamt
              beslut om detta, och vi kommer också att lägga fram ett sådant.
              Jag kan alltså lugna Socialdemokraterna på den punkten, om man
              nu var orolig för att detta inte skulle komma på riksdagens bord.
            </seg>
            <seg xml:id="i-ef64b1f1ee53748e-0">
              Marie Granlund säger att en ny skollag är välbehövlig. Det är
              den, för den gamla är från 1985. Ni har flera gånger misslyckats
              med att lägga fram ett förslag på riksdagens bord.
            </seg>
            <seg xml:id="i-5e4ce2b75671ec44-0">
              Jag förstår inte hur ni socialdemokrater som säger er vara ett
              statsbärande parti som ska ta ansvar för Sverige och Sveriges
              skolor har mage att säga att förslaget inte är bra, att ni vill
              avslå det. Granlund säger själv att 90 procent är sådant som man
              varit med om tidigare. Hur har ni då, Marie Granlund, mage att
              ytterligare en gång rycka undan mattan för svensk skola? Jag har
              svårt att förstå det. Det är icke-ansvarsfullt och oseriöst från
              Socialdemokraternas sida. Varför har ni inte kommit överens? Nu
              vill ni gömma er bakom den skygglappen.
            </seg>
            <seg xml:id="i-a867af5e0895644e-0">
              Marie Granlund nämnde något om att läsa upp, konkurrenskomplettera,
              på komvux. Jag roade mig med att titta på detta, och den 21 juni
              för fyra år sedan hade Hallengren och Pagrotsky en debattartikel
              i Dagens Nyheter med rubriken Nu stoppar vi komvux som gräddfil
              till högskolan. De skrev bland annat: Framför allt kan vi inte
              acceptera att konkurrenskompletteringen starkt missgynnar ungdomar
              från studieovana miljöer. Just det som ni då tyckte var så viktigt
              har vi nu lagt fram förslag om. Men helt plötsligt är det inte
              längre viktigt. Man raserar från Socialdemokraternas sida. Man
              tar inte sitt ansvar.
            </seg>
          </u>
          <note type="speaker" xml:id="i-43a63db5ef0d977c-0">
            Anf. 52 MARIE GRANLUND (s) replik:
          </note>
          <u who="marie_granlund_2a02ae" xml:id="i-a9ceee09e4ceda6d-2">
            <seg xml:id="i-1476122a97b7d5e3-0">
              Fru talman! Det här är ett spel för gallerierna. Om den borgerliga
              regeringen och Centerpartiet verkligen hade värnat om landets
              elever, landets lärare och landets rektorer hade de självklart
              bjudit in till blocköverskridande förhandlingar. Då hade de sagt
              att det viktigaste är att vi får någonting som kan vara hållbart
              över tid. De hade sett till att hitta en minsta gemensam nämnare.
            </seg>
            <seg xml:id="i-8d632f67f621a3bd-0">
              I stället gör man tvärtom och använder sig av djup konfrontation.
              Man utelämnar de frågor som man inte är överens om, såsom omprövning
              av betyg. Det gäller även andra frågor. Eller också är det fråga
              om taktik, att man för tredje gången ska gå till val på frågan
              om betyg i årskurs 6. Det handlar bara om taktik i stället för
              att ta frågan på allvar och försöka få en skollag som har bäring
              över tid. Det är så man skapar ordning och reda.
            </seg>
            <seg xml:id="i-a0fec72e01659d36-0">
              På samma sätt som när vi tidigare diskuterat högskolefrågor säger
              man att man vet bäst trots att rektorer, lärare och studenter
              varit emot regeringens nya kvalitetsproposition. På samma sätt
              har inte heller handikapporganisationerna helt rätt eftersom ni,
              Sofia Larsen, vet bäst. Det är en ganska fascinerande inställning.
              Jag undrar hur många fler sådana passusar det finns i förslaget.
            </seg>
            <seg xml:id="i-7f369494e7133c14-0">
              Jag skulle återigen vilja säga att jag tror att det är rimligt
              att prioritera de människor som har fått minst av samhällets utbildningsmöjligheter
              så att de får företräde till utbildningar som komvux. Att skriva
              in ett förbud mot att läsa upp betyg måste vara väl magstarkt
              även för Centerpartiet.
            </seg>
          </u>
          <note type="speaker" xml:id="i-43e2dfd2c103a7d1-0">
            Anf. 53 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-55d69fda9347a323-6">
            <seg xml:id="i-6a9989025b65eaac-0">
              Fru talman! Låt mig börja med komvux och konkurrenskomplettering.
              Vi anser att vi ska ha en grundskola som ger alla elever en bra
              grund för att gå vidare till gymnasieskolan. Det är stor skillnad
              mot det som Socialdemokraterna lyckades med. Ni, Marie Granlund,
              lyckades rasera den enhetsskola som ni pratar om. Ni lyckades
              rasera den kunskapstrend som svensk skola hade, där vi var en
              av de bästa i världen. Ni lade grunden för att svensk skola och
              svenska elever ligger på en nivå som inte är aktuell och som inte
              är godkänd för det välståndsland Sverige är. Vi har under dessa
              fyra år sett till att vända skutan. Vi har sett till att eleverna
              ges en ärlig chans. Ni stod för kunskapssegregering. Vi står för
              kunskapsökning.
            </seg>
            <seg xml:id="i-aeed8b652cdf2df9-0">
              Beträffande konkurrenskomplettering skriver ni det är era egna
              ord att det viktigaste skälet till dagens beslut är att ge gymnasieeleverna
              en mycket tydlig signal om att arbetsinsatsen och studieresultaten
              under gymnasietiden har avgörande betydelse. Eleverna ska veta
              att ansträngningar i gymnasieskolan som ger goda kunskaper lönar
              sig väl inför fortsatta studier. Det håller vi helt med om. Det
              är den grund vi har, den som ni tog fram. Det genomför vi. Har
              ni ändrat uppfattning i den frågan? Det var en bra sak ni gjorde,
              nämligen att ni ville stärka möjligheterna för alla elever och
              inte slå undan benen för elever från studieovana hem.
            </seg>
            <seg xml:id="i-76c5d79be2f435cd-0">
              Det är något konstigt med socialdemokratin i dag ingen yrkesskola,
              ingen lärlingsutbildning, inget yrkesvux. De vill hellre göra
              andra saker än att se till att eleverna blir bättre rustade för
              fortsatta studier och studier i yrkesämnen. Jag har svårt att
              se vart Socialdemokraterna är på väg i svensk utbildningspolitik,
              antagligen någonstans dit vi andra väljer att inte följa med.
            </seg>
          </u>
          <note type="speaker" xml:id="i-e6447a8778704130-0">
            Anf. 54 MARGARETA PÅLSSON (m):
          </note>
          <u who="margareta_palsson_933b97" xml:id="i-d1adaa8e09bb967e-0">
            <seg xml:id="i-c21a7be7c69d0aba-0">
              Fru talman! I höstas lovade Mona Sahlin och de andra vänsterpartierna
              tydliga besked till väljarna i god tid före valet. I våras lovade
              alla vänsterpartier besked senast den 3 maj. I dag är det den
              21 juni. Det är varken den 3 maj eller i god tid före valet. Fortfarande
              har varken väljarna, eleverna eller lärarna fått besked om hur
              vänsterkartellens skolpolitik ser ut. Eleverna förtjänar bättre.
              De förtjänar ökad kunskap och ökad rättvisa i skolan, men i denna
              kammare finns bara en tydlig skolpolitik, nämligen Alliansens.
            </seg>
            <seg xml:id="i-b20f85371c056fc2-0">
              Jag kunde stå här och berätta om allt det bra och nödvändiga
              som står i vår nya skollag, men det har Sofia Larsen gjort på
              ett alldeles utmärkt sätt. Därför ska jag ägna mig åt att dissekera
              oppositionens skolpolitik såsom den ser ut. Jag skulle vilja be
              er i oppositionen om lite mer besked. I dag är det er sista chans
              under denna mandatperiod att visa att ni tar ansvar, att ni bryr
              er om skolan och att ni har en tydlig vision.
            </seg>
            <seg xml:id="i-8068fc028db01198-0">
              Hur ser ert förslag till ny skollag ut? Anser ni er vara överens?
              Det gick som bekant inte så bra förra gången ni skulle lägga fram
              en ny skollag. Ni har säkert långa och tuffa nattmanglingar bakom
              er för att komma överens om de reservationer ni har i dagens betänkande,
              men en majoritet av de totalt 58 reservationerna är inte gemensamma.
            </seg>
            <seg xml:id="i-11f2d8309ced34a2-0">
              Inte heller finns det något eget förslag till ny skollag. Ni
              yrkar avslag på skollagen trots att den är välbehövlig, trots
              att den är efterlängtad och trots att Marie Granlund tydligen
              tycker att den till 90 procent bygger på era förslag. Jag har
              dock inte sagt att jag tycker det.
            </seg>
            <seg xml:id="i-47a0614c7509f700-0">
              När jag tittar på de 23 reservationerna undrar jag om de är de
              stora frågor ni i oppositionen lämnar besked om. Visar de på riktlinjerna
              inför er gemensamma skolpolitik? Jag kan verkligen inte se det.
              Ni är fortfarande svaret skyldiga beträffande hur det blir med
              betyg, hur det blir med valfrihet och mångfald, hur det blir med
              kunskapsuppföljning, hur det blir med ordning och reda, hur det
              blir med skolornas frihet, hur det blir med läxorna med mera.
            </seg>
            <seg xml:id="i-da84f076b39aa637-0">
              Trots att ny forskning visar att avsaknad av betyg främst drabbar
              arbetarklassens barn saknas ett gemensamt besked i betygsfrågan.
              Var är din solidaritet, Marie Granlund, med de elever som skulle
              tjäna på tidigare och bättre kunskapsuppföljning? Var är din solidaritet
              med de elever som genom ansträngning kan lyckas med en klassresa
              i klassrummet? När kommer du att ge besked om ert gemensamma förslag
              i betygsfrågan?
            </seg>
            <seg xml:id="i-a625bc3c0f58c8c6-0">
              Alliansen har sedan friskolereformens införande försvarat valfrihet
              och mångfald i skolan, ofta tillsammans med Miljöpartiet. Under
              den förra mandatperioden försökte Socialdemokraterna flera gånger
              försämra friskolornas villkor, men Mikaela Valtersson från Miljöpartiet
              stod stark tillsammans med oss i Alliansen och försvarade friskolorna,
              och de rödas förslag föll. Men nu finns Mikaela Valtersson inte
              längre i utbildningsutskottet, och Mats Pertoft går tyvärr inte
              i hennes fotspår.
            </seg>
            <seg xml:id="i-e8e588d75282b4c8-0">
              Vad har ni tre vänsterpartier för gemensam politik när det gäller
              valfrihet och mångfald? Är det så illa att Miljöpartiet övergett
              det som Mikaela Valtersson så varmt försvarade? När jag för en
              tid sedan lyssnade på utbildningsministern och Maria Wetterstrand
              då de debatterade i tv förklarade sig Miljöpartiets språkrör vara
              redo att försämra för friskolorna.
            </seg>
            <seg xml:id="i-264c600cb2baf76c-0">
              För att så tidigt som möjligt upptäcka om elever inte når kunskapsmålen
              och därmed har rätt till stödundervisning har vi infört nationella
              prov redan i årskurs 3. Med fler kontrollstationer minskar risken
              för elever att gå osedda genom skolan. Socialdemokraterna har,
              precis som i fråga om betyg, faktiskt ändrat uppfattning och är
              i dag, såvitt jag förstår, positiva till tidigare nationella prov.
              Vänsterpartiet är emot. Om det finns någon uppgörelse om de nationella
              proven i årskurs 3 och om de blir kvar vet inte jag. Får vi ett
              svar i dag kanske?
            </seg>
            <seg xml:id="i-6a43dabbd702d78f-0">
              För några år sedan presenterade lärarfacken på DN Debatt en undersökning
              som visade på lärarnas svåra situation. Fyra av tio lärare ägnade
              varje dag betydande lektionstid åt att skapa trygghet och studiero
              i klassrummen, tid som borde ha gått till undervisning. Sex av
              tio lärare visste inte vilka möjligheter lagstiftningen gav dem
              att hålla ordning. Därför införde vi redan 2007 tydligare befogenheter
              för lärarna att skapa ordning i klassrummet genom att till exempel
              beslagta störande föremål. Dessa regler finns nu med i skollagen.
            </seg>
            <seg xml:id="i-39ba041701f88f14-0">
              Jag ska berätta om en tragisk händelse som inträffade för några
              år sedan i en kommun i nordvästra Skåne. En pojke på mellanstadiet
              blev sexuellt trakasserad av två jämnåriga pojkar, och när skolledningen
              till sist ingrep hade det gått alldeles för långt. Den stackars
              pojken tvingades dag efter dag gå till skolan och möta förövarna.
              Då hade vår nya skollag inte trätt i kraft, och då kunde inte
              skolledningen flytta de två mobbarna.
            </seg>
            <seg xml:id="i-faade126029b0b75-0">
              Nu säger Miljöpartiet att skolan inte ska ha möjlighet att tvinga
              dem som mobbar, förövarna. Vem är det som ska tvingas flytta,
              Mats Pertoft? Är det offret eller den utsatta? Var är din solidaritet
              med offren? Kom nu inte och säg att detta bara är specialfall!
              Det är klart att det är ett specialfall, men det är ju för specialfallens
              skull vi har skapat denna regel i skollagen. Hur kan ni i Miljöpartiet
              säga nej till mobbningsoffrens självklara rätt?
            </seg>
            <seg xml:id="i-2a153d0e72896524-0">
              Fru talman! Vi undrar: Hur blir det med läxor? Kommer lärarna
              att ha möjlighet att dela ut läxor om det hemska skulle inträffa
              att ni vinner valet? Blir det Socialdemokraternas linje? Eller
              blir det Vänsterpartiets linje? Vem är det som skulle tjäna på
              att skolan förbjuds att dela ut läxor?
            </seg>
            <seg xml:id="i-f706d64d2a6a8235-0">
              Jag skulle kunna fortsätta med många fler av skolfrågorna som
              ni inte har enats om, men jag nöjer mig med detta. Jag undrar
              slutligen: Om ni vinner valet, ska ni då riva upp skollagen i
              enlighet med er reservation nr 1, precis som ni har lovat att
              riva upp gymnasiereformen, avregleringen av apoteket och, som
              Lars Ohly vill, börja köpa in apoteken igen och många andra reformer
              som vi har infört denna mandatperiod? Får vi ett svar av er i
              dag? Eller har ni tänkt, om olyckan skulle vara framme, att först
              bilda regering och sedan börja diskutera skolpolitiken?
            </seg>
          </u>
          <note xml:id="i-122f2cf4e49db175-0">
            Fru talman! Jag yrkar bifall till utskottets förslag i dess helhet.
          </note>
          <note xml:id="i-324c3ce9e5b0a4ee-0">
            I detta anförande instämde Patrik Forslund och Fredrik Schulte
            (båda m).
          </note>
          <note type="speaker" xml:id="i-d31c14d1318ab988-0">
            Anf. 55 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-3">
            <seg xml:id="i-98ed4d213a25bb5c-0">
              Fru talman! Sin vana trogen har Margareta Pålsson stått här i
              tio minuter och bara raljerat. Hon har inte sagt någonting med
              innehåll över huvud taget.
            </seg>
            <seg xml:id="i-1b0459e9dbf6fdb5-0">
              Hon pratar om en nyhetsrubrik kring en rapport, men det var väldigt
              oklart om hon hade läst rapporten. I så fall hade hon kunnat se
              alla de kansken som finns där och att man från forskarsidan säger
              att det inte går att dra några tydliga slutsatser av rapporten.
              Det är enda gången jag har hört Margareta Pålsson tala om forskning
              på skolområdet över huvud taget.
            </seg>
            <seg xml:id="i-462e4cb31957f5eb-0">
              Man bryr sig inte om all annan forskning som finns på det här
              området och som talar ett något tydligare språk. För inte så länge
              sedan skrev Christian Lundahl och Anders Jönsson på DN Debatt
              om betyg och vilka andra uppföljningsinstrument som skulle ge
              betydligt bättre resultat och duga bättre som uppföljningsverktyg.
              Det är någonting som vi rödgröna är överens om: att strukturera
              upp och skärpa till hur skriftliga omdömen och utvecklingssamtal
              ska se ut för att det inte ska bli så olika som det är i dag och
              beroende på vilken lärare man har. Det är inte acceptabelt. Det
              ska vara en likvärdig bedömning och en bra uppföljning.
            </seg>
            <seg xml:id="i-11f76a9d65360a86-0">
              Vi har inte haft någon nattmangling under vårt arbete, men det
              har ändå varit 1 400 sidor att gå igenom på knappt tre veckor.
              Därför är resultatet som det är här i dag. Men vi har många gemensamma
              ståndpunkter, och det är mer än det som man bara raljerar över.
            </seg>
          </u>
          <note type="speaker" xml:id="i-c4544ef2f85648c2-0">
            Anf. 56 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-d1adaa8e09bb967e-1">
            <seg xml:id="i-3bb0fe357bce7bee-0">
              Fru talman! Jag tackar för recensionen av mitt anförande. Jag
              är inte säker på att jag blir mest ledsen över att Dinamarca tycker
              att jag raljerar. Kanske någon annan tycker någonting annat.
            </seg>
            <seg xml:id="i-ed94bcb9e8ad62a2-0">
              Dinamarcas slutsats att jag aldrig har nämnt forskning kan bero
              på att Dinamarca inte så ofta lyssnar på vad jag säger. Om det
              är någonting som jag betonar inom skolpolitiken är det just forskning.
            </seg>
            <seg xml:id="i-4aed0e2cbd4c14ea-0">
              Hur är det med forskning på betygsområdet? Om man tittar runt
              om i världen finns det inte så mycket forskning. Då kan man fråga
              sig: Varför inte? Nej, i övriga världen är betyg en icke-fråga.
              Det är bara i Sverige, och möjligtvis i Norge, som det finns en
              diskussion om betygs vara eller icke vara. I övriga världen är
              det fullständigt självklart att man har betyg, och därför forskar
              man inte på det viset.
            </seg>
            <seg xml:id="i-a8a9c9680a37d22a-0">
              Allting är aldrig solklart i forskning, men den forskningsrapport
              som kom nu senast visar väldigt klart att de som led mest av frånvaron
              av betyg var pojkar ur arbetarklassen. Vi inom Alliansen unnar
              dem ett bättre skolresultat än vad de har nu.
            </seg>
            <seg xml:id="i-3682f60b51d273ab-0">
              Jag skulle vilja passa på och fråga Dinamarca om bibliotek i
              förskolan. Ni vill att alla förskolor ska ha bibliotek, och jag
              undrar lite: Hur skulle de se ut? Hur skulle det finansieras?
              Som vanligt har ni mest resurser till allting.
            </seg>
            <seg xml:id="i-245906341f069421-0">
              Och hur blir det med läxorna? Ska Dinamarca om hon får möjlighet
              förbjuda skolorna att dela ut läxor?
            </seg>
          </u>
          <note type="speaker" xml:id="i-768828a3a1968756-0">
            Anf. 57 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-4">
            <seg xml:id="i-b030de292d94ad49-0">
              Fru talman! Jag tycker att det är oerhört viktigt att även politiken
              vilar på vetenskaplig grund och att vi tittar på det. Jag är glad
              över att Sverige forskar en hel del kring betyg och att man inte
              bara låter det vara och inte tittar på det, utan att man utvecklar
              och har andra uppföljningsverktyg som är bättre än vad betygen
              är. Betygen är bara ett urvalsinstrument och används därmed för
              att sortera, och de duger inte särskilt bra som ett informationsverktyg.
              Jag är väldigt glad över att vi i Sverige satsar på det. Jag skulle
              gärna vilja att vi i Sverige satsade ännu mer på utbildningsvetenskap.
            </seg>
            <seg xml:id="i-1963dc781f947dee-0">
              När det gäller frågan om bibliotek i förskolan är det för oss
              lika viktigt som det är i skolan att man har läsfrämjande åtgärder
              som betyder någonting. Det är oerhört viktigt med skolbibliotek
              i skolan, med utbildade skolbibliotekarier. Det tror vi är en
              bättre väg framåt för att se till att alla elever kan nå in i
              böckernas värld.
            </seg>
            <seg xml:id="i-14f2e99dbc9001e1-0">
              När det gäller förskolan vill vi att man ska ha ett bokbestånd
              som kontinuerligt uppdateras. Man måste inte ha ett skolbibliotek
              eller huvudbiblioteket i stan, men det ska definitivt vara ett
              bokbestånd som kontinuerligt uppdateras. Det kan Margareta Pålsson
              läsa närmare om i vår reservation.
            </seg>
            <seg xml:id="i-cf87cc0646e893dc-0">
              Det som är intressant att se är att den borgerliga regeringen
              nu förbjuder elever och även vuxna att gå vidare genom att man
              förbjuder dem att läsa upp betyg på komvux. Dessutom hamnar de
              i en sämre kvotgrupp. Man undrar faktiskt lite om regeringen inte
              vill att alla människor ska kunna gå vidare i sina liv, ha en
              andra chans och ta en annan väg.
            </seg>
          </u>
          <note type="speaker" xml:id="i-b21929b95d7e5c68-0">
            Anf. 58 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-d1adaa8e09bb967e-2">
            <seg xml:id="i-78578311df1e88d3-0">
              Fru talman! Jag läser i Vänsterpartiets reservation: Vänsterpartiet
              anser att även förskolans behov av bibliotek bör tillgodoses i
              lagen.
            </seg>
            <seg xml:id="i-a31ed40d7c39d650-0">
              Det finns väl ingen som kan tvivla på att Alliansen tycker att
              det är viktigt med böcker och bildning och mer pedagogik i förskolan.
              Det har vi pratat mycket om, och det har vi skrivit mycket om.
              Men att varje förskola skulle ha ett eget bibliotek tycker vi
              är att ta i.
            </seg>
            <seg xml:id="i-1f5e908278466f62-0">
              Jag har aldrig varit på en förskola som inte har haft tillräckligt
              med böcker. Nu har jag inte varit på alla Sveriges förskolor;
              det behöver säkert bli bättre någonstans, precis som det behöver
              bli bättre i många grundskoleklasser. Men, som sagt, ett eget
              bibliotek tycker vi inte att de behöver, men det ska naturligtvis
              vara ett bra bokbestånd.
            </seg>
            <seg xml:id="i-06204159923fc03d-0">
              Det här med läxorna fick vi inget besked om. Vi har inte heller
              hört Dinamarca tala om ifall ni ska riva upp skollagen om ni vinner
              valet. Jag förstår faktiskt inte varför man inte kan säga ja till
              skollagen och reservera sig på de punkter som man tycker är fel.
              Jag förstår inte varför man skickar ut den här signalen, som ni
              gör, till hela skolvärlden: Vi röstar nej till skollagen.
            </seg>
            <seg xml:id="i-5e9ace6d103b5f96-0">
              Vi vet vilket stort behov det är av en ny skollag, och vi vet
              vilken oro det väcker att ni tre oppositionspartier säger nej.
            </seg>
          </u>
          <note type="speaker" xml:id="i-d8de36f9017e7d4e-0">
            Anf. 59 MATS PERTOFT (mp) replik:
          </note>
          <u who="mats_pertoft_740cd3" xml:id="i-cdc90c5deab2f63d-3">
            <seg xml:id="i-20ab7ad7d8239cfc-0">
              Fru talman! Margareta Pålsson längtar tillbaka till den tid när
              hon samarbetade med Mikaela Valtersson. Längtar Margareta Pålsson
              tillbaka till den tid när hon satt i opposition?
            </seg>
            <seg xml:id="i-62ae900ee9a5ac4d-0">
              Jag hade förväntat mig att allianspartierna i utbildningsutskottet
              skulle vara mer tillmötesgående gentemot Miljöpartiet. Jag kan
              bara konstatera att allianspartierna inte har haft den förmågan,
              inte hittills i alla fall. Men de kanske längtar tillbaka till
              hur det var under förra mandatperioden. Jag hoppas att vi kan
              infria denna längtan efter valet.
            </seg>
            <seg xml:id="i-7412556bc3c833af-0">
              Sedan efterlyser Margareta Pålsson det här med forskning om betyg.
              Ja, det är intressant. Från Miljöpartiets sida vill vi hemskt
              gärna utveckla betygsforskningen i Sverige. Vi tar också till
              oss den forskning som finns som tydligt säger att betyg är ett
              utmärkt urvalsinstrument. Det är därför vi säger ja till betyg
              i avslutningsklasserna i grundskolan och gymnasiet. Och man måste
              utveckla informationen till eleverna.
            </seg>
            <seg xml:id="i-191eb962ed07f86a-0">
              Men det är detta som är det intressanta när det gäller den här
              utredningen, när betygen infördes. Vad eleverna från arbetarklassen
              behöver är information. Vi från Miljöpartiet menar att man behöver
              mer information än vad betyg kan ge, inte mindre. Det behövs mer
              utförlig kunskapsrelaterad information, inte mindre. Den information
              som betygen ger är lite halvdan, för eleverna får aldrig riktigt
              veta vad de är duktiga på eller mindre duktiga på.
            </seg>
            <seg xml:id="i-d99405093c1e837e-0">
              Margareta Pålssons bild av Miljöpartiets betygsmotstånd är nog
              en aning förlegad, men det är mycket som är förlegat, så det går
              kanske inte att ändra det.
            </seg>
          </u>
          <note type="speaker" xml:id="i-a4d8e9b4a2ef8a0e-0">
            Anf. 60 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-d1adaa8e09bb967e-3">
            <seg xml:id="i-347f653bd8bc7c0f-0">
              Fru talman! Miljöpartiets inställning till betyg tycker jag är
              ganska dålig. Den är dock bättre än Vänsterpartiets. Mer information
              till elever och föräldrar har vi i allra högsta grad bidragit
              till.
            </seg>
            <seg xml:id="i-9e54d53aedd5f270-0">
              Jag skulle vilja passa på att fråga Mats Pertoft om er gemensamma
              reservation nr 3, som jag inte förstår över huvud taget. Det står
              så här: Varje skola oavsett huvudman ska arbeta för en socialt
              och kulturellt blandad sammansättning av elever.
            </seg>
            <seg xml:id="i-dcbdf452f579a40a-0">
              Jo, det låter väl bra att den ska vara så. Det ställer vi nog
              alla upp på. Men hur ska det ske? Hur ska man i Tyska skolan eller
              i den judiska skolan kunna arbeta för denna sammansättning? Vem
              är det som ska välja? Är det skolan som ska välja elever? Vi tycker
              att eleverna ska välja skolan. Och hur rimmar detta med att ni
              har förslag om närhetsprincipen? Det skulle vara intressant att
              höra.
            </seg>
          </u>
          <note type="speaker" xml:id="i-d5d8bea0909b39be-0">
            Anf. 61 MATS PERTOFT (mp) replik:
          </note>
          <u who="mats_pertoft_740cd3" xml:id="i-cdc90c5deab2f63d-4">
            <seg xml:id="i-07412192255197b7-0">
              Fru talman! Jag vill fortsätta med betygsfrågan, som egentligen
              är den vi diskuterar. Jag får inga svar från Margareta Pålsson.
            </seg>
            <seg xml:id="i-8298dffa90212891-0">
              Margareta Pålsson är gammal lärare och kan det här med betyg.
              Hur kan Margareta Pålsson då gå med på en betygsskala som saknar
              kriterier för de två nya stegen? Det är en betygsskala som är
              så flummig att jag aldrig hade kunnat komma på den. Det är en
              betygsskala där man säger att skolorna själva ska hitta på och
              ta fram betygsstegen. Som elev vet du inte riktigt vad du ska
              uppnå.
            </seg>
            <seg xml:id="i-f723d09c1f8fffc5-0">
              Margareta Pålsson är en lärare som vill ha ordning och reda.
              Det här är ingen ordning och reda. Det är flum och trams, inget
              annat. Då undrar jag: Hur kan moderater gå med på detta?
            </seg>
            <seg xml:id="i-4dfa3e381e39da56-0">
              Jag förstår inte heller hur utbildningsministern kunde gå med
              på det. Men jag vill gärna veta av Margareta Pålsson, som jag
              vet är en ordentlig lärare, hur hon tänker göra när hon får den
              här frågan av elever och lärare: Hur ska vi formulera våra betygskriterier
              enligt den nya betygsskalan? Det är en del av den nya skollagen.
              Det borde man ha ordning och reda på. Det är något som jag helt
              saknar i detta förslag.
            </seg>
          </u>
          <note type="speaker" xml:id="i-4e5a63f206934019-0">
            Anf. 62 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-d1adaa8e09bb967e-4">
            <seg xml:id="i-77ad13f4951a00a2-0">
              Fru talman! Jag trodde att Pertoft skulle fråga hur Margareta
              Pålsson skulle ordna det när hon kom tillbaka till skolan. Men
              så blev inte frågan.
            </seg>
            <seg xml:id="i-e42b676caa1e4fc0-0">
              När det gäller frågan om att det saknas kriterier vill jag säga:
              Ja, det är ju så det är nu. Det är därför som en elev i Kiruna
              som har MVG i ett betyg kanske har samma kunskap som en annan
              elev någon annanstans som har betyget Godkänd. Betygen är inte
              jämförbara över landet. Det ändrar vi på nu.
            </seg>
            <seg xml:id="i-3fdbfdd8119811d7-0">
              Men expertisen säger: Om vi hade haft tydliga kriterier för varje
              betygssteg vi ska nämligen ha fler betygssteg hade det inte blivit
              lätt, och inte rätt, för lärarna att sätta betyg. Om de vet vad
              som måste uppnås för att man ska få ett A och vad som ska uppnås
              för att man ska få ett C har vi en tilltro till att rektorer och
              lärare kan förstå vad som ska uppnås för att man ska få ett B
              till exempel. Det tror vi, och vi är helt säkra på att det blir
              så.
            </seg>
            <seg xml:id="i-4e1fc6628f3c0be5-0">
              Men jag hade också önskat att Mats Pertoft skulle ha svarat på
              hur han såg på min faktaberättelse om den mobbade pojken i nordvästra
              Skåne. Tycker verkligen Pertoft att det är okej att en elev ska
              tvingas gå kvar på en skola under sådana omständigheter? Jag förstår
              att ni tycker det, eftersom ni säger nej till vårt förslag. Men
              hur kan ni göra det? Det är elakt att ställa frågan nu, fru talman,
              men jag har faktiskt ställt den tidigare. Jag bara upprepar den
              för att vara tydlig.
            </seg>
          </u>
          <note type="speaker" xml:id="i-9f72f96db8765ff9-0">
            Anf. 63 MARIE GRANLUND (s) replik:
          </note>
          <u who="marie_granlund_2a02ae" xml:id="i-a9ceee09e4ceda6d-3">
            <seg xml:id="i-47002228c1834864-0">
              Fru talman! Jag tycker att det är anmärkningsvärt att de borgerliga
              ledamöterna inte tycker att arbetet med skollagen är viktigare.
            </seg>
            <seg xml:id="i-894122e51a5d25d5-0">
              Det är ungefär som när vi antog en forskningspolitisk proposition
              här i kammaren. 17 timmar efter beslutet hade regeringen tillsatt
              en utredning för att utvärdera indikatorerna eftersom de kanske
              inte var så bra som man hade sagt här i kammaren. Vi nås hela
              tiden av nya rapporter om slarv och hafs i skollagen. Hur ställer
              sig Margareta Pålsson till det här med handikapporganisationernas
              kritik? Är de ute och cyklar, eller har de rätt i sak?
            </seg>
            <seg xml:id="i-44c6e9853cd98e6b-0">
              På Margareta Pålssons fråga om hur vi kommer att hantera detta
              är svaret att vi är för ungefär 90 procent av det som finns i
              skollagen, och det kommer att bli förverkligat. Men vi kommer
              att göra någonting åt att resurser inte fördelas efter behov.
              Vi kommer att ta bort förbud mot att läsa upp betyg på komvux,
              och vi kommer också att slopa en barnomsorgspeng utan kvalitetskrav.
              Det är några sådana här vallöften som vi ger, och vi kommer att
              göra allt för att ta bort de återvändsgränder som nu byggs in
              i systemet.
            </seg>
            <seg xml:id="i-f4f848a50f5f68b7-0">
              Jag skulle vilja passa på att fråga Margareta Pålsson en sak.
              Det enda som jag har hört att ni lovar inför nästa mandatperiod
              via Anders Borg är att skolan inte behöver mer pengar. Hur kommer
              det att bli med detta?
            </seg>
            <seg xml:id="i-52544847f4be34e9-0">
              Jag vill också ta upp en av de frågor som oroar allra mest på
              skolorna, och det är vilket huvudmannaskap det ska vara. Det finns
              en klar konflikt mellan era fyra partier där ett parti som innehar
              ministerposten vill förstatliga skolan medan de andra tre, om
              jag har förstått det rätt, inte vill detta. Hur kommer det att
              bli med detta? Vore det inte dags att ge ett besked?
            </seg>
          </u>
          <note type="speaker" xml:id="i-00ade226f057543e-0">
            Anf. 64 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-d1adaa8e09bb967e-5">
            <seg xml:id="i-d757ec6797d6538f-0">
              Fru talman! Till skillnad från Marie Granlund kan jag lämna besked
              direkt som även utbildningsministern kan bekräfta. Det blir inget
              statligt huvudmannaskap om det går som vi vill och vi vinner valet.
            </seg>
            <seg xml:id="i-70d51cce9c8af76c-0">
              Jag skulle kunna rikta samma fråga till Marie Granlund, för vad
              jag förstår finns det ett parti i ditt gäng som vill ha en statlig
              skola. Jag frånsäger inte på något sätt Folkpartiet dess rätt
              att tycka att vi ska ha en statlig skola, men vi är överens om
              att vi inte är överens och att den frågan skjuts på framtiden.
              Inte sant, herr minister?
            </seg>
            <seg xml:id="i-8d205d73b768991d-0">
              När det sedan gäller våra ledamöter och att ta allvarligt på
              detta kan jag försäkra Granlund att vi tar allvarligt både på
              skollagen och på skolpolitiken. När det gäller att satsa mer pengar
              på skolan svarar jag precis som Anders Borg och Fredrik Reinfeldt
              gör, nämligen att först och främst ska vi ha ordning och reda
              i statsfinanserna. Om vi har det kommer det att läggas mer pengar
              på välfärden, och däri ingår skolan.
            </seg>
            <seg xml:id="i-8137f5959a2bfc44-0">
              Innan det blir val kommer vi att veta om det finns ett utrymme,
              och då kommer det också fler utfästelser.
            </seg>
            <seg xml:id="i-021b223aad3211e3-0">
              Slutligen skulle jag vilja svara på detta om handikapporganisationerna.
              Jag är inte säker på att de har läst 4 §, och det har tydligen
              inte Marie Granlund heller gjort, så jag ska läsa högt: I utbildningen
              ska hänsyn tas till barns och elevers olika behov. Barn och elever
              ska ges stöd och stimulans så att de utvecklas så långt som möjligt.
              En strävan ska vara att uppväga skillnader i barnens och elevernas
              förutsättningar att tillgodogöra sig utbildningen.
            </seg>
          </u>
          <note type="speaker" xml:id="i-ad9914052cf50a81-0">
            Anf. 65 MARIE GRANLUND (s) replik:
          </note>
          <u who="marie_granlund_2a02ae" xml:id="i-a9ceee09e4ceda6d-4">
            <seg xml:id="i-a713f3b7898c7385-0">
              Fru talman! Det var ett befriande svar, måste jag säga, om att
              skolan ska förbli kommunal. Då hoppas man på att utbildningsministern
              bekräftar detta sedan i sitt anförande, för då kan vi slippa den
              oron på skolorna.
            </seg>
            <seg xml:id="i-a2e3928405d67519-0">
              Margareta Pålsson kanske kan vara lika frispråkig och svara på
              om det kommer att bli någonting med Frivux. Eller är den utredningen
              förpassad till papperskorgen för gott? Hur blir det med utredningen
              om omprövningen av betygen? Hur blir det med de specialutformade
              programmen på gymnasieskolan? Det tycker jag att det vore bra
              att få reda på.
            </seg>
            <seg xml:id="i-3bc25ef2c6babc4f-0">
              Jag tycker att det som sagt är anmärkningsvärt att man lägger
              fram en skollag så sent som man över huvud taget kan fast man
              tidigare sagt att det här var hur enkelt som helst att göra. Man
              har inte med någonting om legitimationsfrågan. Man har inte med
              andra frågor där man inte är överens. Det är självklart väldigt
              lätt att lägga fram en skollag då.
            </seg>
            <seg xml:id="i-f61101acdf092dfb-0">
              Vi kommer att göra vissa omarbetningar, ja. Vi kommer att ta
              bort de återvändsgränder som ni inför, och det är väldigt viktigt
              för oss. Självklart ska det vara möjligt att läsa upp betyg på
              komvux, självklart ska vi ha en gymnasieskola som inte är tudelad,
              självklart ska det finnas fler platser inom högskola och den kommunala
              vuxenutbildningen och självklart ska vi satsa på ökad kvalitet.
              Det är sådana här saker som är jätteviktiga för att vi ska fortsätta
              att vara en framgångsrik utbildningsnation. Resultaten sjunker
              faktiskt nu, och det kanske vore dags att börja ta ansvar för
              det och inte bara skylla på 70-talets skolpolitik eller något
              liknande. Det är dags att ta ansvar för de fyra år som man har
              regerat.
            </seg>
          </u>
          <note type="speaker" xml:id="i-b6ea625c8c0082ed-0">
            Anf. 66 MARGARETA PÅLSSON (m) replik:
          </note>
          <u who="margareta_palsson_933b97" xml:id="i-d1adaa8e09bb967e-6">
            <seg xml:id="i-2ddb71472f46cf63-0">
              Fru talman! Vi behöver inte gå så långt tillbaka som till 70-talet.
              Vi kan gå till de föregående tolv åren, och så kan vi prata om
              vem som borde ta ansvar för dem. Vi är fullt villiga att ta ansvar
              för vår politik och för vår mandatperiod, men att ändra på kunskapsnivån
              i den svenska skolan är som att ändra riktning på en stor oceanångare
              det tar tid. Först ska reformerna beslutas här, sedan ska de implementeras
              och sedan ska det bli resultat ute i klassrummen. Det mesta av
              det som vi har jobbat med är fortfarande inte genomfört, till
              exempel denna viktiga skollag som ni alla tre oppositionspartier
              står här i dag och säger nej till.
            </seg>
            <seg xml:id="i-7b3aba7a0ff635e1-0">
              Det är faktiskt magstarkt, Marie Granlund, att du står här och
              pratar om allting som du påstår att vi inte har lämnat besked
              om. Det som vi inte fick med i skollagen för att vi inte var överens
              var omprövning av betyg, flexibel skolstart och Lex Sarah. Alla
              tre sakerna har vi lagt i utredningar där vi har lämnat direktiv
              om att det ska göras och att vi vill ha svar på hur.
            </seg>
            <seg xml:id="i-147e2ad8cb49accf-0">
              Om ni hade svarat på alla de frågor som ni inte är överens om
              skulle ni kanske kunna ställa de här frågorna till oss. Vi har
              rett ut de flesta av våra problem, och de här tre kommer att bli
              färdiga. Legitimationen har du säkert läst att vi är överens om.
            </seg>
            <seg xml:id="i-4b78c2d00a9df912-0">
              Ni må vara duktiga på att ha en politik för fler platser på högskolan,
              men vi kan också konstatera att det aldrig någonsin har gått så
              många elever på de svenska högskolorna som just nu.
            </seg>
          </u>
          <note type="speaker" xml:id="i-a131e3d63b92d496-0">
            Anf. 67 TINA ACKETOFT (fp):
          </note>
          <u who="tina_acketoft_bb4624" xml:id="i-d43d7a5c99bea6a7-0">
            <seg xml:id="i-7db8f0fa1a55b361-0">
              Fru talman! Förra veckan hade vi väl denna mandatperiods längsta
              debatt i kammaren. Den behandlade en för Sveriges framtid avgörande
              fråga, nämligen vikten av att vi har säker och kontinuerlig tillgång
              till el. Utan den har vi inte möjlighet att driva och vidareutveckla
              den energiintensiva industri som vår välfärd till så stor del
              bygger på.
            </seg>
            <seg xml:id="i-795aab23bf4b0a2f-0">
              I dag har vi, fru talman, en för Sveriges framtid lika avgörande
              fråga att debattera, nämligen vikten av att vi har säker och kontinuerlig
              tillgång till kunskap. Lika självklart som att inga hjul kan snurra
              utan el är det att det är kunniga, kreativa människor som ska
              komma fram till vilka hjul som ska snurra i Sverige i framtiden.
            </seg>
            <seg xml:id="i-9c334c5b290f4c53-0">
              Sveriges största chans att möta den nya globala konkurrensen
              är att satsa på kunskap. Det tror jag att vi alla är överens om.
              Vi varken ska eller kan konkurrera med låga löner eller dåliga
              arbetsförhållanden. I stället måste vi vara kunniga, vi måste
              vara innovativa och vi måste vara mer produktiva än andra. Då
              är utbildningskedjan pulsådern i Sverige.
            </seg>
            <seg xml:id="i-25bc14b8710ede1d-0">
              Fru talman! Den nya skollagen var en mycket efterlängtad proposition.
              Alla berörda remissinstanser var i princip i grunden positiva.
              Den gamla skollagen från 1985 med rötterna i 1968 års anda är
              helt enkelt passé.
            </seg>
            <seg xml:id="i-c446d1947cafe64d-0">
              Oppositionen, med Socialdemokraterna i spetsen, sade sig stå
              för merparten av de förändringar som föreslogs av regeringen.
              Deras huvudsakliga argument emot förslaget var att det inte diskuterade
              lärarnas roll, och man ville se en lärarlegitimation. De argumenten
              har ju fallit med ett gigantiskt brak. Det vet vi alla. Tidigare
              i våras klubbade vi igenom en ny komplett lärarutbildning med
              tydlig fokus på ökad kompetens, med ett prövoår med handledare
              efter avklarad utbildning. Vi vet nu också alla att det kommer
              en lärarlegitimation som är utfärdad när man anses vara lämplig.
            </seg>
            <seg xml:id="i-a5bed3ad885db66d-0">
              Även om det nu inte är logiskt blir det i alla fall konsekvent
              när oppositionen i dagens betänkande ännu en gång avstyrker något
              som de egentligen själva vill ha med orden vi delar till övervägande
              del regeringens bedömningar i förslaget som i stora delar utgår
              från utkastet till lagrådsremiss med förslag till en ny skollag
              samt det arbete man gemensamt har utfört. Sedan fortsätter man:
              Vi föreslår därför att riksdagen avvisar propositionen.
            </seg>
            <seg xml:id="i-90e01b80edc8e87b-0">
              Är det någon mer än jag som blir lite fundersam? Uppenbarligen
              kom man alltså inte själv längre än till ett utkast till en lagrådsremiss
              med förslag om en ny skollag. Sedan tog det stopp i den arbetsgruppen.
            </seg>
            <seg xml:id="i-500fb8792396d3a9-0">
              Men, snälla ni, nu har ni ju världens chans att rösta på det
              ni i själva verket ville genomföra. Vi ger er den chansen här
              i dag. Om ni menar allvar med att ni vill att Sverige ska kunna
              vara en kunskapsnation och kunna ta matchen med de övriga länderna
              skulle ni rösta för detta förslag, men om det inte är det ni vill
              förstår jag ert agerande.
            </seg>
            <seg xml:id="i-d911c575020f2129-0">
              Fru talman! Skollagen innehåller en mängd förtydliganden, förenklingar
              och fokusering. För att inte uppta resten av dagen i den här kammaren
              kan jag instämma med mina föregående allianskolleger i mycket
              av de detaljer de har gått in på. Jag kommer därför bara att ta
              upp det som jag tycker är den fundamentala inriktningen i hela
              skollagen. Det är den vägen vi inom Alliansen gemensamt och jag
              som liberal vill att Utbildningssverige ska ta. Den röda tråden
              i den nya skollagen är att skapa en skola med högre kunskapsambitioner
              och bättre studiero för alla elever, en skola med en tydlig koppling
              till barnkonventionen. Det är barnets rätt vi ser till. Det är
              barnet som ska ha rätt till en god utbildning.
            </seg>
            <seg xml:id="i-d253309d7a09ed9b-0">
              Det är också en inkluderande skola som ser till allas behov.
              Alla barn och elever ska få möjlighet att utvecklas så långt som
              det är möjligt utifrån egna förutsättningar. Det gäller de som
              har lite svårare att nå hela vägen fram. De får lagstadgad rätt.
              Det gäller också dem som har det lite för enkelt, som skulle vilja
              kunna ta sig fram lite snabbare. Dem värnar vi också i den nya
              skollagen.
            </seg>
            <seg xml:id="i-f4dfd8f39ad59d89-0">
              Det låter ju vackert, muttrar säkert någon på vänsterflanken
              nu. Låt mig då bara ta upp några av de grundläggande frågorna.
            </seg>
            <seg xml:id="i-039385b8e181e24f-0">
              Först och främst utgår skollagen som sagt från att vi alla är
              unika som individer. Men jag tror inte att jag är något unikum
              i det faktum att jag presterar som allra bäst när jag har lite
              press på mig. När jag har press och när jag har ro, det är då
              jag fokuserar. Det är då jag gör mitt arbete som bäst. Jag måste
              faktiskt säga att jag ser samma beteendemönster hos mina tre söner.
              Samma sak där, lite press och studiero och de kan fokusera.
            </seg>
            <seg xml:id="i-14f5976303240b6d-0">
              När vänsteroppositionen anklagar Alliansens skolpolitik är det
              ofta för att man vill låta påskina att den skulle vara hård, inriktad
              på krav i form av prov och straff i form av betyg. Att lärarna
              ska få tydliga regler för vad man får eller inte får göra i klassrummet
              anses också vara inhumant i en socialistisk skola.
            </seg>
            <seg xml:id="i-75ca40ed4af917aa-0">
              Då måste man ju ha missat hela resonemanget. Kunniga, engagerade
              och trygga lärare har en väldigt mycket större potential att skapa
              intresse och studiero i en klass. Det är därför den nya lärarutbildningen
              är så fundamental i hela omläggningen av utbildningspolitiken.
              Men i de fall inte ens detta räcker till måste ju lärarna ha trygghet
              och veta att man får lov att ta den där mobiltelefonen om den
              anses störande. Man får faktiskt lyfta ut en elev från klassrummet,
              vänligt men bestämt, under resten av lektionstiden om det inte
              fungerar. Man får till och med lov att stänga en hel skola om
              det skulle vara så att man måste säkra miljön för de andra.
            </seg>
            <seg xml:id="i-208972f9303e226b-0">
              Prov och betyg behövs för att ge det där lilla extra som gör
              att man tar saker på större allvar och fokuserar, men också för
              att lärarna snabbt ska kunna se att här behöver extra åtgärder
              sättas in. Fru talman! Jag är helt övertygad om att med duktiga
              lärare blir prov en lagom utmaning och betyg ett stöd i fortsatta
              studier. Jag tror att alla föräldrar faktiskt delar den insikten.
            </seg>
            <seg xml:id="i-990fc14650e59b18-0">
              Det är också föräldrarna som har ansvaret för sina barn. Det
              är på dem vi lägger fostran och uppfostran. Lärarna har sin roll
              som pedagoger. De ska förmedla kunskap och uppmuntra nyfikenhet
              och kreativitet. Men det behövs också andra funktioner i skolan
              om eleverna ska kunna utvecklas optimalt. Därför är det så skönt
              att vi i denna skollag nu befäster att det ska finnas tillgång
              till utbildade läkare, sköterskor, kuratorer, psykologer och specialpedagoger
              för att stötta eleverna, men också för att frigöra lärare till
              att göra det de en gång faktiskt utbildade sig för, att vara lärare.
            </seg>
            <seg xml:id="i-e2e24839f39ef439-0">
              Mot detta opponerar sig oppositionen med invändningen att det
              inte står att just elevhälsan ska vara kostnadsfri. Då har man
              helt plötsligt glömt bort att all utbildning i Sverige ska vara
              kostnadsfri. Den allmänna skolplikten är kostnadsfri i Sverige.
              Eftersom Alliansen nu skriver in kravet på skolhälsa i skollagen
              omfattas alltså den också av denna paragraf.
            </seg>
            <seg xml:id="i-6a6e9bd68b867d2f-0">
              Fru talman! Reglerna för kommunala skolor och friskolor ska vara
              gemensamma. Om det är vi överens. Friskolorna är ett viktigt inslag
              i vårt utbildningssystem. De skapar valfrihet för elever, för
              föräldrar och för lärare. De skapar pedagogisk utveckling som
              också spiller över på andra skolor, på andra huvudmän.
            </seg>
            <seg xml:id="i-cf8bfb7e6a893d5b-0">
              Tvärtemot vad man får höra från socialdemokrater och vänsterpartister
              miljöpartisterna har ju tidigare i alla fall som bekant varit
              på vår linje i denna fråga kan friskolorna verka mot segregation
              i samhället. Det är nämligen inte friskolorna som skapar segregationen.
              Det är det faktum att vi bor så segregerat som bygger murar mellan
              folk. Därför blir det mycket märkligt när man i sin reservation
              säger att närhetsprincipen ska gälla och att skollagen tydligt
              ska ange att elever som huvudregel ska få placering nära sin bostad.
              Är det bara jag som får en konstig planekonomisk rysning när jag
              hör detta? Man ska få en placering nära sin bostad. Det är ju
              detta som är problemet. Det är när människor inte ges möjlighet
              att ta sig ut ur sina invanda mönster som vi får segregation.
              Här behöver definitivt mer göras, men skjut inte på friskolorna
              för detta.
            </seg>
            <seg xml:id="i-1ed9585d667239ba-0">
              Fru talman! Jag försökte faktiskt att anmäla lite längre talartid.
              Det är ett gigantiskt reformarbete vi debatterar, men jag ska
              försöka avrunda.
            </seg>
            <seg xml:id="i-543a4af2be47d16b-0">
              Med den nya skollagen och de övriga reformer som nu genomförs
              lämnar Alliansen tydliga besked om hur vi vill fortsätta att utveckla
              svensk skola. Det väcker lite frågor. Jag vet att de har dykt
              upp innan också, men jag är också nyfiken av naturen.
            </seg>
            <seg xml:id="i-b1c98495490227c1-0">
              Hur ser oppositionen egentligen på den nya lärarutbildningen,
              med lärarlegitimation som Socialdemokraterna tidigare efterlyste?
              Ska elever som vill koncentrera sig på mer praktiska yrkesämnen
              på gymnasiet få lov att göra det, eller ska de vara tvingade att
              läsa andra ämnen som de inte är intresserade av? Ska betygen komma
              i årskurs 6, 7, 8, 9 eller ska de helt enkelt rensas ut? Ska det
              vara tillåtet att flytta elever som skrämmer, som stör och som
              förstör, eller vill ni fortsätta med att helt enkelt stänga hela
              skolor och kollektivt bestraffa hela elevkåren?
            </seg>
            <seg xml:id="i-4c40301208c55c88-0">
              Med de frågorna hängande i denna sal, fru talman, yrkar jag bifall
              till samtliga förslag i detta viktiga betänkande och avslag på
              motionerna, om det inte har framgått tidigare.
            </seg>
          </u>
          <note xml:id="i-324c3ce9e5b0a4ee-1">
            I detta anförande instämde Patrik Forslund och Fredrik Schulte
            (båda m).
          </note>
          <note type="speaker" xml:id="i-74ca0ef4eff2e6b0-0">
            Anf. 68 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-5">
            <seg xml:id="i-630adcbaf4abb6ef-0">
              Fru talman! Tina Acketoft pratade om barnens rätt och om valfrihet
              för lärare, elever och föräldrar. Då funderar jag lite på hur
              man ser på de fristående skolorna, för det pratade Tina också
              väldigt mycket om. Vad gäller konfessionella skolor gör man en
              skillnad i den nya skollagen. Man säger att i kommunala skolor
              ska utbildningen vara konfessionsfri medan det i fristående skolor
              enbart är undervisningen som ska vara konfessionsfri. Det som
              jag funderar på är var barnens rätt kommer in i det här. Har barnen
              rätt att fritt forma sin egen uppfattning och inte efter den tro
              som skolan eller föräldrarna kanske vill att man ska ha?
            </seg>
            <seg xml:id="i-6d77dafb9e667964-0">
              Hur är det med de vinstdrivande skolorna där framför allt rätten
              till vinst går före elevernas rätt till en bra utbildning? Vi
              vet att kvaliteten får stryka på foten genom att man har en hög
              andel obehöriga lärare, man har inte anpassade lokaler och så
              vidare. På vilket sätt försvarar man barnens rätt i det? Varför
              glömmer Tina Acketoft bort den stora debatt vi i dag har när det
              gäller vinstdrivande skolor? Hur ska man reglera dem? Det framgår
              inte med en rad. Den nya skollagen ger generösare regler för de
              fristående skolorna.
            </seg>
          </u>
          <note type="speaker" xml:id="i-8c78aad8ba7e2bff-0">
            Anf. 69 TINA ACKETOFT (fp) replik:
          </note>
          <u who="tina_acketoft_bb4624" xml:id="i-d43d7a5c99bea6a7-1">
            <seg xml:id="i-8cc5027a8e08edab-0">
              Fru talman! Vad gäller de konfessionella skolorna vet Rossana
              Dinamarca precis likaväl som jag att undervisningen ska ske icke-konfessionellt.
              Det är samma regler som gäller för vilket huvudmannaskap som helst.
            </seg>
            <seg xml:id="i-4b6ce4f28ee0c673-0">
              Vi säger också att Skolinspektionen numera inte en tandlös organisation
              utan beväpnad med de medel som behövs och med rättigheten att
              ställa exakt vilka frågor som helst när som helst är den kontrollfunktion
              vi väljer att ha. Vi anser att det borde finnas rätt att starta
              konfessionella skolor om man så vill, men de ska följa den läroplan
              som vi har upprättat här och de ska också följa reglerna. Det
              har vi satt Skolinspektionen till att kontrollera.
            </seg>
            <seg xml:id="i-9e87367d1f1925bf-0">
              Friskolorna ses som grunden till allt ont, speciellt om det finns
              någon typ av ekonomisk vinning. Men som förälder väljer du den
              skola där du anser att ditt barn kommer att utvecklas optimalt.
              Vilken förälder skulle välja en skola som enbart har ekonomiska
              motiv, som Rossana Dinamarcas reservation brukar mynna ut i? Vilken
              förälder som gör ett aktivt skolval skulle välja en skola som
              inte levererar det man vill ha, som inte levererar engagerade
              lärare, som inte levererar den utbildning man vill ha för sitt
              barn?
            </seg>
            <seg xml:id="i-51275c462513b6a1-0">
              Vi säger också och det verkar ha gått över huvudet på Rossana
              Dinamarca att friskolor ska likställas med de kommunala skolorna.
              Det är samma spelregler som kommer att gälla i så hög utsträckning
              som det någonsin går, oavsett huvudman i det svenska skolsystemet.
              Det tycker jag är bra. Då kan jag som förälder välja utifrån kvalitet
              på ett enkelt sätt.
            </seg>
          </u>
          <note type="speaker" xml:id="i-7f478f31fd36acf9-0">
            Anf. 70 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-6">
            <seg xml:id="i-4d77df9fd3a7c11c-0">
              Fru talman! Jo, jag har hört att samma spelregler ska gälla för
              alla. Jag har också hört minister Jan Björklund och andra folkpartister
              som innan valet 2006 sade att man skulle förbjuda de konfessionella
              skolorna. Det har vi inte sett något av. Det vi ser är en differentiering
              i lagstiftningen. Det står uttryckligen att vid de kommunala skolorna
              ska utbildningen vara konfessionsfri, men för fristående skolor
              gäller att undervisningen ska vara konfessionsfri. Det är en skillnad.
              Varför ska man göra den skillnaden?
            </seg>
            <seg xml:id="i-2d1ca82251771469-0">
              17 procent av skolpengen som går till Baggiums skolor ska gå,
              utan undantag, till huvudkontoret i Oslo och till aktieutdelning.
              Tycker ni, Tina Acketoft och resten av högerregeringen, att det
              är acceptabelt att skattemedel, som är ämnade för eleverna och
              skolan, ska användas till aktieutdelning? Är det så vi ska använda
              våra skattemedel? Jag trodde i min enfald att vi ska garantera
              att skolpengen ska användas för eleven och skolan och ingenting
              annat. Men för Tina Acketoft och regeringen har det varit viktigare
              att försvara rätten till vinst framför rätten till en bra utbildning.
            </seg>
            <seg xml:id="i-6e2c3f16248a4b75-0">
              Apropå segregationen vi har sett i skolan får vi ofta höra att
              det har kommit invandrarbarn till innerstadsskolorna. Men segregationen
              är ett vidare begrepp än så. Även i Skolverkets rapport tas bostadssegregation
              upp, men man säger att kamrateffekterna har försvunnit. Det har
              blivit mer homogena grupper därför att de kommer från liknande
              bakgrunder. Det kan människor från andra länder också ha, även
              om de inte har bott i Sverige. Det är den segregationen vi ser
              i skolan, och det är den segregationen som den här regeringen
              har valt att se förbi.
            </seg>
          </u>
          <note type="speaker" xml:id="i-43ff1969f023bf8d-0">
            Anf. 71 TINA ACKETOFT (fp) replik:
          </note>
          <u who="tina_acketoft_bb4624" xml:id="i-d43d7a5c99bea6a7-2">
            <seg xml:id="i-729cb793efe93fa2-0">
              Fru talman! Jag blir inte så förvånad när en vänsterpartist och
              en liberal inte är samsynta när det gäller valfrihet. Vi talar
              hela tiden om kvalitet och valfrihet i skolsystemet så att alla
              får hitta den plats de behöver för att utvecklas optimalt. Då
              säger Vänsterpartiet att det ska vara ett system som fungerar,
              oavsett individerna.
            </seg>
            <seg xml:id="i-bcf5b6913afcd39f-0">
              Man kan också vända på frågan och undra vad det är som gör att
              friskolorna faktiskt kan leverera en högkvalitativ utbildning
              billigare än den kommunala skolan. Kanske vi kan lära från den
              typen av verksamhet för att höja kvaliteten i de svenska skolorna
              med de pengar som redan finns i systemet? Sverige är ett av de
              länder där den minsta andelen av våra skolpengar går till ren
              och skär kunskapsförmedling. Det finns stora kringkostnader runt
              kunskapsförmedlingen. Tänk om ni kunde lära er från friskolorna
              att förmedla utbildning och kunskap på ett billigare sätt. Det
              gör de uppenbarligen, annars skulle de inte kunna ta ut några
              vinster. Det är så det fungerar. Föräldrar skulle inte lämna sina
              barn till dessa skolor om de inte visste att de skulle få kvalitet.
              Om skolorna råkar göra detta till en billigare peng, varför kan
              vi inte lära oss av det så att vi kan få in mer pengar i statskassan?
              Men nej, standardlösningen från Vänsterpartiet är som vanligt
              att klippa bort, förbjuda och se till att systemet fungerar som
              det gör.
            </seg>
            <seg xml:id="i-14023e4c286fd8cd-0">
              Ni är systembevarare. Ni har alltid varit det, och ni kommer
              alltid att vara det. Liberaler ser andra möjligheter.
            </seg>
          </u>
          <note type="speaker" xml:id="i-a0325ffc5a83620f-0">
            Anf. 72 GUNILLA TJERNBERG (kd):
          </note>
          <u who="gunilla_tjernberg_73f27e" next="cont" xml:id="i-45d695d45ffb3c12-0">
            <seg xml:id="i-a68d6e809af00978-0">
              Fru talman! Vi har i dag tagit del av en debatt där två alternativ
              tydligt står mot varandra. Det är oerhört tydligt. För varenda
              tv-tittare jag hoppas att många tittar hemma vid apparaterna och
              kommer att följa debatten på webben i kväll måste det tydligt
              framstå att här finns en enad allians. Vi är fyra allianspartier.
              Vi talar med samma tunga, och vi har samma grundvärderingar och
              grundsyn. Vi sätter eleven i centrum, och vi sätter föräldrarna
              i centrum. Vi lägger fram ett förslag till en skollag där den
              enskilda eleven står i centrum, där föräldrar och valfriheten
              är viktiga.
            </seg>
            <seg xml:id="i-efe8b660dc2cab40-0">
              Mot detta står en enormt splittrad opposition. Den sista repliken
              från Rossana Dinamarca gjorde det ännu mer tydligt. Jag ska inte
              på något sätt säga vad man ska göra på vänstersidan, men om man
              hade tänkt igenom detta ordentligt i dag skulle man nog i det
              här läget ha valt att avstå den sista repliken från Rossana Dinamarca.
              Nu blev splittringen fullständigt total.
            </seg>
            <seg xml:id="i-dfbcd55eede3ad88-0">
              Jag vill ändå ge mig i kast med att kort påminna om historien.
              Min kollega Sofia Larsen gjorde det mycket bra, men jag vill ändå
              säga något i det sista anförandet från Alliansen innan utbildningsministern
              tar vid efter voteringen.
            </seg>
            <seg xml:id="i-bc06697dc7528f3a-0">
              En skollagskommitté tillsattes för ett antal år sedan 1999 av
              den dåvarande socialdemokratiska regeringen. Den dåvarande skollagen
              hade varit i bruk i tolv år. Mycket hade hänt inom skolväsendet
              under tiden. Vi hade fått kommunaliseringen, införandet av friskolesystemet
              hade ägt rum, barnomsorgen hade överförts från Socialdepartementet
              till Utbildningsdepartementet, integrationen mellan förskoleklass,
              skola och fritidshem var igångsatt. Då hade det skett ett lappande
              och lagande för att kunna åstadkomma reformerna. Man var redan
              då framme vid vägs ände.
            </seg>
            <seg xml:id="i-b705ca23f7e62d42-0">
              Så var utredningen klar 2002. Många av oss förväntade en proposition
              från den dåvarande socialdemokratiska skolministern Ibrahim Baylan,
              men någon sådan presenterades inte. Ingenting kom. Vi fick höra
              i korridorerna att det var svårt att komma överens på vänstersidan.
              Det framstod som att Miljöpartiet steg åt sidan. Miljöpartiet
              ville då sätta sin övertygelse i centrum. Man valde sin övertygelse,
              och man valde sina politiska och ideologiska idéer och gick ihop
              med nuvarande Alliansen i ett antal frågor. Därmed kunde vänstersidan
              inte lägga fram ett förslag till gemensam lagstiftning.
            </seg>
            <seg xml:id="i-bfbbba11ecb9550a-0">
              Miljöpartiet har nu vänt. Man går nu mot det röda hållet, och
              man håller på att överge sina grundideal i skolfrågorna. Jag är
              oerhört besviken på Miljöpartiet. Jag har under den här mandatperioden
              lyssnat till Mats Pertoft. Han har tydligt gått rakt åt sidan
              åt vänsterblocket. Han säger fina ord om valfrihet, friskolor
              och olika pedagogiska inriktningar, men när det kommer till den
              faktiska politiken är han på vänstersidan.
            </seg>
            <seg xml:id="i-72bf79fa36b8d7f3-0">
              Rossana Dinamarca ska förbjuda fristående skolor. Ska konfessionella
              friskolor få finnas kvar? Får du med dig Mona Sahlin och Miljöpartiet
              i den delen? Du berättade i en debatt för mig tidigare att du
              ville ha kvar dem, för du hade insett att Europakonventionen om
              de mänskliga rättigheterna slår fast föräldrarnas rätt att tillförsäkra
              sina barn sådan utbildning och undervisning som står i överensstämmelse
              med föräldrarnas religiösa och filosofiska övertygelse. Det hade
              du också läst, Rossana Dinamarca, och kommit fram till att det
              inte går att förbjuda konfessionella friskolor. Min fråga, fru
              talman, till vänstersidan blir: Ska de förbjudas om olyckan är
              framme och ni får väljarnas förtroende?
            </seg>
            <seg xml:id="i-0e32a105b02c855e-0">
              Fru talman! Den nya skollagen är regeringens största lagstiftningsarbete
              under mandatperioden, med över 700 lagparagrafer som omfattar
              allt från dagbarnvårdare till gymnasieskola och vuxenutbildning.
              Det är nu oerhört angeläget att skollagen får komma på plats,
              så att vårt skolsystem får en mer överskådlig lag, anpassad till
              den här alliansregeringens reformer och även tidigare reformer,
              så att de kan få sättas i sjön med en lagstiftning i ryggen. Det
              gör vardagen betydligt lättare för elever, lärare och rektorer.
            </seg>
            <seg xml:id="i-e59aed9aba9651cc-0">
              Förskola, förskoleklass och skola det ska förberedas för ett
              liv som vuxen. Uppgiften är att ge alla barn kunskap och värderingar
              för ett gott liv. Samtidigt är skolan en viktig del för eleverna
              här och nu. Eleverna har rätt till trygghet och arbetsro, rätt
              att nå de kunskaper man har möjlighet till och rätt att nå toppen
              av sin egen förmåga. Man har rätt till ett värdegrundsarbete i
              skolan, som också i den här skollagen ligger fast förankrat och
              som följs upp i läroplanerna. Skolan ska i ord och praktisk handling
              förmedla grundläggande värden som utgör basen för vårt samhälle
              och för relationen mellan människor. Det handlar om människors
              lika värde, om omsorgen om de svaga och utsatta, om individers
              frihet men också om integritet. Det här är grundläggande värden.
              De ligger fast i vår skollag och följs upp i läroplanerna.
            </seg>
            <seg xml:id="i-a4d64c571414b5e7-0">
              Fru talman! Redan när Kristdemokraterna bildades 1964 var friskolefrågan
              väldigt viktig för oss. Den var så viktig att frågan om rätten
              att välja skola var i fokus på vår rikskongress och våra kommunalkongresser.
              Vi skulle ha bra kommunala skolor, men vi skulle också ha friskolor
              med olika utförare. I dag vet vi att friskolor har kommit för
              att stanna.
            </seg>
            <seg xml:id="i-6a66ae1e252f3342-0">
              Hur blir det med friskolorna på vänstersidan? Hur går det för
              Miljöpartiet med att återigen lyfta fram sina tidigare ideal om
              att det är viktigt med friskolor? Hur går det tillsammans med
              Vänsterpartiet, Lars Ohly och Rossana Dinamarca? Efter att ha
              lyssnat ser jag mycket dystert på den framtiden. Må det icke ske,
              fru talman, vilket jag bävar för, att vi får en ny regering i
              Sverige! Må alliansregeringen få fortsätta de reformer som vi
              nu genomför steg för steg!
            </seg>
            <seg xml:id="i-b7d52373d287c320-0">
              Vi får en skollag som stärker enskilda elevers rätt till ökad
              kunskap. Vi får en skollag som stärker svaga elevers rätt till
              kunskap och rätt att överklaga om inte en handlingsplan läggs
              fram. Vi får en skollag med stärkt elevhälsa. Rätten till bibliotek
              stärks, liksom rätten till utbildade lärare. Punkt för punkt skulle
              jag kunna räkna upp exempel på att den skollag som vi sätter i
              sjön stärker elevernas rättigheter. Det här har alliansregeringen
              klarat ut, men den tidigare socialdemokratiska regeringen lyckades
              inte klara ut det. Efter dagens debatt ser jag inte tillstymmelsen
              till möjlighet att Socialdemokraterna och vänstersidan skulle
              kunna komma fram med ett sådant förslag.
            </seg>
            <seg xml:id="i-27f3183a1d9489d7-0">
              Fru talman! Jag vill fråga vänstersidan: Kommer skollagen att
              rivas upp? Vi hörde för en stund sedan Marie Granlund från Socialdemokraterna
              säga: Det här är viktigt; det bygger på den lagrådsremiss som
              Ibrahim Baylan lade fram. Ungefär 8090 procent i dagens förslag
              ligger utifrån den lagrådsremissen. Hon sade också: Därför ska
              vi självklart inte ändra de delarna.
            </seg>
            <seg xml:id="i-50de5390c8761c8f-0">
              Var det en förhandling här på första bänken just i dag? Vad sade
              Vänsterpartiet om att hon lovat det i dag under debatten? Är det
              utlovat? Frågorna är många. Hur går det med betygen? Frågorna
              är ställda av mina allianskolleger. Inget enigt svar har kommit.
              Det har varit spridda svar. Man har undvikit att svara. Man har
              valt att ta upp andra frågor. Varför det? Jo, man har inga gemensamma
              förslag. Man sitter tomhänt i dag i riksdagens kammare, den 21
              juni 2010. När det inte ens är tre månader kvar till valet, fru
              talman, sitter hela oppositionen tomhänt och har inte ett enda
              gemensamt svar på någon av de frågor som mina allianskamrater
              har ställt i dag.
            </seg>
            <seg xml:id="i-07df2c740e798f39-0">
              Fru talman! Jag är väldigt glad att Kristdemokraterna tillsammans
              med våra allianskamrater i dag lägger fram ett förslag till en
              skollag som innehåller allt vad dagens skola och framtidens elever
              behöver. Jag vill tacka mina allianskamrater för ett väldigt gott
              samarbete i utbildningsutskottet. Jag vill tacka för att vi gjort
              bra förhandlingar och tackar också för att vi har kommit fram
              till dagens stund, då vi får debattera och snart fatta beslut
              om en skollag. Tack för gott samarbete! Vi kan gemensamt konstatera
              att oppositionen inga svar har. Man står tomhänt.
            </seg>
            <seg xml:id="i-e5781d8fba37a83e-0">
              (Applåder)
            </seg>
          </u>
          <note xml:id="i-0195500cfaf05999-0">
            I detta anförande instämde Eva Johnsson (kd) samt Patrik Forslund
            och Fredrik Schulte (båda m).
          </note>
          <note xml:id="i-63373091f8d4bd2b-0">
            Ajournering
          </note>
          <note xml:id="i-6c058d940393064e-0">
            Kammaren beslutade kl. 15.56 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="gunilla_tjernberg_73f27e" prev="cont" xml:id="i-900f67c0a420884d-0">
            <seg xml:id="i-660decfe004f40e1-0">
              Återupptagna förhandlingar
            </seg>
          </u>
          <note xml:id="i-51cd4ca1712b8df1-0">
            Förhandlingarna återupptogs kl. 16.00.
          </note>
          <note xml:id="i-fd1f5c5e4aa11468-0">
            13 § Beslut om ärende som slutdebatterats den 17 juni
          </note>
          <note xml:id="i-6503ee6151373817-0">
            Punkt 1
          </note>
          <note xml:id="i-8ffd1985b4ab0f8a-0">
            Punkterna 2 och 3
          </note>
          <note xml:id="i-52b1607efd5efdce-0">
            14 § Beslut om ärenden som slutdebatterats vid dagens sammanträde
          </note>
          <note xml:id="i-6503ee6151373817-1">
            Punkt 1
          </note>
          <note xml:id="i-ca004e92bb121873-0">
            Punkterna 25
          </note>
          <note xml:id="i-6c717af418d823fd-0">
            15 § (forts. från 12 §) Ny skollag (forts. UbU21)
          </note>
          <note type="speaker" xml:id="i-4367a05b986b0465-0">
            Anf. 73 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-7">
            <seg xml:id="i-4d5a3f3f393d058b-0">
              Herr talman! I sitt anförande före voteringen var Gunilla Tjernberg
              inne på detta med konfessionella skolor och var Vänsterpartiet
              står i den frågan. Om jag och Vänsterpartiet fick bestämma hade
              vi inte haft några religiösa skolor över huvud taget. Vi inser
              dock dels att vi har undertecknat Europakonventionen, och det
              gör det svårt att avskaffa dem, dels att ett avskaffande kanske
              inte skulle ändra så mycket i verkligheten. Vi vet att det finns
              fristående skolor som går under benämningen allmänna men som i
              högsta grad är religiösa. Laboraskolan är ett sådant exempel.
              Den drivs av Plymouthbröderna, men den är som sagt en allmän skola.
            </seg>
            <seg xml:id="i-ed74d73fad5b397a-0">
              Vi tycker att det viktigaste är att eleverna ska ha rätt att
              forma sina egna ståndpunkter under utbildningen. Skolan ska inte
              tvinga på dem ståndpunkter eller indoktrinera dem, och det ska
              faktiskt inte heller föräldrarna.
            </seg>
            <seg xml:id="i-49c579b82298c1fd-0">
              Det är väldigt märkligt att man i den nya skollagen gör skillnad
              mellan kommunala och fristående skolor på den här punkten. För
              kommunala skolor gäller att hela utbildningen ska vara konfessionsfri,
              men när det gäller fristående skolor gör man en skillnad och säger
              att det bara är undervisningen som behöver vara konfessionsfri.
              Det ställer jag mig väldigt frågande till. Vi har ju haft en minister
              som har varit kritisk mot de religiösa skolorna och pratat sig
              varm för att det ska vara lika regler för alla. Varför gör man
              skillnad här? Varför ska inte alla elever ha rätt att forma sin
              egen utveckling utan påtryckningar av religiösa skäl?
            </seg>
          </u>
          <note type="speaker" xml:id="i-a217e1cec2dcb382-0">
            Anf. 74 GUNILLA TJERNBERG (kd) replik:
          </note>
          <u who="gunilla_tjernberg_73f27e" xml:id="i-d2b0f0301d4d7769-0">
            <seg xml:id="i-b3f54bf79123b8aa-0">
              Herr talman! Konfessionella friskolor är en skolform som föräldrar
              och barn kan välja om de så önskar. De barn och föräldrar som
              vill gå i någon annan skola väljer självklart inte en konfessionell
              friskola. Det här är en valfrihetsreform. Dessutom har den här
              valfrihetsreformen starkt stöd i Europakonventionen.
            </seg>
            <seg xml:id="i-1280af0aa3da2740-0">
              Jag är väldigt glad, herr talman, att det inte är Vänsterpartiet
              och Rossana Dinamarca som har bestämt texterna i Europakonventionen.
              Jag är också glad att det inte är Rossana Dinamarca och Vänsterpartiet
              som bestämmer hur den svenska skollagstiftningen ska se ut.
            </seg>
            <seg xml:id="i-19ba414c53efa8c1-0">
              Jag tycker att Rossana Dinamarca ska vara ärlig mot väljarna
              och också mot sina kamrater. Om Rossana Dinamarca får vara med
              och bestämma i en eventuell majoritet i vänsterblocket, kommer
              hon då att gå emot Europakonventionen och drastiskt försvåra för
              föräldrar som väljer att ha sina barn i en konfessionell friskola?
            </seg>
            <seg xml:id="i-89a79b0a0f3989a6-0">
              Sedan ska vi komma ihåg att skollagen som vi ska besluta om nu
              är väldigt tydlig: All undervisning ska vara icke-konfessionell.
              Det är väldigt tydligt i dagens skollag som vi diskuterar. Och
              utbildningen utanför undervisningen ska vara frivillig. Där är
              skollagen väldigt tydlig, så det handlar definitivt inte om några
              tvingande åsikter. Däremot har Rossana Dinamarca ett antal tvingande
              åsikter som kommer ovanifrån i Vänsterpartiet.
            </seg>
          </u>
          <note type="speaker" xml:id="i-90bb58b3b92857e2-0">
            Anf. 75 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-8">
            <seg xml:id="i-bf868b1298009036-0">
              Herr talman! Vi skulle kunna säga att redan i dag går vi emot
              den Europakonvention som Sverige har skrivit under, därför att
              där går texten går längre än till och med regeringens text. Där
              ska föräldrarna också kunna bestämma över undervisningen och att
              undervisningen också ska kunna ha en konfessionell inriktning.
              Det skulle föräldrarna kunna bestämma. Men vi vill inte ha det
              så, eller hur, Gunilla? Eller vill du någonting annat?
            </seg>
            <seg xml:id="i-ce4b94fe09ad9782-0">
              För oss är det som går främst att vi har skolplikt i skolan,
              att alla ska ha rätt till en bra utbildning, att var och en av
              eleverna ska ha rätt att kunna formas och utvecklas på den väg
              som de själva väljer, inte på den väg som den religiösa huvudmannen
              vill och inte heller den som föräldern vill. Det tycker jag är
              en av de grundläggande sakerna.
            </seg>
            <seg xml:id="i-6410282e428ea5b1-0">
              Ni pratar mycket om rättigheter och så vidare, men var i detta
              ligger elevens rätt, elevens rätt till en konfessionsfri utbildning?
              Och när det gäller det här med frivillighet och frivilliga inslag
              vet du säkert lika väl som jag att det kan vara väldigt svårt
              för en nioåring att sätta sig upp mot skolans lärare eller rektor
              och säga att han eller hon inte tänker delta i en bönestund eller
              inte vill medverka i vad det nu kan vara för annat religiöst inslag.
            </seg>
            <seg xml:id="i-b94b788a2eb882c1-0">
              Varför ska vi ha en skillnad? Varför ska inte all utbildning,
              oavsett huvudman, vara konfessionsfri? Det har jag frågat många
              gånger, och jag tycker inte att jag får ett tydligt svar på det.
            </seg>
          </u>
          <note type="speaker" xml:id="i-50d42a22385bd9b7-0">
            Anf. 76 GUNILLA TJERNBERG (kd) replik:
          </note>
          <u who="gunilla_tjernberg_73f27e" xml:id="i-d2b0f0301d4d7769-1">
            <seg xml:id="i-3f62de3674be992e-0">
              Herr talman! Rossana Dinamarca frågar varför eleverna inte ska
              ha rätt till en konfessionellt fri utbildning. All utbildning
              ska vara icke-konfessionell. Alla elever har rätt till det. Alla
              elever har rätt till en utbildning som är icke-konfessionell,
              och det kan Rossana Dinamarca läsa i den skollag som vi nu diskuterar.
              Sedan är det som är utanför undervisningens område frivilligt.
            </seg>
            <seg xml:id="i-a4bc2c78a1520a85-0">
              Det är också så, Rossana Dinamarca, att alla föräldrar inte tänker
              exakt som Vänsterpartiet gör. Alla föräldrar och alla barn tycker
              inte exakt som Rossana Dinamarca. Det finns olika syn, och den
              rätten vill vi stärka och hålla kvar i Sverige. Vi vill ha en
              valfrihet.
            </seg>
            <seg xml:id="i-45f2e4eb5c1a62fb-0">
              Vi vet att det ser olika ut. Därför är vi angelägna om att ha
              en tydlig skollag på området som ger möjlighet till valfrihet,
              men också att undervisningen ska vara icke-konfessionell och att
              utbildning utanför ska vara frivillig. Men föräldrarna ska välja,
              och där skiljer sig Vänsterpartiet enormt mycket från Kristdemokraterna
              och Alliansen. Där är vi tydligt skilda.
            </seg>
          </u>
          <note type="speaker" xml:id="i-a3074cbca3f9147a-0">
            Anf. 77 MATS PERTOFT (mp) replik:
          </note>
          <u who="mats_pertoft_740cd3" xml:id="i-cdc90c5deab2f63d-5">
            <seg xml:id="i-306b63857112da1a-0">
              Herr talman! Till att börja med vill jag påpeka, eftersom fler
              talare i dag har påbörjat en färgväxling hos mig, att ryktena
              om min rödhet är betydligt överdrivna. Ni får gärna fråga experterna
              på detta område, Rossana Dinamarca och Marie Granlund, som säkert
              kan intyga det.
            </seg>
            <seg xml:id="i-a01c5288e099090e-0">
              Som jag var inne på i mitt inledningsanförande är det här med
              lika villkor för kommunala och fristående skolor väldigt viktigt
              för oss i Miljöpartiet. Vi skulle aldrig gå med på att ha någon
              särlagstiftning eller förbjuda till exempel friskolor med religiösa
              huvudmän. Men vi är undrande över den särskillnad som den nya
              skollagen gör, att man låter utbildningen vara konfessionsfri
              i kommunala skolor men inte undervisningen i fristående skolor.
              Det är en ganska viktig skillnad som vi hade hårda diskussioner
              om under förra mandatperioden. Vi drev starkt att undervisningen
              måste vara konfessionsfri, ej utbildningen. Annars riskerar vi
              att hamna i situationen att man inte får ha skolavslutningar i
              kyrkan och inte får sjunga Den blomstertid nu kommer eller vad
              det nu må vara.
            </seg>
            <seg xml:id="i-4015b3b7c71c8cd0-0">
              För oss är det här en likarättsfråga. Skolor som drivs av religiösa
              huvudmän ska ha samma rättigheter som alla andra. Men jag undrar
              varför Gunilla Tjernberg har gått med på att använda utbildningsbegreppet
              när det gäller kommunala huvudmän i skollagen, för det är en väldigt
              stor förändring och inte lika villkor längre.
            </seg>
          </u>
          <note type="speaker" xml:id="i-3eaf04ccff45e900-0">
            Anf. 78 GUNILLA TJERNBERG (kd) replik:
          </note>
          <u who="gunilla_tjernberg_73f27e" xml:id="i-d2b0f0301d4d7769-2">
            <seg xml:id="i-f1c61e21d535f965-0">
              Herr talman! Tack för frågan, Mats Pertoft! Han säger att Socialdemokraterna
              och Vänsterpartiet är experter på att berätta att Miljöpartiet
              inte är på väg vänsterut. Det var en väldigt intressant upplysning
              som jag såg att man höjde på ögonbrynen över här.
            </seg>
            <seg xml:id="i-83ce16111ffe1e92-0">
              Om vi ska ha en skollag som gör det möjligt att behålla och åstadkomma
              en frihet när det gäller val av skola, oavsett om det är en kommunal
              skola, en fristående skola eller om det är en fristående skola
              med konfessionell inriktning, måste vi ha en skollag som tydligt
              anger att detta ska vara möjligt. För att vi ska ha den möjligheten
              är det viktigt att vi talar om på vilket sätt det ska kunna åstadkommas.
              I den diskussionen är det också viktigt att man kan skilja på
              undervisning och utbildning.
            </seg>
            <seg xml:id="i-ed905d4cecd7ff65-0">
              Din kamrat Rossana Dinamarca tyckte att vi går alldeles för långt
              och låter elever påtvingas konfessionell undervisning och konfessionell
              utbildning, och jag tycker att begreppen blandades ihop ganska
              rejält. Därför vill vi vara tydliga med att alla elever ska ha
              rätt till en icke-konfessionell undervisning. Det är väldigt viktigt.
              Men det ska kunna vara konfessionella inslag i utbildningen i
              en skola som man som förälder och barn har valt. Det är självklart
              att det ska kunna vara inslag utanför själva ämnestiden, och det
              är frivilliga inslag. Detta är den här skollagen tydlig på till
              skillnad mot dagens lagstiftning, som bara har lappat och lagat
              i de här frågorna och därmed skapat den enorma osäkerhet som vi
              har i dag ute i skolorna. Man undrar: Får vi vara där och får
              vi vara här? Nu tar vi upp de här frågorna. Det finns också tydliga
              föreskrifter om att man till exempel ska kunna ha avslutning i
              en kyrka, som Mats Pertoft tog upp.
            </seg>
          </u>
          <note type="speaker" xml:id="i-df8fd8920e372837-0">
            Anf. 79 MATS PERTOFT (mp) replik:
          </note>
          <u who="mats_pertoft_740cd3" xml:id="i-cdc90c5deab2f63d-6">
            <seg xml:id="i-9e3f54b4dc1750e9-0">
              Herr talman! Jag tog upp en skillnad som Gunilla Tjernberg inte
              kommenterade. Och det är att det i framtiden inte kommer att vara
              möjligt att ha någon form av frivilliga inslag av religion kristen,
              muslimsk eller annan i en kommunal skola, vilket det i dag kan
              vara. Det måste vara ett problem för Kristdemokraterna, för jag
              har i alla fall hört utbildningsministern i radion uttala att
              han egentligen vill få bort alla religiösa friskolor. Det var
              ett tag sedan, måste jag medge, några år sedan.
            </seg>
            <seg xml:id="i-78f789af42216a5b-0">
              Det finns alltså ett hot också på den andra sidan och inte alltid
              enighet i Alliansen innan man kommer överens.
            </seg>
            <seg xml:id="i-b40da0cd4fd5e39c-0">
              Gunilla Tjernberg, ni har gått med på en betydlig skärpning och
              att det inte är samma skrivning. Det är det viktiga för min del.
              Jag vill nämligen ha så lika skrivningar som möjligt men också
              öppna och liberala skrivningar när det gäller kommunala och fristående
              skolor.
            </seg>
            <seg xml:id="i-417ec00989fbad3a-0">
              Jag menar att det har fungerat ganska bra när det gäller de fristående
              skolorna med religiös huvudman, särskilt när man jämför med andra
              länder, med att undervisningen verkligen är icke-konfessionell.
            </seg>
            <seg xml:id="i-e71e0083c038b879-0">
              Ni har gått med på skrivningar om att det är utbildning i kommunala
              skolor som ska vara icke-konfessionell. Kan Gunilla Tjernberg
              förklara varför?
            </seg>
          </u>
          <note type="speaker" xml:id="i-1e0bf828c05c68b3-0">
            Anf. 80 GUNILLA TJERNBERG (kd) replik:
          </note>
          <u who="gunilla_tjernberg_73f27e" xml:id="i-d2b0f0301d4d7769-3">
            <seg xml:id="i-b213e957ca42d15b-0">
              Herr talman! Mats Pertoft fäller kommentarer om utbildningsministern
              under sitt replikskifte med mig. Han har snart möjlighet att säga
              sin åsikt i olika frågor, men ett är uppenbart: Hela Alliansen
              är helt överens om det skollagsförslag som vi debatterar i dag.
            </seg>
            <seg xml:id="i-d43ae59f1e9b2f03-0">
              Det fanns en ganska stor förhoppning på vänstersidan när mandatperioden
              inleddes att vi fullständigt skulle stryka alla möjligheter till
              att ha konfessionella skolor i Sverige. Den förhoppningen hörde
              vi på vårt första utskottssammanträde när vi samlades hösten 2006.
            </seg>
            <seg xml:id="i-5028079dcb9cc891-0">
              Jag är glad åt att vi inte har valt den inriktningen i Alliansen.
              Vi har valt att se till att det finns en valfrihet i Sverige och
              att det ska vara möjligt att ha konfessionella skolor, friskolor
              och bra kommunala skolor. Vi ska ett regelverk för detta som gör
              det så lika som möjligt. Man ska kunna stänga en skola om den
              inte följer läroplanen oavsett huvudman. Det är inte lika tydligt
              uppsatt i dag. Vi skärper även regelverket för de kommunala skolorna
              i det avseendet.
            </seg>
            <seg xml:id="i-47857bc2d34edd73-0">
              Vi har självklart också lyft in hur viktigt det är att samma
              regelverk gäller för konfessionella friskolor som för andra skolor.
            </seg>
            <seg xml:id="i-59fb5774be151124-0">
              Mats Pertoft försöker blanda bort korten och hävda att vi har
              gjort försvåringar som gör det omöjligt att bedriva konfessionella
              friskolor. Så är icke fallet. Jag har tillsammans med mina allianskamrater
              haft tät kommunikation med Kristna friskolerådet och många andra
              som tycker att det är bra att regelverket klaras ut. Man säger
              att det är precis så här man gör i dag, men nu blir det tydligt
              i skollagen. Det tycker man är bra och välkomnar.
            </seg>
          </u>
          <note type="speaker" xml:id="i-2e6084dbf88b49e5-0">
            Anf. 81 Utbildningsminister JAN BJÖRKLUND (fp):
          </note>
          <u who="unknown" xml:id="i-efb8c3dc63258634-0">
            <seg xml:id="i-b7f4953b4d9b54eb-0">
              Herr talman! Den svenska utbildningspolitiken läggs nu om i grunden.
              Det är fyra huvudproblem som den utbildningspolitiken måste adressera,
              fyra utmaningar som vi måste möta.
            </seg>
            <seg xml:id="i-755f6cc21f1dfa4c-0">
              Det första problemet med den hittillsvarande utbildningspolitiken
              och utbildningsväsendet i Sverige är att kunskapsresultaten har
              sjunkit oavbrutet under många år. Vi kan registrera det sedan
              ungefär 20 år tillbaka. Kanhända har det sjunkit under ännu längre
              tid, men det kan vi inte mäta. Under 20 års tid har dock resultaten
              sjunkit.
            </seg>
            <seg xml:id="i-a948621bff6ff24d-0">
              Det andra problemet är att vi på många håll i svenskt skolväsen
              har stora bekymmer med otrygghet, skolk, mobbning, skadegörelse
              och trakasserier. Det handlar om bristande trygghet och på många
              håll bristande studiedisciplin.
            </seg>
            <seg xml:id="i-160026401565fbeb-0">
              Det tredje problemet hänger ihop med de två första och är att
              läraryrkets attraktionskraft har sjunkit oavbrutet i decennium
              efter decennium. Vi har svårt att locka tillräckligt många ungdomar
              in på våra lärarutbildningar.
            </seg>
            <seg xml:id="i-06cb8c44e24434c1-0">
              Det fjärde problemet är att vår gymnasieskola som skulle bli
              ett gymnasium för alla och för ökad jämlikhet när den skapades
              för 20 år sedan i stället har skapat utslagning. En tredjedel
              av varje årskull av gymnasieelever hoppar av eller går färdigt
              men når inte målen. En tredjedel!
            </seg>
            <seg xml:id="i-09bb41a969bb60cd-0">
              Den här utbildningspolitiken har förts i Sverige under många
              decennier. Årtalet 1968 har nämnts, och även om inte alla reformer
              beslutades då har i hög grad 1968 års anda svävat över mycket
              i den svenska utbildningspolitiken in till dessa dagar.
            </seg>
            <seg xml:id="i-b60dbd5bdf9925d9-0">
              Det är en skolpolitik som har misslyckats, där Sverige presterar
              sämre och sämre, där färre vill bli lärare och där vi har otryggare
              skolor.
            </seg>
            <seg xml:id="i-d631afcde1329c44-0">
              När jag hör Mona Sahlin hör jag en partiledare som ibland visar
              självinsikt. Hon säger att man har lärt sig. Hon säger att man
              har insett att Socialdemokraternas skolpolitik har uppfattats
              som flummig. Observera att hon säger att den har uppfattats som
              flummig, inte att den var det. Vissa ansatser till självprövning
              har inletts.
            </seg>
            <seg xml:id="i-a6c1a222c99e8dc0-0">
              Det är dock inget jag uppfattar av oppositionsföreträdarna i
              dagens debatt. Allt var bättre förr. Inget av det vi föreslår
              är bra. Allt är fel. Allt ska tillbaka till det gamla, tycker
              Marie Granlund, Mats Pertoft och Rossana Dinamarca.
            </seg>
            <seg xml:id="i-3338b86a36b3507a-0">
              Den skollag vi lägger fram innehåller förändringar på många områden.
              Många delar har nämnts i debatten, och jag ska nämna några av
              dem som jag tycker är viktigast.
            </seg>
            <seg xml:id="i-2ea8e30a2e536b03-0">
              Det första är att förskolan erkänns som skolform, som första
              steget i det livslånga lärandet. Denna förändring sker inte över
              en natt utan har varit på väg sedan förskolan fick en läroplan
              för drygt tio år sedan, men nu blir förskolan alltså erkänd som
              skolform. Behörighetsregler och legitimationsregler som kommer
              att gälla för läraryrket kommer också att gälla i förskolan.
            </seg>
            <seg xml:id="i-c08b4c3c5eec78a1-0">
              För det andra jämställs friskolor och kommunala skolor med varandra
              i den meningen att regelverket blir likvärdigt. Helt lika kommer
              det aldrig att bli, för skolorna har delvis olika uppdrag och
              förutsättningar. Det blir dock så likvärdigt som möjligt.
            </seg>
            <seg xml:id="i-328af590d2998d46-0">
              För det tredje stärks rätten till stöd för elever som har det
              svårt ytterligare. Till exempel ges föräldrar rätt att överklaga
              beslut om stöd om de inte är nöjda med de insatser som skolan
              gör. Det betyder inte alltid att föräldrarna får rätt, men de
              får rätt att pröva beslutet. Bestämmelserna om elevhälsan förtydligas,
              och ambitionsnivån höjs.
            </seg>
            <seg xml:id="i-65753f71f5ee3fb5-0">
              För det fjärde blir det tydligare fokus på kunskapskrav i den
              nya utbildningspolitiken. Det blir tidigare betyg med fler betygssteg,
              nationella prov, läroplaner som blir tydligare med betygskriterier
              och kunskapskrav och en skolinspektion som har inrättas men som
              nu får ännu tydligare uppdrag och också sanktionsmöjligheter för
              att följa upp att kommunala skolor och friskolor följer de läroplaner
              som finns.
            </seg>
            <seg xml:id="i-5bebcce5b0fdbb5e-0">
              För det femte förbättrar vi läraryrkets status och ställning.
              För en eller ett par generationer sedan valde toppstudenter mellan
              att bli civilingenjörer, advokater, läkare eller lärare. I dag
              är det ytterst få toppstudenter som väljer läraryrket. Tvärtom
              har antagningspoängen till lärarhögskolorna sjunkit oavbrutet
              under många år. Vi fyller i huvudsak platserna på lärarhögskolorna,
              men de elever som börjar är sämre kunskapsmässigt rustade än de
              var förut. Vi har dessutom nästan ingen konkurrens till platserna
              utan måste ta in alla som söker. Vi inför skarpare behörighetskrav
              och lärarlegitimation. Vi inför parallellt med den nya skollagen
              en helt ny lärarutbildning med högre krav för att bli antagen,
              högre krav för att ta examen och mer fokus på ämneskunskaper.
            </seg>
            <seg xml:id="i-924ba966ac299de7-0">
              För det sjätte ger vi skolan bättre redskap att upprätthålla
              trygghet och studiedisciplin. Det är ett antal konkreta reformer
              som oppositionen är emot. Det handlar om att man ska kunna flytta
              elever som mobbar, kunna sära på gäng, kunna stänga av elever
              tillfälligt och den typen av åtgärder. Vi uttalar också ett tydligt
              stöd från statsmakternas sida till lärare och rektorer för att
              upprätthålla trygghet och studiedisciplin i skolan. Det senare
              är framför allt viktigt för de elever som har det svårt i skolan.
              Det är de som förlorar på att det är stökigt i klassrummet och
              att de inte får studiero.
            </seg>
            <seg xml:id="i-07fc0c497826b89a-0">
              Herr talman! Jag skulle vilja ge ett par ideologiska utgångspunkter
              för den nya utbildningspolitiken. Det finns ungdomar som växer
              upp i hem med föräldrar som har mycket höga studieambitioner.
              Föräldrarna har kanske själva studerat på högskola och tagit höga
              examina. De är engagerade i sina barns utbildning och har goda
              kunskaper att hjälpa ungdomarna med läxläsning långt upp i skolåldern.
              De är noga med hur det går på prov och med att eleverna läser
              läxor. De följer upp det och accepterar inte slarv. De barnen
              klarar sig nästan oavsett hur skolsystemet ser ut.
            </seg>
            <seg xml:id="i-3549ae5e742ecb94-0">
              Men det finns också barn som växer upp i hem där engagemang och
              kunskap när det gäller utbildning inte är lika stora. Vi kan med
              traditionella termer kalla det för arbetarhem, om vi vill. Det
              är hem där man naturligtvis bryr sig om sina barn, det är det
              viktigaste man har, men där man inte alltid har samma kunskaper
              och förmåga att engagera sig i studierna. Man är inte lika om
              sig och kring sig när det gäller att välja det bästa. Det är de
              barnen som blir de stora förlorarna om inte skolan har höga förväntningar
              och höga krav.
            </seg>
            <seg xml:id="i-ff3afaca431b5846-0">
              Jag är uppvuxen i ett textilarbetarhem på en arbetarort i Västsverige.
              Det fanns ingen bildningstradition. Ingen förväntade sig något
              annat av oss än att vi skulle hamna på textilgolvet bland maskinerna
              på Kungsfors väveribolag. Det var förväntan från samhället. Att
              plugga vidare var ingenting som fanns bland de vuxna. Jag kan
              inte erinra mig att det någon gång under min uppväxt över vår
              tröskel gick vuxna personer som hade gått mer än sju år i folkskolan.
              Jag hade inte stått här i dag utan lärare som hade höga krav och
              höga ambitioner och som också sade åt oss ibland när vi betedde
              oss illa.
            </seg>
            <seg xml:id="i-70a8b0b04571ffd7-0">
              Den skolpolitik som de rödgröna partierna har stått för och som
              ni nu argumenterar för att vi ska gå tillbaka till är allra sämst
              för de barn som växer upp i studieomotiverade miljöer. Den är
              allra sämst för arbetarklassens barn.
            </seg>
            <seg xml:id="i-84196225a24e9302-0">
              Den andra utgångspunkten för regeringens utbildningspolitik är
              att elever är olika. Alla kan inte stöpas i samma form. Om alla
              ska stöpas i samma form kommer några att inte passa in. Det är
              precis det som har hänt med den svenska skolpolitiken.
            </seg>
            <seg xml:id="i-1a93cbaf15c9bc35-0">
              Jag ska ge några exempel. Vi har en grupp elever som har väldigt
              svårt att hänga med. Det är den viktigaste gruppen att fokusera
              på i det här sammanhanget. Ni avskaffade speciallärarutbildningen
              en gång i tiden eftersom ni ansåg att speciallärare stigmatiserar
              elever. Man ska inte ha särskilda undervisningsgrupper. Särskolan
              skulle avskaffas för elever med utvecklingsstörning.
            </seg>
            <seg xml:id="i-578767ca8ac60ae4-0">
              Vi har vänt på det. Vi har återinfört speciallärarna. Vi har
              lagt ned alla tankar på att avskaffa särskolan. Den ska få vara
              kvar. Alla stödformer som ger ett tydligt stöd åt elever i behov
              av särskilt stöd ska inte bara finnas kvar, utan ambitionsnivån
              ska höjas. En del elever kanske till och med behöver mer tid i
              grundskolan. Det är inte givet att det skapar jämlikhet att alla
              ska gå exakt nio år. En del elever kan behöva mer tid.
            </seg>
            <seg xml:id="i-d39096b001be5bed-0">
              Det finns en annan grupp elever som också har missgynnats av
              att alla ska stöpas i samma form. Det är de riktigt studiebegåvade
              eleverna. För den som är studiebegåvad, har goda resultat eller
              läggning för musik och idrott har ni i alla tider accepterat att
              man har särskilda skolor, särskilda klasser och särskild uppmuntran.
              Elever som är duktiga i matematik, naturorienterade och teoretiska
              ämnen måste också få gå vidare snabbt om de har läggning för det
              och är begåvade. Det är det som är individualisering.
            </seg>
            <seg xml:id="i-6202745d2377c15d-0">
              Herr talman! Ska Sverige vara en framgångsrik nation på 2000-talet?
              När man lyssnar på den allmänna politiska debatten skulle man
              kunna tro att oppositionen anser att den viktigaste frågan för
              att Sverige ska vara en framgångsrik nation är nivån på a-kassan.
              Jag skulle vilja säga att den viktigaste frågan för att Sverige
              ska vara en framgångsrik nation också på 2000-talet är kvaliteten
              på skolväsendet. Det duger inte att varje ny internationell undersökning
              visar att Sveriges resultat sjunker. Det duger inte. Vi måste
              vända den utvecklingen. Därför lägger vi nu om den svenska utbildningspolitiken.
              Inget politiskt område i Sverige genomgår en så stor omläggning
              som skolpolitiken under de här åren. Dagens beslut är en viktig
              del i den omläggningen.
            </seg>
          </u>
          <note xml:id="i-3c14cb6402d9b1c2-0">
            I detta anförande instämde Tina Acketoft, Gulan Avci, Agneta
            Berliner, Nina Lundström, Fredrik Malm och Christer Nylander (alla
            fp), Patrik Forslund, Betty Malmberg och Fredrik Schulte (alla
            m), Ulrika Carlsson i Skövde, Sofia Larsen och Per Lodenius (alla
            c) samt Eva Johnsson och Gunilla Tjernberg (båda kd).
          </note>
          <note type="speaker" xml:id="i-5e3206d9876b7c5b-0">
            Anf. 82 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-9">
            <seg xml:id="i-929a42dde62eae57-0">
              Herr talman! Allt var bättre förr. Så beskriver Jan Björklund
              vår rödgröna politik. Den linjen tycker jag enbart företräds av
              Jan Björklund själv.
            </seg>
            <seg xml:id="i-66e2d14dcf2cc5ca-0">
              Jag vill börja med en fråga om komvux. På vilket sätt är komvux
              en gräddfil in i den högre utbildningen? Det är inte något som
              jag själv upplevde när jag läste där för att kunna komma in på
              den lärarutbildning som jag började på så småningom. På kortare
              tid och i högre tempo skulle jag läsa in kurserna. Det möjliggjorde
              det som Jan Björklund pratade om, att jag blev den första i min
              familj att läsa på universitetet. Utan komvux hade det inte varit
              möjligt.
            </seg>
            <seg xml:id="i-a6aadbc9cdcf6a96-0">
              Om Jan Björklunds politik hade rått hade jag bränt mina chanser
              redan i femman. Jag vet inte om mina föräldrar hade haft koll
              på att det var då jag skulle välja ett språk som skulle kunna
              ge mig meritpoäng för att komma in. När jag gick i skolan tillhörde
              inte spanska de moderna språk som nu är de enda som ska ge meriterande
              poäng för att läsa vidare.
            </seg>
            <seg xml:id="i-b20c7a8909b9aec7-0">
              Jag skulle vilja att du pratar lite om komvux. Vi har pratat
              väldigt lite om komvux och att man förbjuder att läsa upp betyg,
              och att man förändrar och bygger in en egen kvotgrupp på komvux
              som gör det svårare. På vilket sätt vill Jan Björklund åtgärda
              det som han tyckte var fel under sin barndom så att man har möjlighet
              till högre utbildning oberoende av vilka föräldrar man är född
              av?
            </seg>
          </u>
          <note type="speaker" xml:id="i-c35bdddd38629e4b-0">
            Anf. 83 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-efb8c3dc63258634-1">
            <seg xml:id="i-eb1b23e25f24015a-0">
              Herr talman! Rossana Dinamarcas inlägg väcker två frågor. Ska
              ni avskaffa meritpoängen på språk som vi har infört för att många
              elever av taktikskäl väljer bort språk? Fundera på vilken bakgrund
              de har som väljer bort språk, Rossana Dinamarca. Vi vill uppmana
              dem att läsa språk. Ska ni avskaffa meritpoängen på språk är det
              ett viktigt besked att ge före valet.
            </seg>
            <seg xml:id="i-acfe7f4e1021b400-0">
              Ska ni avskaffa kvotindelningen när det gäller antagning till
              högskolan som infördes av Leif Pagrotsky? Både i sitt anförande
              och nu anklagar Dinamarca mig för att ha infört den, men den infördes
              av Leif Pagrotsky när han var utbildningsminister 2006. Ska ni
              avskaffa den? Det är ett viktigt besked från er.
            </seg>
            <seg xml:id="i-f30c518914a7525c-0">
              Det som utmärker Dinamarcas parti är att man har en utbildningspolitik
              som skiljer sig kraftigt från huvudfåran. Det gäller friskolor
              till exempel. Jag läste med intresse Vänsterpartiets nya skolpolitiska
              program i våras som väl Dinamarca har skrivit. Jag ska ge en eloge.
              Det är första gången som Vänsterpartiet skriver att man erkänner
              att de sjunkande kunskapsresultaten är ett problem. Dinamarca
              lyfter fram två åtgärder som är viktiga för att åtgärda detta.
              Den ena är att avskaffa betygen, den andra är att avskaffa läxor.
            </seg>
            <seg xml:id="i-a65f3079ab203050-0">
              Jag vill fråga Rossana Dinamarca: Hur höjer vi resultaten i svensk
              skola genom att avskaffa betyg och läxor?
            </seg>
          </u>
          <note type="speaker" xml:id="i-062e67dd2464055c-0">
            Anf. 84 ROSSANA DINAMARCA (v) replik:
          </note>
          <u who="rossana_dinamarca_0bda0d" xml:id="i-6ff0acd1a321a15a-10">
            <seg xml:id="i-eb9f663da89e088f-0">
              Herr talman! Jan Björklund valde att inte svara på frågan om
              på vilket sätt komvux är en gräddfil in i den högre utbildningen.
            </seg>
            <seg xml:id="i-0b792ea6736e942c-0">
              Ska vi avskaffa meritpoängen? Nej, men vi vill att alla språk,
              även andra språk än franska, tyska och spanska ska kunna vara
              meriterande. Även teckenspråk och hemspråk ska kunna vara meriterande.
              Det är mer modernt än det Björklund har föreslagit.
            </seg>
            <seg xml:id="i-e9ffe67bba2721ef-0">
              Jag Björklund läste nog inte programmet jättenoga. Det står ingenting
              i vårt utbildningspolitiska program om att avskaffa läxor. Däremot
              skriver vi om att öka lärartätheten i förskolan, skolan och på
              fritidshemmen. Det är oerhört viktigt om man nu menar vad man
              säger om att öka kunskaperna i skolan. Det som enskilt spelar
              störst roll är lärarna.
            </seg>
            <seg xml:id="i-8f6a68c84a157a6e-0">
              Vad har vi sett med den här regeringen? För första gången sedan
              vi senast hade en borgerlig regering minskar lärartätheten. Vad
              har Jan Björklund gjort för att öka lärartätheten i skolan och
              göra det som faktiskt gör skillnad för elevernas kunskaper? Det
              har vi inte sett någonting av.
            </seg>
            <seg xml:id="i-b24eb1730cdb1037-0">
              Jag skulle vilja att Jan Björklund svarar på frågan: På vilket
              sätt är komvux en gräddfil in i den högre utbildningen?
            </seg>
          </u>
          <note type="speaker" xml:id="i-b2788f7871783970-0">
            Anf. 85 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-efb8c3dc63258634-2">
            <seg xml:id="i-aaf0d63ec24ab186-0">
              Herr talman! Komvux är en oerhört viktig skolform i Sverige.
              För väldigt många människor är komvux en andra chans.
            </seg>
            <seg xml:id="i-ab532859e83605aa-0">
              Man kan behöva en andra chans därför att man misslyckades i barn-
              och ungdomsskolan eller därför att man i och för sig gick en utbildning
              men vill sadla om senare i livet. Komvux är oerhört viktig.
            </seg>
            <seg xml:id="i-c4eeead554d72bc3-0">
              Den förra regeringen insåg när den införde dessa kvotgrupper
              som vi har bibehållit jag försvarar dem gärna, men det var Pagrotsky
              som införde dem att den som läser på gymnasiet måste förstå att
              man måste anstränga sig på gymnasiet. Misslyckas man där ska man
              ha en ny chans. Men vissa elever väljer medvetet av taktikskäl
              bort vissa kurser som är lite jobbiga och räknar med att de har
              all rätt i världen att sedan läsa in dem. Denna rätt kan inte
              vara obetingad. Det var precis därför som den förra regeringen
              införde dessa kvotgrupper. Jag håller med om det synsättet.
            </seg>
            <seg xml:id="i-ce590b04670b01fe-0">
              Jag noterar att Dinamarca väljer att avstå från att svara på
              betygsfrågan. Jag tror att ni bedrar er om ni tror att ni kommer
              att komma undan fram till valdagen att svara på detta. Det är
              naturligtvis ett oerhört viktigt besked som ni måste ge till svenska
              folket. Ska ni avskaffa betygen som två av partierna vill, ska
              ni behålla dagens system, eller ska ni göra som vi och införa
              betyg tidigare om ni vinner? Detta besked måste ni ge förr eller
              senare, och varför inte i dag, Rossana Dinamarca?
            </seg>
          </u>
          <note type="speaker" xml:id="i-dac150a2e3761176-0">
            Anf. 86 MATS PERTOFT (mp) replik:
          </note>
          <u who="mats_pertoft_740cd3" xml:id="i-cdc90c5deab2f63d-7">
            <seg xml:id="i-2cb4da63bfe1332e-0">
              Herr talman! Utbildningsministern påpekade att kvaliteten på
              vår skola i Sverige är viktig och att det är den som säger att
              Sverige är en kunskapsnation. Jag kan inte annat än bara hålla
              med. Det är helt riktigt. Kvaliteten på skolan är utomordentligt
              viktig.
            </seg>
            <seg xml:id="i-550228dcf8c7fcba-0">
              Därför är det desto mer oroande att utbildningsministern gör
              en så konstig analys. Först konstaterar han att alla elever är
              olika. Sedan går han vidare och beskriver alla reformer som han
              genomför och som likriktar skolan och som bygger dessa återvändsgränder
              som gör att man inte kan ta till vara möjligheterna.
            </seg>
            <seg xml:id="i-a07170cbd967213c-0">
              Men jag tycker att det är kanske ännu mer allvarligt att utbildningsministern
              och Alliansen inte går vidare och letar efter bättre verktyg för
              att öka inlärningen i skolan och för att motivera eleverna till
              bättre inlärning. Detta har varit uppe mycket i debatten under
              den senaste tiden.
            </seg>
            <seg xml:id="i-4926928fefa83f39-0">
              Jag håller helt med om att arbetarbarn och barn från studieovana
              hem behöver feedback. De behöver veta vad de kan och inte kan
              för att lära sig mer. De behöver tydliga signaler. Det är helt
              rätt.
            </seg>
            <seg xml:id="i-7438cdc57f89045d-0">
              Men betygsinstrumentet är inte tillräckligt tydligt. Det är bara
              en bokstav eller en siffra, inget annat. Dessutom har alliansregeringen
              bestämt sig för att öppna för att även skriftliga omdömen får
              vara betygsliknande och lika odugliga som utvärderingsinstrument.
            </seg>
            <seg xml:id="i-48eea1dc4beab017-0">
              Vad vi vet från forskning och erfarenhet är att barn från studieovana
              hem behöver en mycket tydlig feedback, en mycket tydlig återkoppling
              om vad de kan och inte kan och vad de bör lära sig. Men det säger
              regeringen nej till. Varför vill ni inte ge dessa elever som behöver
              mer feedback en tydlig utvärdering, tydliga utförliga kunskapsrelaterade
              skriftliga omdömen i stället för betygsliknande omdömen?
            </seg>
          </u>
          <note type="speaker" xml:id="i-acddee04f92d621b-0">
            Anf. 87 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-efb8c3dc63258634-3">
            <seg xml:id="i-50ab051b0e6a2754-0">
              Herr talman! Jag lyssnar med nöje på Mats Pertoft och andra miljöpartister
              som numera, sedan de gav sig in i det rödgröna samarbetet, ständigt
              betonar hur liberala de är. För varje ny uppgörelse med Vänsterpartiet
              använder de ordet liberal ytterligare en gång.
            </seg>
            <seg xml:id="i-e0e390d8e2530959-0">
              Jag har läst Miljöpartiets skolmotion med anledning av den nya
              skollagen. Jag håller med om att det finns en del stänk av liberalism
              där. Men jag har läst två andra motioner också, nämligen Socialdemokraternas
              och Vänsterpartiets. De innehåller inte så mycket av dessa stänk.
              Mats Pertoft, om ni ska regera ihop kan ni inte ha tre olika program.
              Det går inte att ha tre olika motioner om man ska till Regeringskansliet.
              Man måste ha en gemensam politik.
            </seg>
            <seg xml:id="i-b53bee1a5f09f79c-0">
              Jag rekommenderar Mats Pertoft att gärna prata lite mer om liberalism
              innan ni gör er uppgörelse för sedan blir det nog svårt.
            </seg>
            <seg xml:id="i-80c46169f25ee366-0">
              En sak som går igenom i Miljöpartiets motion och i argumentationen
              är att man ska lyssna mycket på eleverna. Man ska ha elevstyrda
              skolor, man ska ha styrelser på gymnasierna där eleverna ska ha
              majoritet och kunna bestämma. Även om rektorn tycker något annat
              ska eleverna kunna köra över skolledningen. Jag tycker att det
              är en dålig lösning på skolans problem. Jag vet att Miljöpartiet
              har uppfattningen att eleverna ska bestämma mer i skolan och att
              ni ska lyssna mer på eleverna.
            </seg>
            <seg xml:id="i-1e6d96ea99f0d081-0">
              Men, Mats Pertoft, när jag lyssnar på eleverna säger de att de
              vill ha betyg. Jag har varit runt i många skolor, både under dessa
              fyra år som utbildningsminister och tidigare. Nästan alltid är
              den första frågan som eleverna tar upp: Varför får vi inte fler
              steg i betygsskalan? Det får de nu. De frågar också: Varför får
              vi inte betyg tidigare? Eleverna vill ha betyg i skolan.
            </seg>
            <seg xml:id="i-e37ba1c416d3692f-0">
              Mats Pertoft, om ni nu vill låta eleverna bestämma i skolan och
              om ni vill lyssna mer på eleverna, varför lyssnar ni då inte på
              dem när de vill ha mer betyg?
            </seg>
          </u>
          <note type="speaker" xml:id="i-39aceaec9c01a8ed-0">
            Anf. 88 MATS PERTOFT (mp) replik:
          </note>
          <u who="mats_pertoft_740cd3" xml:id="i-cdc90c5deab2f63d-8">
            <seg xml:id="i-f83a4fd685b76f63-0">
              Herr talman! Jag kan berätta för utbildningsministern att jag
              har lyssnat på eleverna. Det var därför som jag också letade efter
              andra lösningar i stället för betyg. Jag hörde eleverna säga just
              det som utbildningsministern säger, nämligen att de vill ha betyg.
            </seg>
            <seg xml:id="i-62c5e0138d5b305a-0">
              Jag gjorde också följande: Jag lyssnade på forskarna. Jag utgick
              inte från mina egna erfarenheter, hur det var i min skola eller
              hur det var i elevernas skola, utan jag försökte lyssna på expertisen
              för att se hur vi kan åstadkomma den bästa möjliga inlärningen
              och den bästa möjliga kunskapseffekten som är det som Sverige
              behöver. Det lyssnade jag på, och jag frågade efter andras erfarenheter,
              inte bara mina personliga, elevernas eller för den skull föräldrarnas
              erfarenheter. Då märker jag att man ska ge feedback, man ska ge
              återkopplingar, som är betydligt mer utförliga än betygen. Det
              är därför som Miljöpartiet har denna ståndpunkt. Det är därför
              som vi menar att även regeringen borde lyssna på detta. Hur ger
              man bättre och mer återkoppling än betyg?
            </seg>
            <seg xml:id="i-ea233e64d4c26e92-0">
              Sedan kan jag notera att utbildningsministern hela tiden talar
              om antingeneller när det gäller elever. Han anser att elever kommer
              att rösta ned skolledningen i en skolstyrelse med elevmajoritet.
              Det är inte det som vi i Miljöpartiet pratar om. När vi har varit
              ute och sett detta pratar vi om samarbete, för man lär sig mest
              när man samarbetar och när man känner sig delaktig i skolan, inte
              i utbildningsministerns skyttegravsskola där man gräver tydligare
              och tydligare skyttegravar mellan lärare och elever.
            </seg>
            <seg xml:id="i-221d06c7854e9218-0">
              Vi rödgröna står för en kunskapsbaserad skola, en skola där man
              ska lära sig så mycket som möjligt. Men det är den skolan som
              utbildningsministern raserar. Han vill inte ge tillräckligt mycket
              feedback till eleverna, och han vill inte ge eleverna ett erkännande
              som gör att de lär sig mer.
            </seg>
          </u>
          <note type="speaker" xml:id="i-b1473ac4f1c570a2-0">
            Anf. 89 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-efb8c3dc63258634-4">
            <seg xml:id="i-9490edafe8622bf3-0">
              Herr talman! Men, Mats Pertoft, om ni tycker att man inte ska
              votera i de styrelser som finns, varför är det då så oerhört viktigt
              att eleverna ska ha en majoritet? Det måste finnas någon orsak
              till att ni tycker att eleverna ska ha en majoritet.
            </seg>
            <seg xml:id="i-4fcf8e7184430e1c-0">
              Jag kan inte förstå annat än att det måste vara så att om det
              är olika uppfattningar ska eleverna kunna bestämma. Det måste
              väl vara så? Varför skulle det annars vara viktigt att eleverna
              har majoritet?
            </seg>
            <seg xml:id="i-4b831d5fa5c91dca-0">
              Det är just denna förskjutning av inflytande som jag tror är
              olycklig. De som är lärare är för det första vuxna, för det andra
              har de gått många år på lärarhögskolor och lärarutbildningar.
              De är legitimerade av samhället. Rektorer utses efter förtjänst
              och skicklighet enligt våra lagar och allt vad det är. Att elever
              som är omyndiga och fortfarande under utbildning ska kunna rösta
              ned dem när det gäller hur skolan ska styras och ställas är, med
              förlov sagt, en flummig inställning. Det är att visa bristande
              respekt för lärarnas professionalism och yrkeserfarenhet.
            </seg>
            <seg xml:id="i-7fcb3f281372cd56-0">
              Elever ska ha inflytande i skolan. Man ska lyssna på eleverna
              i skolan. Men eleverna ska inte bestämma över lärarna.
            </seg>
          </u>
          <note type="speaker" xml:id="i-f1166e88c3ff8fb4-0">
            Anf. 90 MARIE GRANLUND (s) replik:
          </note>
          <u who="marie_granlund_2a02ae" xml:id="i-a9ceee09e4ceda6d-5">
            <seg xml:id="i-d82d302ece2f4a32-0">
              Herr talman! Återigen försöker utbildningsministern få det att
              låta som att den stora skiljelinjen i svensk utbildningspolitik
              går mellan dem som är för kunskap och dem som är mot ordning och
              reda. Jag kan lova utbildningsministern att jag är övertygad om
              att alla i denna kammare är för både kunskap och ordning och reda.
            </seg>
            <seg xml:id="i-174db1b0b4c74d2d-0">
              Men vad vi inte är överens om är att allting inte var bättre
              förr. Jag har aldrig sett Jan Björklund blicka framåt, utan det
              är 50-talets lösningar som hela tiden är förhärskande. Det handlar
              om att införa nya hemmafruar och stänga ute barn från den svenska
              förskolan. Det handlar om polishämtning av skolkare. Det handlar
              om en tudelad gymnasieskola.
            </seg>
            <seg xml:id="i-2ec22227973f1a66-0">
              Har Jan Björklund någonsin funderat över vad arbetsmarknaden
              behöver nu och vad näringslivet behöver? Behöver man mer av kunskap,
              eller behöver man mindre? Nu är vi på väg tillbaka till en gammaldags
              gymnasieskola.
            </seg>
            <seg xml:id="i-01adc021f2dfb2a0-0">
              Jag gick i en sådan gymnasieskola med två- och treåriga linjer.
              Jag gick själv en tvåårig social linje, för ingen talade om för
              mig att jag skulle ha kunnat gå en treårig. Nu är vi tillbaka
              i det systemet. Men då fanns komvux så att man kunde gå vidare
              och ta en akademisk examen. Jag var den första i min släkt som
              gjorde det.
            </seg>
            <seg xml:id="i-ceae260783e1e2f7-0">
              Nu är vi, som sagt, tillbaka i det gamla systemet. Man slaktar
              komvux. Man bygger inte ut högskolan fastän vi nu har de största
              ungdomskullarna sedan 1940-talet. Dessutom ska man ha en tudelad
              gymnasieskola.
            </seg>
            <seg xml:id="i-8131b70d6c06fe67-0">
              Hur hänger allt det här ihop? Vi är alltså tillbaka i ett system
              som inte passar för framtiden. Jan Björklund borde rikta blicken
              framåt och bry sig om hur arbetsmarknaden fungerar och se till
              näringslivets behov.
            </seg>
          </u>
          <note type="speaker" xml:id="i-2d8bc99d1221ad6e-0">
            Anf. 91 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-efb8c3dc63258634-5">
            <seg xml:id="i-17af2e9968937d39-0">
              Herr talman! Jag noterar att både näringslivets organisationer
              och LO jublar över regeringens förslag om nya lärlingsutbildningar.
              Det är bara Marie Granlund som är dyster över detta.
            </seg>
            <seg xml:id="i-72c9dc378ff83a44-0">
              Anledningen är naturligtvis att det finns ett mycket stort behov
              på svensk arbetsmarknad och bland ungdomarna själva. De som jobbar
              i skolan ser att detta med att alla ska tvingas bli högskolebehöriga
              har slagit ut väldigt många elever.
            </seg>
            <seg xml:id="i-8ed51e0c3016b661-0">
              Såvitt jag förstår kommer ni att riva upp gymnasiereformen 2011
              om ni vinner valet, och det må vara er rätt om ni vinner valet.
              Problemet är de förändringar ni ska göra, att ni ska återinföra
              regler som kommer att tvinga ytterligare elever till utslagning.
            </seg>
            <seg xml:id="i-725bf8db10442d19-0">
              Alla ungdomar vill inte, Marie Granlund, läsa på universitetet.
              Då kan man säga att alla ska tvingas läsa in så att de i framtiden
              kan göra det. Vi stänger inga vägar. Även om man går på en yrkesutbildning
              får man läsa upp till högskolebehörighet. Man har rätt att efteråt
              göra det på komvux. Men om vi tvingar alla att göra det på gymnasiet
              kommer många att slås ut.
            </seg>
            <seg xml:id="i-e07a569458cb220f-0">
              Marie Granlund får gärna i nästa replik berätta hur det ska gå
              till att få alla att nå målen. En tredjedel av varje årskull på
              gymnasiet slås ut. Antingen hoppar man av, eller också når man
              inte målen. Så har det varit alltsedan Göran Persson genomförde
              sin gymnasiereform. Ingen regering har kunnat ändra på det.
            </seg>
            <seg xml:id="i-a784cdf40c54e7cf-0">
              Vi drar nu slutsatsen av det och inför yrkesutbildningar och
              lärlingsutbildningar där man kan välja mellan en yrkesexamen och
              en högskolebehörighetsexamen. Fortsätter ni att tvinga väldigt
              många ungdomar att läsa in sådant som de inte vill läsa och de
              i stället hoppar av bidrar ni därmed till att skapa en högre ungdomsarbetslöshet.
            </seg>
            <seg xml:id="i-63a587cbea65fe7a-0">
              Sverige har högre ungdomsarbetslöshet än många andra länder.
              Så har det varit i åratal, oavsett regering. Det beror på att
              ni inte uppvärderar yrkesutbildningar. Det är svårt att begripa
              varför ni som kallar er för arbetarparti har en så nedlåtande
              syn på yrkesutbildningen.
            </seg>
          </u>
          <note type="speaker" xml:id="i-97dbcdf46d27dfe4-0">
            Anf. 92 MARIE GRANLUND (s) replik:
          </note>
          <u who="marie_granlund_2a02ae" xml:id="i-a9ceee09e4ceda6d-6">
            <seg xml:id="i-8e55942a886b5540-0">
              Herr talman! I dag kom ett TT-meddelande om en fantastisk insats
              i en kommun. I Essunga kommun, en centerpartistiskt styrd kommun,
              har man väldigt mycket funderat på varför det har varit så dåliga
              resultat där. Man kom fram till att man ska lyssna på forskningen.
            </seg>
            <seg xml:id="i-eebf3a885756621c-0">
              Man började göra om och gick faktiskt från 62 procent godkända
              till 92 procent godkända. Vad var det man gjorde? Jo, man tog
              bort alla särskilda undervisningsgrupper och konstaterade att
              elever som har behov av särskilt stöd inte mår bra av att bli
              varaktigt utplockade.
            </seg>
            <seg xml:id="i-f41950183436434b-0">
              Jan Björklund är nu på väg att införa en helt motsatt ordning
              där vi ska dela upp barn från elva års ålder. De val som då görs
              kommer att få en otroligt stor påverkan framöver. Det handlar
              om elitklasser och meritvärderingssystem, om allt det som forskningen
              säger inte är till fyllest. Essunga kommun visar att det går att
              göra skillnad om man lyssnar på forskningen.
            </seg>
            <seg xml:id="i-ca892e455af74445-0">
              För övrigt är Jan Björklund väl medveten om att vi redan skulle
              ha haft en modern lärlingsutbildning om inte ministern hade rivit
              upp den gymnasiereform som riksdagen beslutat om en ny modern
              lärlingsutbildning som en hel generation ungdomar nu går miste
              om.
            </seg>
            <seg xml:id="i-609c75dc73b1074b-0">
              Alla ska inte bli akademiker, heter det. Nej, och alla vill inte
              bli folkpartister. Men varför inte tillåta de ungdomar som vill
              gå vidare till högskolestudier att göra det? Det behövs fler specialistsjuksköterskor,
              inte färre. Det behövs fler läkare, inte färre. Det är så vi bygger
              Sverige starkt.
            </seg>
          </u>
          <note type="speaker" xml:id="i-de5d6903720132f5-0">
            Anf. 93 Utbildningsminister JAN BJÖRKLUND (fp) replik:
          </note>
          <u who="unknown" next="cont" xml:id="i-1b068c707b399d7e-0">
            <seg xml:id="i-b581c80f87ae3281-0">
              Herr talman! Det blir inte mer sant bara för att Marie Granlund
              upprepar talet om nedskärningar på högskolan. Aldrig någonsin
              har så många unga människor i Sverige som i år studerat på högskolan.
            </seg>
            <seg xml:id="i-e71aec699a03aa44-0">
              Högskolan har byggts ut efter det att ni hade makten. Det är
              bra för Sverige att många människor väljer att studera på högskolan.
              Men att hela utbildningssystemet enbart är till för att se till
              att alla kommer in på högskolan är ett tankesätt som vi vänder
              oss mot.
            </seg>
            <seg xml:id="i-8aaa469f5dc910df-0">
              Med er gymnasiepolitik slås många ungdomar ut. Hur ska ni komma
              till rätta med det? Ja, de ska gå på komvux efteråt, säger du.
              Men den som slås ut från gymnasiet tappar motivationen och intresset,
              blir arbetslös och riskerar att hamna i utanförskap.
            </seg>
            <seg xml:id="i-269d0efb3ccef0d1-0">
              Svaret kan inte vara: Kolla ni har lagt upp en skola där en tredjedel
              slås ut. Låt oss satsa på komvux.
            </seg>
            <seg xml:id="i-a1556e9ab29c7461-0">
              Vi kan inte ha en skola där en tredjedel av varje årskull ska
              slås ut, Marie Granlund! Det är ju det som är ert alternativ.
              På den punkten till skillnad från hur det är på många andra punkter
              verkar ni i den rödgröna trojkan vara helt överens om att fortsätta
              med utslagningsgymnasiet.
            </seg>
            <seg xml:id="i-2938d4f0c9decdcc-0">
              Med den nya skollagen och med den gymnasiereform som nu är på
              gång kommer det att bli en annan politik där vi mer ser att ungdomar
              är olika.
            </seg>
          </u>
          <note xml:id="i-8e7dcbf563bbc94f-0">
            Anf. 94 GÖRAN THINGWALL (-):
          </note>
          <u who="unknown" prev="cont" xml:id="i-d929e3dadb1d99b9-0">
            <seg xml:id="i-2d04973bda5f6ad2-0">
              Herr talman! Efter en härlig bröllopshelg läste jag i gårdagens
              DN rubriken Drastisk uppluckring av tystnadsplikten i skolan.
              Staffan Olsson, föreläsare i skolsekretessfrågor, skriver:
            </seg>
            <seg xml:id="i-ac5d614d39a63459-0">
              En skolsköterska och en skolläkare har i dag självklar tystnadsplikt
              mot all annan skolpersonal.
            </seg>
            <seg xml:id="i-734131f99445ffe1-0">
              Enligt den nya skollagen som står för valfrihet och mångfald
              vilket är mumma för den som kämpar för detsamma i sjukvården kan
              man nu lämna uppgifter som det inte getts samtycke till att lämna
              ut. De kan spridas vidare till annan skolpersonal. Staffan Olsson
              är liksom jag starkt kritisk mot detta.
            </seg>
            <seg xml:id="i-2be01f41e7518459-0">
              Vidare skriver Staffan Olsson: Regeringen dammsuger nu varje
              skrymsle inom skolan för att hitta sådant som kan ge eleven stöd.
              Men från skolhälsovårdens expedition bör man hålla fingrarna borta.
              För även om ingen skyldighet, endast en möjlighet, finns att röja
              uppgifterna kommer skolhälsovården i både kommunala skolor och
              friskolor att känna ett starkt tryck att röja information i de
              nära och vardagliga kontakter en skolsköterska har med till exempel
              lärare och rektor eller övrig elevhälsopersonal.
            </seg>
            <seg xml:id="i-39fbf21f4e72ca37-0">
              Staffan Olsson säger också:
            </seg>
            <seg xml:id="i-5192b3526e08f0ac-0">
              I dag kan skolhälsovårdens sekretess utan samtycke i vissa fall
              genombrytas mot bland annat polis, annan sjukvård och socialtjänst,
              när barn begår brott, behöver vård, behandling eller annat stöd
              eller genom anmälningsplikt, då barnet/patienten misstänks fara
              illa. Då handlar det om ett noga övervägt och starkt motiverat
              uppgiftslämnande till andra myndigheter. I nu aktuellt förslag
              är risken stor att skolhälsovården som hjälpgumma lämnar uppgifter
              utöver dem som lagstiftaren tänkt sig, på grund av förväntningar
              från övrig skolpersonal. Det här är inte bra.
            </seg>
            <seg xml:id="i-72d4eb11e9b50b68-0">
              Herr talman! Ni måste komma ihåg att en läkares viktigaste verktyg
              i konsultationen med sin patient är ordet, samtalet. Patienten
              måste till hundratio procent känna tillit till att det jag som
              läkare säger i rummet inte lämnas ut till någon annan.
            </seg>
            <seg xml:id="i-6453eb0abde2a828-0">
              Man måste kunna visa sig i all sin nakenhet och kunna tömma sin
              själ inför möjligheten att få hjälp. Var kan man annars göra det?
              Okej, om man är religiös kan man bikta sig. Men det finns egentligen
              bara ett ställe att gå till om man har psykiska, sociala eller
              medicinska problem, och det är till läkaren. Det måste finnas
              ett ställe där det som sägs stannar mellan fyra väggar. Det får
              inte tullas på detta hur vällovligt det än är att ge den elev
              stöd som kanske har bekymmer i klassen eller i skolan i övrigt.
              Inte minsta möjlighet att läkaren för vidare det som sagts får
              finnas speciellt inte utan samtycke. Egentligen är det här inget
              problem. Olsson säger själv att man i 98 procent av fallen löser
              det här. Man får samtycke för att föra det sagda vidare.
            </seg>
            <seg xml:id="i-5251605d67846362-0">
              Jag har exempelvis haft familjer som patienter. Naturligtvis
              får jag från familjemedlemmar reda på saker som jag inte vill
              ha reda på. Det gör det hela mycket svårare när det gäller min
              terapeutiska hållning som jag inte en tum får avvika från. Det
              är ovärderligt att ha denna förmån när någon söker för att få
              min hjälp.
            </seg>
            <seg xml:id="i-9a84795038447ab0-0">
              Så: Snälla Jan Björklund, ta bort detta från skollagen! Det får
              inte stå där. Jag har hört av Betty att det är en utredning på
              gång, men stryk detta. För övrigt är det en bra skollag, men det
              där är inte bra. Lova mig det! Nicka ja eller nej för om du ska
              ta bort detta! Han nickar nej. Hur ska jag då rösta?
            </seg>
          </u>
          <note xml:id="i-04cf560dd748642e-4">
            Överläggningen var härmed avslutad.
          </note>
          <note xml:id="i-b79a73f91f15ad79-0">
            16 § Betaltjänster
          </note>
          <note xml:id="i-14db6f94ce5ea670-7">
            Föredrogs
          </note>
          <note xml:id="i-a65ca9e295403169-1">
            Talmannen konstaterade att ingen talare var anmäld.
          </note>
          <note xml:id="i-c3d0d652b5318eb5-0">
            17 § Kreditvärderingsinstitut
          </note>
          <note xml:id="i-14db6f94ce5ea670-8">
            Föredrogs
          </note>
          <note type="speaker" xml:id="i-381b0f5d356314a1-0">
            Anf. 95 ULLA ANDERSSON (v):
          </note>
          <u who="ulla_andersson_2195fb" xml:id="i-8bad81a769707e2f-0">
            <seg xml:id="i-ff6c8db5f14ecbb5-0">
              Herr talman! Jag hoppas att det är en rolig fest som har påverkat
              talmannens röst och inte en förkylning. Det är ju roligare om
              det är en fest än om det är en förkylning, om man säger så. Nu
              ska vi dock diskutera kreditvärderingsinstitut.
            </seg>
            <seg xml:id="i-e726c255b0fb2c1c-0">
              Herr talman! Privatiseringar, avregleringar, ständigt ökade ekonomiska
              skillnader och en stark tilltro till att marknaden klarar allt
              är de grundläggande orsakerna till den finanskris vi fortfarande
              genomlider. Det politiska ansvaret har inte tagits, demokratin
              har snävats in och ansvaret har överlåtits åt marknaden. Det är
              ett ansvar som marknaden självklart inte ska ha och inte kan ta.
            </seg>
            <seg xml:id="i-693c8b708fd28e1c-0">
              Innan bubblan brast denna gång fick vi höra att man hade lyckats
              tygla de kraftiga upp- och nedgångarna på finansmarknaderna särskilt
              nedgångarna och att det nu skulle vara evig tillväxt. Det handlade
              bara om hur mycket tillväxt det skulle vara från år till år. Till
              och med tidigare nobelpristagare i ekonomi har åkt runt och pläderat
              för detta. Till slut blev marknaden så självsäker att man gav
              ut så kallade finansprodukter som inte ens säljaren själv och
              än mindre köparen förstod sig på.
            </seg>
            <seg xml:id="i-2b1e1bbe5dd7c918-0">
              När det politiska ansvaret överlåts på marknaden är det självklart
              att det brister. Det har det gjort förr, och det kommer det att
              göra igen. Kriserna byter bara namn och har olika förlopp, men
              i slutändan är det alltid skattebetalarna som står med notan i
              form av hög arbetslöshet, besparingar och social oro. Vi ser det
              här hemma nu med en arbetslöshet på 9 procent och besparingar
              i kommuner och landsting.
            </seg>
            <seg xml:id="i-8aea557aa81c9903-0">
              Vänsterpartiet har i snart två års tid föreslagit att en finanskommission
              ska tillsättas för att gå igenom vad som har hänt, vilka brister
              som finns och hur vi kan förebygga nya kriser, såväl nationellt
              som internationellt. Vi har sett det som en bred parlamentarisk
              kommission men också en kommission där arbetsmarknadens parter
              och akademin ska ingå. Tyvärr har vi varit ensamma med detta krav
              ända till ganska nyligen, då också Riksbanken lyfte kravet även
              om de snävade in problembilden från sin horisont.
            </seg>
            <seg xml:id="i-cff61d8bd649dee8-0">
              Det lite roliga i sammanhanget, herr talman, är att Folkpartiet
              idogt argumenterade emot oss i tv-debatter och här i kammaren
              om behovet av en finanskommission. I samma stund som Riksbanken
              på en direkt fråga från mig deklarerade att även de vill ha en
              kommission deklarerade dock Folkpartiet att det var en självklarhet
              också för dem. Det finns ett välbekant talesätt som passar in
              på Folkpartiet i detta sammanhang, och det är sent ska syndaren
              vakna. I grund och botten tror jag dock tyvärr att Folkpartiet
              inget insett eller lärt av det som har skett.
            </seg>
            <seg xml:id="i-7a4179bcfcfbb771-0">
              Just kreditvärderingsinstituten är en tydlig symbol för varför
              det blev som det blev denna gång. De har varit totalt oreglerade.
              Instituten har haft ett antal dominerande kunder som gett bolagen
              stora inkomster. De verkar också på en extrem oligopolmarknad
              där tre institut har total dominans. Vänsterpartiet har i flera
              sammanhang påtalat brister i regleringen av kreditvärderingsinstituten,
              bland annat i vår motion till regeringens budgetproposition för
              2010. Det vi framför allt pekat på är de jävsförhållanden som
              föreligger mellan kreditvärderingsinstituten och de bolag de sätter
              betyg på.
            </seg>
            <seg xml:id="i-eb2ed372b36f861d-0">
              Kreditvärderingsinstituten erhåller nämligen sina inkomster via
              avgifter från de bolag de är satta att värdera. Dessa avgifter
              har dessutom ofta varit knutna till värdepappersbolagens omsättning,
              vilket i sin tur borde ha påverkat värderingarna i en viss riktning.
              För ett värdepappersbolag som till exempel introducerar ett nytt
              finansiellt instrument är det av helt avgörande betydelse att
              få ett högt betyg från det kreditvärderingsinstitut de anlitar,
              och eftersom lönsamheten och omsättningen på den finansiella marknaden
              är mycket hög utgör det självklart en lockelse för kreditvärderingsinstituten
              att utfärda höga betyg som kanske inte alltid avspeglar objektiva
              fakta. Kreditvärderingsinstituten erbjuder därtill ofta olika
              typer av konsulttjänster, och vissa av dessa har gått ut på att
              hjälpa kunderna att optimera sin rating.
            </seg>
            <seg xml:id="i-03d4008fbe4f8a58-0">
              Vänsterpartiet välkomnar en rad av de bestämmelser EU-förordningen
              innehåller. Bland annat förbjuds kreditvärderingsinstituten att
              tillhandahålla vissa konsulttjänster till det kreditvärderade
              företaget. Vår bedömning är dock att regleringen inte fullt ut
              undanröjer de jävsförhållanden som råder på området, och vi uppmanar
              därför regeringen att inom ramen för EU verka för att lagstiftningen
              ytterligare skärps.
            </seg>
            <seg xml:id="i-34f7eb0dbfa74bd8-0">
              Regeringen bör också utreda möjligheten att etablera ett oberoende
              statligt kreditvärderingsinstitut i syfte att öka mångfalden och
              på så sätt ge investerare en möjlighet att välja bort kreditvärderingsinstitut
              som faktiskt inte sköter sig. Vi har sett alltför många exempel
              på länder och produkter som har fått högsta ratingbetyg och i
              efterhand visat sig vara så gott som värdelösa. Där är väl bland
              annat Grekland ett tydligt exempel.
            </seg>
            <seg xml:id="i-77f2451c27826c66-0">
              Självklart har investeraren ett eget ansvar, men det eliminerar
              inte behovet av ökad reglering och mer kvalitativa kreditvärderingsinstitut
              om de nu ska finnas kvar i samma form som i dag. Frågor man kan
              ställa sig är vem som egentligen värderar kreditvärderingsinstituten
              och deras agerande, vilket ansvar de har haft i denna finanskris
              och vad de har lärt sig.
            </seg>
            <seg xml:id="i-f8692f763d2b26ae-0">
              Med detta, herr talman, yrkar jag bifall till vår reservation
              i ärendet.
            </seg>
          </u>
          <note type="speaker" xml:id="i-8a3e2fe1b4e9bb2c-0">
            Anf. 96 LARS ELINDERSON (m):
          </note>
          <u who="lars_elinderson_65ad1d" xml:id="i-8d3a09425ae9c7a9-0">
            <seg xml:id="i-ed4c9cb739813cbd-0">
              Herr talman! Jag ska avstå från att göra en allmän analys av
              finanskrisen och dess orsaker, och jag ska inte heller kommentera
              dessa delar i Ulla Anderssons anförande.
            </seg>
            <seg xml:id="i-28c98c0a72f2e2e7-0">
              Betänkandet handlar specifikt om regeringens förslag till ny
              lag om kreditvärderingsinstitut, det vill säga de institut som
              bedömer och graderar finansiella instrument och aktörer på finansmarknaden
              och som därmed underlättar en värdering och riskbedömningar i
              olika finansiella transaktioner och handlingar. Syftet med betänkandet
              är att anpassa svensk lag till Europaparlamentets och rådets förordning
              om kreditvärderingsinstitut.
            </seg>
            <seg xml:id="i-330b143c9307aff3-0">
              Jag vill hålla med Ulla Andersson om att bakgrunden till att
              denna förordning har kommit till stånd är att man har blivit uppmärksammad
              på den dåliga kvalitet som de existerande kreditvärderingsinstituten
              har visat under finanskrisen. Man vill skapa förutsättningar för
              att förbättra kvaliteten på de kreditbetyg som utfärdas inom unionen
              och som används i rättsligt reglerade sammanhang. Förordningen
              förutsätter att det också inrättas vissa nationella regler. Den
              nya lagen om kreditvärderingsinstitut handlar därför om att anpassa
              svensk lagstiftning till EU-förordningen.
            </seg>
            <seg xml:id="i-621cc7a68df8b044-0">
              Sverige har tidigare saknat, vilket också påpekades, en särskild
              nationell lagstiftning som reglerar institutens verksamhet. Det
              har dock inte varit en helt oreglerad verksamhet, för i Sverige
              finns faktiskt regler om de externa ratinginstituten i lagen om
              kapitaltäckning och stora exponeringar, som vi antog för inte
              så många år sedan jag tror att det är tre år sedan här i kammaren.
            </seg>
            <seg xml:id="i-2a30258c470ad5b0-0">
              EU-förordningen innehåller en rad bestämmelser som ska bidra
              till en hög kvalitet på de kreditbetyg som utfärdas inom unionen.
              Avsikten är inte att förordningen ska ersätta redan etablerade
              förfaranden vid erkännande av externa ratinginstitut, som ofta
              också är internationellt kopplade till nationella organ. Enligt
              förordningen ska kreditvärderingsinstituten ansöka för att få
              bli registrerade och för att erkännas som externa ratinginstitut.
            </seg>
            <seg xml:id="i-1d143eefccd3789b-0">
              För att bli registrerad krävs att man uppfyller en rad villkor
              som ska främja integritet, transparens, ansvar, goda styrelseformer
              och tillförlitligheten inom verksamheten. Det gäller bland annat
              organisations- och verksamhetskrav, kvalitetssäkring och rapportering,
              och en registrering ska gälla i hela unionen.
            </seg>
            <seg xml:id="i-1ea1e838ffc00297-0">
              Förordningen omfattar bland annat regler om tillsyn, kollegier,
              tystnadsplikt, sanktioner, utfärdande av kreditbetyg i tredje
              land och återkallelse av registrering i det fall något av de andra
              kraven inte uppfylls.
            </seg>
            <seg xml:id="i-3dc7afe797e7bcd3-0">
              Herr talman! Jag vill något kommentera den motion som Ulla Andersson
              berörde i sitt anförande och den reservation till betänkandet
              där man har föreslagit avslag på propositionen. Det gör man framför
              allt med motiveringen att kreditinstituten och deras kunder riskerar
              att hamna i ett beroendeförhållande till varandra.
            </seg>
            <seg xml:id="i-c484270f008df53c-0">
              Man föreslår från Vänsterns sida i stället att man ska utreda
              frågan om statliga myndigheter ska överta institutens uppgifter.
              Det skulle föra för långt i det här sammanhanget att fördjupa
              sig i hur en statlig myndighet skulle kunna fungera och den rollkonflikt
              en sådan lösning skulle leda till när det gäller den statliga
              tillsynsverksamheten över den finansiella sektorn. Det gäller
              inte minst hur det skulle påverka svenska institutioners internationella
              arbete och internationella finansaktörers arbete i Sverige.
            </seg>
            <seg xml:id="i-b0bbd96a49762ec3-0">
              Den intressekonflikt som Vänsterpartiet belyser är ändå viktig
              att ta på allvar. Intressekonflikter och jävsförhållanden förekommer
              också i andra liknande sammanhang. Det gäller till exempel revisionssammanhang.
              Den verksamheten är påtaligt lik ratinginstitutens verksamhet
              i det hänseendet. Därför är också revisionsuppdrag omgärdat med
              mycket strikta regler. På precis samma sätt som när det gäller
              kreditvärderingsinstituten är det viktigt att skilja kontroll-
              och tillsynsverksamheten från den rent operativa uppgiften.
            </seg>
            <seg xml:id="i-6caff5c0d0166c42-0">
              Det innebär inte att jävs- och beroendeförhållanden ska nonchaleras.
              Det är tvärtom både en uppgift för regelverket och för tillsynsmyndigheternas
              verksamhet att förhindra sådana risker när det gäller både revisionsverksamhet
              och kreditvärdering. Både problemen och kraven är som jag ser
              det likvärdiga. Jag har ännu inte hört och tror inte att det kommer
              krav på statliga revisionsmyndigheter för att reglera verksamhet
              som i vanliga fall sköts av fristående, oberoende organisationer.
            </seg>
            <seg xml:id="i-2a445c5f6ad7ed34-0">
              Herr talman! EU-kommissionen har annonserat att förordningen
              kan bli föremål för kompletteringar och förändringar. Det talar
              för att det är just integritets- och jävsfrågorna som kommer att
              behandlas i de sammanhangen.
            </seg>
          </u>
          <note xml:id="i-da9cedb61994bb6f-0">
            Herr talman! Jag yrkar bifall till utskottets förslag i finansutskottets
            betänkande och avslag på reservationen.
          </note>
          <note type="speaker" xml:id="i-8b5a268467f0206e-0">
            Anf. 97 ULLA ANDERSSON (v) replik:
          </note>
          <u who="ulla_andersson_2195fb" xml:id="i-8bad81a769707e2f-1">
            <seg xml:id="i-61950d1274b2a026-0">
              Herr talman! Egentligen är det inte en replik utan ett förtydligande.
              Vi har inte föreslagit avslag i ärendet utan vi har ansett att
              regeringen bör gå vidare. Jag vill vara mycket tydlig med det
              eftersom Lars Elinderson sade att vi hade föreslagit avslag på
              propositionen.
            </seg>
            <seg xml:id="i-33e7b22573342bba-0">
              Jag ser också svårigheter med en form av statligt kreditvärderingsinstitut.
              Det är självklart så. Däremot vill jag gärna ha en debatt. Jag
              tycker att just frågan om kreditvärderingsinstituten är så väsentlig
              i den kris som vi har genomgått.
            </seg>
            <seg xml:id="i-e946db48d067d7ba-0">
              Vi kan också se hur de har påverkat det risktagande som har funnits
              även om, som jag sade, investerarna har ett eget ansvar. Men de
              har ändå en stor tyngd och en stor betydelse på de marknader där
              de verkar.
            </seg>
            <seg xml:id="i-93cef08232810ca6-0">
              Den debatten har förts väldigt lite här i Sverige. Vi kanske
              inte har påverkats utifrån det perspektivet så mycket, det vill
              säga att vi har suttit där med Svarte Petter i form av de papperen.
              Men vi kunde ha gjort det. Då hade även vi haft det utifrån de
              kreditvärderingsinstitut som är här i Sverige.
            </seg>
            <seg xml:id="i-42b11232bbab43d3-0">
              Det är mer att vi vill starta en form av debatt. Det förslag
              vi har haft är just finanskommissionen. Men vi vill också bolla
              upp andra alternativa förslag som kanske kan leda till att det
              kommer andra lösningar än de vi ser just nu.
            </seg>
            <seg xml:id="i-4a72b5ec45176a74-0">
              Vi är rätt många som tycker att kreditvärderingsinstituten har
              haft stora inkomster från sina kunder som varit påverkade av den
              värdering de gjort av de produkter som funnits.
            </seg>
            <seg xml:id="i-81f6a47bd0aec2d8-0">
              Det är en ganska orimlig situation även om alla bolag självklart
              är beroende av sina kunder. Men att det skett i den här uträckningen
              och det sätt det har påverkat samhället i stort i övrigt är rätt
              speciellt.
            </seg>
          </u>
          <note type="speaker" xml:id="i-d25708bc6fd47747-0">
            Anf. 98 LARS ELINDERSON (m) replik:
          </note>
          <u who="lars_elinderson_65ad1d" xml:id="i-8d3a09425ae9c7a9-1">
            <seg xml:id="i-907b9f2b05c11228-0">
              Herr talman! Jag vill be om ursäkt, Ulla Andersson, att jag har
              läst er reservation lite för snabbt. Läser man däremot motionen
              får man mycket klart intrycket att ni motsätter er regleringen
              och i stället vill ha, som jag uppfattade motionen, ett statligt
              kreditvärderingsinstitut. Men är det som Ulla Andersson säger
              välkomnar jag detta.
            </seg>
            <seg xml:id="i-e12f455805c2f71f-0">
              Jag ser kreditvärderingsinstitutens situation i förhållande till
              sina uppdragsgivare på samma sätt som revisorernas situation är.
              Därför tror jag och är ganska övertygad om att regleringen av
              kreditvärderingsinstituten kommer att se ut på ungefär samma sätt
              som regleringen av revisorerna.
            </seg>
            <seg xml:id="i-a40945455c25ef2c-0">
              De är förbjudna att ha sina uppdrag under för lång tid. De får
              inte ha andra intressekonflikter. De får inte ha något egenintresse
              i det företag som de reviderar. De får inte granska verksamhet
              som de tidigare har haft ansvar för. De får inte har ha en partsställning
              i förhållande till företaget. De får inte ha någon vänskapsrelation
              eller motsats till vänskapsrelation till det företag som de reviderar.
            </seg>
            <seg xml:id="i-5095272d2dae5bdc-0">
              De får heller inte ta konsultuppdrag hur som helst. I många av
              de företag som reviderar de stora börsnoterade bolagen är det
              också angivet vilka personer som har ansvaret för att göra revisionen.
              Jag tror att kreditvärderingsinstitutens reglering i framtiden
              kommer att utformas på ungefär samma sätt.
            </seg>
            <seg xml:id="i-0783687c5d6a6238-0">
              Om man däremot skulle vända på kuttingen och göra som Vänsterpartiet
              antyder som diskussionsförslag, om jag förstod det rätt, att man
              skulle ha ett statligt kreditvärderingsinstitut skulle man få
              en intressekonflikt med statens roll som tillsynsmyndighet med
              ansvar för tillsyn. Det skulle skapa ett ännu större problem.
            </seg>
            <seg xml:id="i-e5c0935a3d7b560e-0">
              Dessutom skulle det skapa problem för de internationella aktörer
              på finansmarknaden som inte faller under svensk tillsyn. Så detta
              är en fråga som jag inte ens ser som ett intressant diskussionsupplägg.
            </seg>
          </u>
          <note type="speaker" xml:id="i-92112a049707b3a8-0">
            Anf. 99 ULLA ANDERSSON (v) replik:
          </note>
          <u who="ulla_andersson_2195fb" xml:id="i-8bad81a769707e2f-2">
            <seg xml:id="i-914e296ecf90b45e-0">
              Herr talman! Jag ska kommentera det Lars Elinderson tar upp.
              Om du läser motionen är det ganska tydligt att vi ställer oss
              bakom förslaget men däremot tycker att behövs mer.
            </seg>
            <seg xml:id="i-8230fb04d5ef2e9e-0">
              Lars Elinderson tar upp att man inte får ha en revisionsfirma
              under för lång tid och att man inte heller får vara i någon form
              av total partsställning och vara väldigt beroende av ett och samma
              företag.
            </seg>
            <seg xml:id="i-46a6d183fb34a8b1-0">
              Det är just det som är problemet med kreditvärderingsinstituten.
              Det är en oligopolistisk marknad. Det är inte så lätt att hänvisa
              kunderna till andra institut eftersom det inte finns så många
              att välja på. Det gäller särskilt om man ska reglera det en viss
              tid eller att det inte ska vara någon form av partsställning.
              Nu försöker man genom detta regelverk tala om hur mycket intäkter
              man får ha från en och samma kund för att ändå begränsa det hela.
            </seg>
            <seg xml:id="i-2b531ef7ee40f45d-0">
              Ett av de stora problem som situationen med kreditvärderingsinstituten
              belyser är vilka muskler vi har från samhällets sida i fråga om
              reglering men också tillsyn. Det händer väldigt mycket, och det
              går väldigt fort. Den demokratiska apparaten är inte lika snabb
              att agera. Därför känns det som att vi hela tiden är på efterkälken.
              Det hinner brista innan vi hinner få insikten om vad som har hänt
              och vilka risker som finns i det agerande som görs på marknaden.
            </seg>
            <seg xml:id="i-2e2f4ae959b2b079-0">
              I det här fallet var det ganska många bedömare som signalerade
              väldigt tidigt att det inte skulle komma att hålla. Man kan se
              det i olika länder. I till exempel Island fick den som varnade
              mest nästan gå i landsflykt därför att han blev så illa ansedd.
              Det sprack där också till slut.
            </seg>
            <seg xml:id="i-90244a4fbefa7431-0">
              Det finns någon form av kultur som gör att det går allt fortare.
              Det finns någon form av tilltro till evig tillväxt, och girigheten
              växer. Sedan sitter samhället där och har inte alls hunnit med
              när det gäller hur de finansiella produkterna skapas och vilken
              påverkan de har.
            </seg>
            <seg xml:id="i-126010969261c723-0">
              Vi har därmed inte heller den reglering och den finansiella tillsyn
              som behövs vare sig nationellt eller internationellt som är anpassad
              för de risker som det skapar.
            </seg>
          </u>
          <note type="speaker" xml:id="i-5e3c54a6249b3598-0">
            Anf. 100 LARS ELINDERSON (m) replik:
          </note>
          <u who="lars_elinderson_65ad1d" xml:id="i-8d3a09425ae9c7a9-2">
            <seg xml:id="i-a954eae453e114e8-0">
              Herr talman! Jag har inte så mycket att komplettera diskussionen
              med mer än att jag kan konstatera att all verksamhet regleras
              av lagstiftning som anger vad som är förbjudet och inte vad som
              är tillåtet. Då är man hela tiden i efterhand när det sker en
              utveckling.
            </seg>
            <seg xml:id="i-6d1bec160f54d994-0">
              När det gäller en sådan komplicerad verksamhet som finansmarknaden
              kan man inte i detalj precisera allt som är tillåtet. Det måste
              bygga på att identifiera det som är skadligt för ekonomin, konkurrensen
              och den finansiella stabiliteten och reglera den delen av verksamheten.
            </seg>
            <seg xml:id="i-8f878053b064d978-0">
              Då löper man alltid risken att det dyker upp nya instrument som
              är svåra att värdera och som man i efterhand måste vidta åtgärder
              mot. Det problemet har alla typer av västerländsk lagstiftning.
            </seg>
          </u>
          <note xml:id="i-04cf560dd748642e-5">
            Överläggningen var härmed avslutad.
          </note>
          <note xml:id="i-a60db76ffba75ecd-0">
            18 § (forts. från prot. 139) Allmännyttiga kommunala bostadsaktiebolag
            och reformerade hyressättningsregler (forts. CU24)
          </note>
          <note type="speaker" xml:id="i-64d5cffc5f103633-0">
            Anf. 101 JAN LINDHOLM (mp):
          </note>
          <u who="jan_lindholm_ff5f4c" next="cont" xml:id="i-3e5f8ce90998e323-1">
            <seg xml:id="i-d38b53649689f815-0">
              Herr talman! Så kom äntligen den så kallade bostadsministern
              till civilutskottets debatt om de kommunala bostadsföretagen och
              hyressättningen i framtiden.
            </seg>
            <seg xml:id="i-8c3c0c76d15fc7be-0">
              Jag kontaktade själv kammarkansliet dagen innan, eftersom jag
              såg på talarlistan hur debattiden skulle kunna arta sig, och fick
              beskedet att stopptiden kl. 23.00 inte skulle tillämpas utan strykas.
            </seg>
            <seg xml:id="i-efbacac76bd2927c-0">
              När debatten startade stämde jag för säkerhets skull även av
              med ministern i fråga, vilken information han hade fått. Även
              därifrån fick jag beskedet att bara vi hann komma i gång före
              kl. 23.00 skulle debatten få föras tills den var färdig.
            </seg>
            <seg xml:id="i-74179591766273d7-0">
              (TALMANNEN: Så är dock inte reglerna, utan reglerna är att vi
              försöker avsluta vid kl. 23.00. Om det är en mycket kort överskjutande
              tid brukar vi kunna avsluta ärendet. Det är de regler som har
              överenskommits med gruppledarna.)
            </seg>
            <seg xml:id="i-0283dd51c1ca9e65-0">
              Jag känner, herr talman, mycket väl till tiderna, men jag känner
              också till att det har förekommit en debatt om att dessa regler
              inte skulle tillämpas. Det var informationen från kammarkansliet
              dagen innan, och det var den information som ministern hade fått,
              att den här regeln inte skulle tillämpas om bara debatten kom
              i gång före kl. 23.00.
            </seg>
            <seg xml:id="i-39ae6e4e637d448a-0">
              Okej, men jag vet också att talmannen har rätt att flytta om
              i talarlistan. Om den förändringen bara hade inneburit att ministern
              hade hamnat överst bland högerministärens förespråkare hade jag
              haft förståelse för det. Men när talmannens ändring innebar att
              jag som företrädare för ett av de tre oppositionspartierna förlorade
              möjligheten att begära replik på ministern kändes det naturligtvis
              tungt.
            </seg>
          </u>
          <note xml:id="i-ec8179c515a86a00-0">
            Anf. 102 TALMANNEN:
          </note>
          <u who="jan_lindholm_ff5f4c" prev="cont" xml:id="i-3c39202ca26ddc84-1">
            <seg xml:id="i-de46f54d5e78c75b-0">
              Nu får Jan Lindholm hålla sig till ämnet. Det är nämligen så
              att jag inte flyttar om någonting i talarlistan. Men ett statsråd
              har enligt reglerna i riksdagsordningen rätt att gå in precis
              när som helst i debatten. Vi följer den talarordning som gäller.
              Jag förutsätter nu att Jan Lindholm går till ärendet och inte
              någonting annat.
            </seg>
          </u>
          <note type="speaker" xml:id="i-e8cabd3b22079977-0">
            Anf. 103 JAN LINDHOLM (mp):
          </note>
          <u who="jan_lindholm_ff5f4c" next="cont" xml:id="i-3e5f8ce90998e323-2">
            <seg xml:id="i-a64aa947dac60a3d-0">
              Herr talman! Det hör inte till det vanliga att ministern deltar
              i våra debatter. I torsdags var ett av de få tillfällen då vi
              hade chansen. Att nu fortsätta den debatten och dra igenom det
              som jag hade tänkt ha som debattinlägg känns varken stimulerande
              eller meningsfullt. Därför, herr talman, nöjer jag mig med att
              hänvisa till de anföranden som Carina Moberg och Egon Frid höll
              i torsdags i debatten. Och därifrån yrkar jag bifall till reservation
              4.
            </seg>
            <seg xml:id="i-f3ad19e6c5588134-0">
              Att jag väljer just den reservationen, herr talman, beror på
              att det av regeringens proposition mycket klart framgår att de
              förändringar som regeringen nu genomför kommer att drabba väldigt
              många av dem som bor i hyresrätter på ett dramatiskt sätt inom
              några få år.
            </seg>
            <seg xml:id="i-b7fb2068d49f0496-0">
              Det är självklart att den regering som bryr sig om medborgarna
              inte hade genomfört den här reformen. Det är lika självklart att
              en regering som värnar andra värden än monetära värden inte hade
              genomfört den här reformen. Lika självklart är det att en regering
              som enbart tänker mycket kortsiktigt lätt duperas av de enklaste
              vägvalen. Därför är en uppföljning av stor vikt, och vi behöver
              en ny regering.
            </seg>
          </u>
          <note xml:id="i-b2350b3b55794587-0">
            Anf. 104 EWA THALÉN FINNÉ (m):
          </note>
          <u who="jan_lindholm_ff5f4c" prev="cont" xml:id="i-3c39202ca26ddc84-2">
            <seg xml:id="i-81f1f96a98ff574e-0">
              Herr talman! Vi fortsätter nu debatten om allmännyttiga kommunala
              bostadsföretag och reformerade hyressättningsregler. Utifrån civilutskottets
              synpunkt är det här en väldigt viktig fråga som vi har jobbat
              med under många år.
            </seg>
            <seg xml:id="i-002219c832297ac0-0">
              Jag kan börja med att förklara varför statsrådet Odell gick in
              i debatten när han gick in. Han hade tyvärr ingen möjlighet att
              vara i kammaren i dagsläget. För han är på annan plats, annan
              ort. Det är sedan länge bestämt. Då var det viktigt att statsrådet
              faktiskt hade en möjlighet att gå upp i debatten. Sedan är det
              alltid trist när det blir en delad debatt, men så blev det. Det
              får vi leva med.
            </seg>
            <seg xml:id="i-5b45b810f6d48f87-0">
              Varför är den här propositionen så viktig? Ja, jag skulle vilja
              säga att de två viktigaste delarna handlar om att stärka hyresrätten
              och rädda kärnan av svensk bostadspolitik.
            </seg>
            <seg xml:id="i-418e566b76459867-0">
              Varför räddar det här hyresrätten, tror vi? Jo, dagens hyressättningssystem
              har länge framhållits som ett av hindren för nyproduktion. Jag
              skulle vilja säga att en av grunderna för det här uppstod när
              Socialdemokraterna i Helsingfors sänkte hyran under produktionskostnaden
              i en av deras kommunala fastigheter under 1990-talet. Det och
              annat föranledde Fastighetsägarna Sverige att, tillsammans med
              deras europeiska organisation, anmäla Sverige till EU-kommissionen
              för olagligt statsstöd. Det här såg den förra regeringen allvarligt
              på. Likaväl vår regering ser allvarligt på det här.
            </seg>
            <seg xml:id="i-58d6e805c2fbed9e-0">
              Man tillsatte en utredning. Utredningen presenterades våren 2008
              och fick namnet EU, allmännyttan och hyrorna . Den här utredningen
              fick ganska stor remisskritik. Jag vill understryka att den inte
              ligger till grund för den proposition som vi i dag debatterar,
              utan förslaget vi debatterar bygger på ett förslag som Hyresgästföreningen
              och SABO arbetat fram och som Fastighetsägarna Sverige har anslutit
              sig till. Regeringen hade som mål att kunna presentera ett förslag
              som parterna på bostadsmarknaden i det stora hela står bakom,
              och målet har nåtts. Jag skulle vilja skicka en stor eloge till
              regeringen för det oerhörda och intensiva arbete man har gjort
              med parterna.
            </seg>
            <seg xml:id="i-d1e6bae98d3cc559-0">
              Jag skulle ändå vilja peka på några delar som lyftes fram i utredningen
              EU, allmännyttan och hyrorna . Man lyfte fram risken med att dagens
              svenska system bryter mot EU:s regler när det gäller just statsstöd.
              Om utredningen har rätt eller inte kan man egentligen aldrig veta
              innan det har skett en prövning. Men vi kan i dag faktiskt konstatera
              att mycket av utredningens analyser kan ha varit korrekta.
            </seg>
            <seg xml:id="i-4d18c6ff310cc818-0">
              Varför påstår jag det? Jo, ofta i debatten, när vi diskuterade
              det tidigare betänkandet, framhöll man just Nederländerna och
              att deras bostadspolitik var okej. Nu har det tyvärr kommit ett
              svar. EU-kommissionen har konstaterat att om man inför begreppet
              tjänster av allmänt ekonomiskt intresse för de allmännyttiga bostadsföretagen,
              som man gjort i Nederländerna, krävs en mycket stor förändring.
              Allmännyttiga bostadsföretag är då inte längre öppna för alla,
              och det är ett steg vi absolut inte vill ta. I Nederländerna i
              framtiden måste 90 procent av hushållen ha en årsinkomst på max
              33 000 euro, som är ungefär 300 000 svenska kronor.
            </seg>
            <seg xml:id="i-d7bbfbce41da5dc7-0">
              Vi vill slå fast att den svenska allmännyttan ska stå öppen för
              alla. Jag kan konstatera att i denna grundläggande fråga är Alliansens
              partier överens med Socialdemokraterna och Miljöpartiet, medan
              Vänsterpartiet verkar vara berett att äventyra kärnan i den svenska
              bostadspolitiken. Jag måste därför ställa frågan: Vill inte Vänsterpartiet
              ha en allmännytta som är öppen för alla människor?
            </seg>
            <seg xml:id="i-e98b57b9fb039be9-0">
              Vilka är då förslagen och vad innebär de? I jämförelse med dagens
              regelverk kommer i framtiden enbart kommunala bostadsaktiebolag
              att vara allmännyttiga.
            </seg>
            <seg xml:id="i-07ac573e85476ced-0">
              Ett kommunalt bostadsaktiebolag ska i allmännyttigt syfte i sin
              verksamhet huvudsakligen förvalta fastigheter i vilka lägenheter
              upplåts med hyresrätt. De ska främja bostadsförsörjningen och
              erbjuda hyresgästerna möjlighet till boendeinflytande i bolaget.
            </seg>
            <seg xml:id="i-8184ca4ff39ac31c-0">
              Allmännyttiga kommunala bolag ska driva sin verksamhet enligt
              affärsmässiga principer. Regeringens syn på frågan är att man
              ska ha ett långsiktigt perspektiv när det gäller affärsmässighet
              och avkastningskrav.
            </seg>
            <seg xml:id="i-2ae8f4dd997e137e-0">
              Värdeöverföringen från de allmännyttiga bolagen kommer att vara
              begränsad. Den får inte överstiga summan av ett belopp motsvarande
              räntan beräknad på den genomsnittliga statslåneräntan under föregående
              år med tillägg för en procentenhet på det kapital som tillskjutits
              som betalning för aktier. Det får heller inte överstiga hälften
              av bolagets resultat. Det finns nog ett par undantag hälften av
              nettoöverskott som uppkommit vid avyttring av fastigheter om det
              godkänts av kommunfullmäktige eller om överskottet har använts
              till åtgärder inom bostadsförsörjningsansvaret som främjar integration
              och social sammanhållning.
            </seg>
            <seg xml:id="i-5ac8e9bb76e57962-0">
              När det sedan gäller den reformerade hyressättningen föreslås
              några förändringar. Allmännyttans hyresledande roll tas bort.
              I stället införs förhandlade hyror som norm vid jämförelse. Detta
              kommer att innebära att både de kommunala och de privata fastighetsägarna
              ska vara närvarande vid förhandlingsborden med Hyresgästföreningen.
              Även i framtiden ska förhandlade hyror vara riktvärdet. Skillnaden
              mot i dag är att alla förhandlade hyror ska finnas med vid en
              jämförelse, inte enbart de kommunala bostadsbolagens. Förhandlade
              hyror oavsett värd kommer alltså att vara tak vid en jämförelse
              om hyresnivån är att anse som skälig eller ej.
            </seg>
            <seg xml:id="i-dd9298e650bab7f8-0">
              Faktorerna för bruksvärdesprövningen blir inte förändrade mot
              i dag, utan hyrorna ska sättas utifrån hur hyresgäster värderar
              olika faktorer i boendet.
            </seg>
            <seg xml:id="i-bb3c27769e328b20-0">
              Dessutom införs ett extra skydd mot kraftiga och snabba hyreshöjningar,
              vilket innebär att om den hyra som anses vara skälig vid hyresprövning
              är väsentligt högre än den tidigare hyran i hyresförhållandet
              ska hyresnämnden om inte särskilt talar emot bestämma att hyran
              ska betalas med ett lägre belopp under en skälig tid.
            </seg>
            <seg xml:id="i-37ab10f68363a2de-0">
              Detta är ett ökat skydd mot i dag för hyresgäster, och det används
              på frivillig grund i Malmö med mycket gott resultat. Självklart
              ska de nya regelverken följas av Boverket. En utvärdering ska
              göras.
            </seg>
            <seg xml:id="i-e66aa7c7fa5d0cb7-0">
              Vissa grupper menar att regeringen är på väg att införa marknadshyror.
              Detta är felaktigt. Lagförslagen som vi debatterar innehåller
              inga marknadshyror, utan det är, som jag tidigare sagt, fortfarande
              förhandlade hyror som ska vara normen. Bostadsmarknadens parter
              har dessutom gemensamt tagit ansvar för att säkra dagens hyresrätter
              och trygga byggandet av framtida hyresrätter. Utifrån deras arbete
              har regeringen lagt fram den här propositionen, och det tycker
              jag känns som en väldigt viktig pusselbit för att vi ska skapa
              långsiktiga och stabila villkor som gör att vi på sikt kan komma
              till rätta med den bostadsbrist som råder i många svenska kommuner.
            </seg>
            <seg xml:id="i-89d499ca6c56b025-0">
              Med det, herr talman, vill jag yrka bifall till förslaget i betänkandet
              och avslag på reservationerna. Jag skulle dessutom vilja tacka
              mina vänner i utskottet och utskottets personal som har gjort
              ett fantastiskt arbete och önska er alla en trevlig sommar!
            </seg>
          </u>
          <note type="speaker" xml:id="i-aaaebcd688887732-0">
            Anf. 105 CARINA MOBERG (s) replik:
          </note>
          <u who="carina_moberg_eb98f5" next="cont" xml:id="i-57284996cd8c4d11-0">
            <seg xml:id="i-349e6c5dc1d91172-0">
              Herr talman! Vad gäller ordningen här i kammaren i torsdags har
              jag liksom Jan Lindholm viss kritik att framföra. Jag har samma
              information som han, och det har också de borgerliga ledamöterna
              i civilutskottet. Därför avser jag att återkomma till talmannen
              i ett annat sammanhang kring detta.
            </seg>
            <seg xml:id="i-ef07ff8840a41c8b-0">
              Ewa Thalén Finné berör inte ens den fråga som tyvärr kanske är
              den viktigaste i hela det här betänkandet. Det handlar naturligtvis
              om det så kallade påtaglighetsrekvisitet. Bostadsministern sade
              i den första delen av den här debatten att han inte tror att det
              kommer att ha någon betydelse att påtaglighetsrekvisitet finns
              kvar, men det tror tyvärr jag. Det skulle tas bort, men man missade
              det när lagrådsremissen gick i väg. Det lovades ändring till dess
              att propositionen skulle läggas fram på riksdagens bord. Så blev
              det inte.
            </seg>
            <seg xml:id="i-de3535d59f888372-0">
              Det är inte korrekt att påstå att bostadsmarknadens parter har
              biträtt detta. Det vill jag ha fört till protokollet. Vi har under
              behandlingen i utskottet haft möjlighet att rätta till detta.
              Vi socialdemokrater, Miljöpartiet och Vänsterpartiet har lagt
              konkreta förslag på detta. Majoriteten har inte gått oss eller
              hyresgästerna till mötes på den punkten.
            </seg>
            <seg xml:id="i-8583b770aa99d5a6-0">
              Min fråga till Ewa Thalén Finné är därför om hon liksom bostadsministern
              bekräftar att kammarens majoritet avstår från att rätta till misstaget
              att låta påtaglighetsrekvisitet vara kvar och därmed också risken
              för saxning av hyrorna.
            </seg>
          </u>
          <note xml:id="i-a871a3d9aebf9f94-0">
            Anf. 106 EWA THALÉN FINNÉ (m) replik:
          </note>
          <u who="carina_moberg_eb98f5" prev="cont" xml:id="i-17023139fb80a144-0">
            <seg xml:id="i-78a2418659cb3b7a-0">
              Herr talman! Jag berörde inte påtaglighetsrekvisitet i mitt anförande
              eftersom jag vet att Carina Moberg med statsrådet Odell hade en
              diskussion om just det.
            </seg>
            <seg xml:id="i-98dbcd1672e0fc96-0">
              Jag vill verkligen understryka att det inte missades. Man konstaterade
              att i det här förslaget som kom från parterna hade man inte begärt
              att det skulle tas bort, utan man hade skrivit annorlunda så att
              det inte skulle vara påtagligt utan ha ett annat uttryckssätt.
              Som statsrådet sade skulle man då vara tvungen att skicka ut det
              här ärendet på remiss ytterligare en gång. Vi anser att det här
              var alldeles för viktigt och att vi var tvungna att få fram den
              här propositionen under vårriksdagen.
            </seg>
            <seg xml:id="i-911c0d48c889d563-0">
              Däremot vill jag understryka från hela Alliansens sida att vi
              helt står bakom den bedömning som Mats Odell gör att det inte
              är någon stor risk för att detta kommer att missbrukas. Skulle
              man upptäcka att det gör det får det här självklart justeras,
              men vi ansåg att den här propositionen var så oerhört väsentlig
              att få fram att vi inte ville skicka ut ärendet på remiss ytterligare
              en gång.
            </seg>
          </u>
          <note type="speaker" xml:id="i-7f5e52947c3558ae-0">
            Anf. 107 CARINA MOBERG (s) replik:
          </note>
          <u who="carina_moberg_eb98f5" next="cont" xml:id="i-57284996cd8c4d11-1">
            <seg xml:id="i-362b9ea867a03eb8-0">
              Herr talman! Jag tror dess värre att Ewa Thalén Finné har felaktig
              information, eller också, vilket förmodligen är fallet, pratar
              Ewa Thalén Finné med andra människor än dem jag pratar med och
              som har varit involverade i den här processen.
            </seg>
            <seg xml:id="i-1044ae5faf6bcb4d-0">
              Jag har suttit med i sammanhang där Mats Odell har lovat att
              rätta till detta i den vidare hanteringen. Så har inte skett.
              En ny remiss hade inte behövts enligt min uppfattning. Jag konstaterar
              att man avstår från att rätta till ett misstag.
            </seg>
            <seg xml:id="i-6f6e59d4a072d757-0">
              Med det sagt vill jag övergå till något trevligare. Jag vill
              passa på att, så här i mitt sista replikskifte i denna debatt
              som också kommer att vara civilutskottets sista debatt för detta
              riksdagsår, som det ser ut nu åtminstone, önska Ewa Thalén Finné
              och övriga ledamöter i civilutskottet och civilutskottets kansli
              en riktigt skön sommar. Jag lovar att vi ska ge er en riktigt
              hård fajt vad gäller bostadsfrågor och övriga frågor som sorterar
              under civilutskottet i den valrörelse som vi alla ser väldigt
              mycket fram emot. Trevlig sommar, allihop!
            </seg>
          </u>
          <note xml:id="i-24c422a26d432f5c-0">
            Anf. 108 EWA THALÉN FINNÉ (m) replik:
          </note>
          <u who="carina_moberg_eb98f5" prev="cont" xml:id="i-17023139fb80a144-1">
            <seg xml:id="i-5dcf4d214b3b8089-0">
              Herr talman! Jag vill understryka att jag anser att Carina Moberg
              är mycket trevlig!
            </seg>
            <seg xml:id="i-943a4f25d9918afe-0">
              Det är väldigt intressant att höra socialdemokrater och Carina
              Moberg nu säga att man kunde göra vissa förändringar och att man
              inte behövde skicka ut någonting på remiss. Vi har hört i andra
              ärenden att ni vill skicka tillbaka saker till Lagrådet och allt
              vad det är, och så är det helt plötsligt oerhört väsentligt med
              remisser, yttranden och så vidare. Självklart ska stora förändringar
              remissbehandlas. Tittar man i den uppgörelse som Sabo och Hyresgästföreningen
              lämnade in till regeringen ser man att påtaglighetsrekvisitet
              inte har tagits bort där, utan det har skrivits om. Det är en
              väldigt stor skillnad mot att man bara tar bort det.
            </seg>
            <seg xml:id="i-9ee5818c3c2ebadb-0">
              I lagstiftningen behövs det ofta ventiler. Det var också Mats
              Odell väldigt tydlig med i debatten i torsdags. Det här kommer
              att följas väldigt noga av regeringen, av oss i riksdagen och
              av parterna, som naturligtvis har ett väldigt stort ansvar för
              att följa det här. Visar det sig att man missbrukar lagstiftningen
              i det här hänseendet kommer det att ske en förändring.
            </seg>
          </u>
          <note type="speaker" xml:id="i-681a844677fb1be6-0">
            Anf. 109 EGON FRID (v) replik:
          </note>
          <u who="egon_frid_c86215" next="cont" xml:id="i-b944a917cce454f2-0">
            <seg xml:id="i-19554918c1bad3b6-0">
              Herr talman! Ni kan ju börja med att kontakta fastighetsägarna,
              Ewa Thalén Finné, så att de tar hem den anmälan till EU-domstolen
              där de hävdar att det har skett olagligt statsstöd i Sverige.
            </seg>
            <seg xml:id="i-0a7197f280cf0eb7-0">
              Vi har diskuterat ett annat ärende här i dag. Det är den nya
              plan- och bygglagen. Då fanns det möjligheter efter lagrådsremissen,
              och lagrådsremissen är ju faktiskt en remiss. Det sker ju ett
              arbete med en proposition, ett lagstiftningsarbete, innan lagrådsremissen
              kommer ut. Då fanns det möjligheter. Ni har redovisat i dag vilka
              stora förändringar som skedde från lagrådsremissen till propositionen.
            </seg>
            <seg xml:id="i-899afaf04dfcb494-0">
              I det här ärendet, om allmännyttan och reformeringen av hyressättningen,
              fanns det inte ens möjligheter för regeringen att ta bort en enda
              mening ur lagen innan lagrådsremissen, under lagrådsremissen och
              efter lagrådsremissen innan propositionen var klar, trots att
              statsrådet Mats Odell uttryckligen under hela våren har lovat
              bostadsmarknadens parter, oppositionen i civilutskottet, även
              om ni inte fäster så stor vikt vid dem, och er själva i majoriteten
              i civilutskottet att den här meningen skulle bort. Det var fel
              att påtagligheten fanns kvar i det nya sätt som ni utformar den
              nya reformerade hyressättningen på. Då är det väl ändå märkligt
              att den här meningen och påtagligheten finns kvar. Det kan inte
              tolkas på något annat sätt än att regeringen än en gång spelar
              fastighetsägarna i händerna för att ha en ökad grad av efterfrågestyrd
              hyressättning i stället för de förhandlade hyror som majoriteten
              hävdar ska komma ut av det här förslaget.
            </seg>
          </u>
          <note xml:id="i-fc7d7d03a54d54ba-0">
            Anf. 110 EWA THALÉN FINNÉ (m) replik:
          </note>
          <u who="egon_frid_c86215" prev="cont" xml:id="i-56e9fc448e3c2261-0">
            <seg xml:id="i-2f3cb82820329ae8-0">
              Herr talman! Jag kan börja med att konstatera att Vänsterpartiet
              och Egon Frid över huvud taget inte besvarade den som jag tycker
              mest väsentliga frågan här. Det är om Vänsterpartiet vill ha en
              allmännytta som är öppen för alla.
            </seg>
            <seg xml:id="i-1fa4079f3970082c-0">
              När det gäller plan- och bygglagen är den stora skillnaden att
              det man gjorde var att arbeta in Lagrådets synpunkter i lagstiftningen.
              Det var väldigt bra att man gjorde på det sättet.
            </seg>
            <seg xml:id="i-729739f8cbf6c752-0">
              Återigen till påtaglighetsrekvisitet det går inte att ha en lagstiftning
              som inte har några ventiler. Det tyckte inte ens Sabo och Hyresgästföreningen
              i sin skrivelse med förslag som man lämnade in till regeringen.
              Man hade en annan skrivning. Man ville inte ha påtagligt utan
              man ville ha en mindre ventil än påtaglighetsrekvisitet. Det här
              kom inte med i propositionen. Skulle man ha tagit med det hade
              man varit tvungen att skicka ut det på remiss. Den förseningen
              ville man inte riskera.
            </seg>
            <seg xml:id="i-7c30a288d7b71f4c-0">
              Däremot vill jag återigen säga att utifrån vår aspekt och det
              som Mats Odell sade kommer parterna naturligtvis att ha ett stort
              ansvar för att följa det här. Skulle vi konstatera att det här
              missbrukas kommer vi att återkomma till riksdagen med andra förslag.
            </seg>
          </u>
          <note type="speaker" xml:id="i-dd58e95149b08cd7-0">
            Anf. 111 EGON FRID (v) replik:
          </note>
          <u who="egon_frid_c86215" next="cont" xml:id="i-b944a917cce454f2-1">
            <seg xml:id="i-7bc6b210c836f0c7-0">
              Herr talman! Den andra frågan som Ewa Thalén Finné tar upp är
              ganska överflödig. Ewa hörde ju på mitt anförande i torsdags kväll.
              Jag var ganska tydlig i inledningen med att Vänsterpartiet ser
              allmännyttan och dess stora betydelse för en generell social bostadspolitik.
            </seg>
            <seg xml:id="i-bcde49e4b4a20b73-0">
              Ewa Thalén Finné hörde också när jag debatterade med Mats Odell
              om det holländska exemplet. Det finns inget belägg för att Sverige
              har sysslat med olagligt statsstöd. Det finns inget belägg för
              att jämförelsen mellan Holland och Sverige skulle utgöra stöd
              för att Sverige har använt olagligt statsstöd. Det finns inte
              ens belägg för att Holland har använt olagligt statsstöd.
            </seg>
            <seg xml:id="i-3736cd3ac68e646e-0">
              Det kommissionen diskuterar med den holländska regeringen, utan
              att det har kommit någon form av beslut från EU-kommissionen,
              är hur de organiserar sin social housing, sin speciella form av
              statligt bostadsföretag riktat till särskilda grupper där det
              till exempel handlar om inkomsttak. Det här går inte att jämföra.
              Ewa Thalén Finné hörde ju själv när jag refererade till min träff
              med den internationella hyresgästföreningen på Hyresgästföreningens
              förbundsstämma i Uppsala. Man stöder min syn att den jämförelsen
              inte finns. Det är till att fara med osanning och falska påståenden
              när man säger att det holländska exemplet skulle vara stöd för
              vilken inriktning regeringen har på sin bostadspolitik.
            </seg>
            <seg xml:id="i-aad63e5f477eb087-0">
              Det här är ett spel för efterfrågestyrda hyror. Ni går fastighetsägarna
              till mötes därför att ni tror att man ska kunna bygga fler hyresrätter
              genom att hyrorna går upp. Det är den största villfarelse som
              ni är på väg att sprida i det här huset.
            </seg>
          </u>
          <note xml:id="i-efa29af82f57e3bc-0">
            Anf. 112 EWA THALÉN FINNÉ (m) replik:
          </note>
          <u who="egon_frid_c86215" prev="cont" xml:id="i-56e9fc448e3c2261-1">
            <seg xml:id="i-2b8752dd71fe59ab-0">
              Herr talman! Det som är väldigt intressant i den här debatten
              tycker jag är att efter betänkandet EU, allmännyttan och hyrorna
              diskuterade man om utredningen var rätt eller om den var fel.
              Hyresgästföreningen men även andra debattörer lyfte bland annat
              fram just Holland som ett exempel på att vi inte behövde känna
              någon oro för att EU-kommissionen skulle ha några synpunkter på
              hur Sverige bedrev sin bostadspolitik.
            </seg>
            <seg xml:id="i-d7cb8053eed43693-0">
              I dagsläget kan vi konstatera att EU-kommissionen hade omfattande
              synpunkter på just hur Holland bedriver sin bostadspolitik. Det
              är inte så att deras bostadsstiftelse har varit en liten del av
              bostadsbeståndet. Det har varit en stor del av hyresbeståndet
              där de har låst in tjänster av allmänt ekonomiskt intresse. Man
              ville just påvisa att det här var mycket större och bredare än
              social housing. Från början hade inte Nederländerna social housing.
              Det är det som vi tycker är så oerhört väsentligt att slå fast,
              att vi i Sverige absolut inte vill ha inkomstgränser för dem som
              ska kunna bo i de kommunala bostadsbolagen. Vi tycker att det
              verkligen är kärnan att den svenska allmännyttan är öppen för
              alla. Vi är inte beredda att riskera att få EU-kommissionens synpunkter
              på att vi inte kan driva svensk bostadspolitik som vi har gjort
              under väldigt lång tid.
            </seg>
          </u>
          <note type="speaker" xml:id="i-9b5a1ad482b67329-0">
            Anf. 113 LENNART PETTERSSON (c):
          </note>
          <u who="lennart_pettersson_764dee" next="cont" xml:id="i-0f7b8a6f0c683a69-0">
            <seg xml:id="i-0186cc3cd9138933-0">
              Herr talman! Jag vill börja med att berömma Finansdepartementet,
              Hyresgästföreningen, Sabo och Fastighetsägarna för att de har
              lyckats sy ihop en överenskommelse, som i sin tur har mynnat ut
              i den proposition som vi nu debatterar. Även om det innebär eftergifter
              för alla parter har alla varit kloka och insett det positiva med
              långsiktiga spelregler, och det är ju något som är högst väsentligt
              för framtiden. Att det var nödvändigt med lagändringar var det
              väl ingen som helst tvekan om. Frågan var mer att kunna presentera
              ett förslag som upplevs som acceptabelt av både hyresgäster och
              fastighetsägare.
            </seg>
            <seg xml:id="i-3257fbb9018e1a41-0">
              Det finns några grundläggande kriterier som jag tror att alla
              är överens om:
            </seg>
            <seg xml:id="i-4ef7db0b6c851541-0">
              Den nuvarande lagstiftningen har inneburit att allmännyttan har
              styrt hyrorna för de privata lägenheterna. Det är och har varit
              så, trots att allmännyttan äger färre hyresrätter än de privata
              fastighetsägarna 46 procent mot 54. Det är väl ingen som kan tycka
              att det är särskilt demokratiskt. I vilka andra sammanhang skulle
              det accepteras? Jag vet inte hur den röda oppositionen ser på
              det.
            </seg>
            <seg xml:id="i-20a028bf1d97020c-0">
              Nu blir det i stället kollektivt förhandlade hyror som kommer
              att styra hyresutvecklingen. Det känns bra. Varken jag eller Centerpartiet
              vill ha rena marknadshyror. Det har vi aldrig velat ha oberoende
              av vad oppositionen skriver i sin reservation. Det finns för många
              oseriösa fastighetsägare som hade klämt åt hyresgästerna på ett
              icke önskvärt sätt i så fall.
            </seg>
            <seg xml:id="i-fc468b88cd898918-0">
              Det ska självklart finnas en trygghet även för hyresgäster. Man
              ska inte kunna kastas ut för att hyresvärden vill ha in andra
              med högre betalningsförmåga. Däremot är det rimligt att hyran
              kan höjas i samband med större investeringar. Ibland är det ju
              faktiskt fråga om att säkerställa kvaliteten i själva byggnaden,
              till exempel vid stambyte av ledningar.
            </seg>
            <seg xml:id="i-c9be21cb83bf51b5-0">
              I det sammanhanget vill jag slå ett slag för mitt och Centerpartiets
              förslag om möjligheten att sätta av pengar i skattefria underhållsfonder
              under till exempel tio år. Det skulle minska riskerna för höga
              trappsteg i hyreshöjningarna, och vi vill att den frågan ska utredas.
              Eftersom det är fråga om långsiktiga investeringar är det inte
              rimligt att fastighetsägarna ska behöva skatta för överskott som
              egentligen är inbetalda för kommande investeringsbehov. Dessutom
              skulle det också hjälpa till att jämna ut konjunktursvängningarna
              eftersom många av investeringarna skulle kunna genomföras i en
              lågkonjunktur.
            </seg>
            <seg xml:id="i-f1dd3aba64270fd9-0">
              Herr talman! När det gäller olika krav på de kommunala bostadsbolagen
              ska de till exempel drivas enligt affärsmässiga principer. Det
              är egentligen ett grundkrav i all företagsamhet. Det ska dock
              icke förväxlas med högsta möjliga vinst. Självklart ska företag
              drivas så att de långsiktigt skapar en egen stabil ekonomi men
              också så att de vårdar det kapital, i detta fall i form av fastigheter,
              som de har byggt upp. Det går inte att jobba med självkostnadsprinciper
              om man ska överleva.
            </seg>
            <seg xml:id="i-ad7ed8747f29b35b-0">
              Likaså är det bra att man skiljer på de sociala åtagandena när
              det gäller kommunens och bostadsbolagens ansvar. Hyresgästerna
              i ett visst bolag ska inte ensamma behöva stå för notan om det
              finns hyresgäster som av olika anledningar inte har så lätt för
              att klara sin egen situation. Kommunen har det ekonomiska ansvaret,
              och sedan kan de hyra av olika fastighetsägare. Då ökar förutsättningarna
              bland annat för de kommunala bostadsbolagen att hålla sina kostnader
              nere och därmed nå ett bättre resultat.
            </seg>
            <seg xml:id="i-0f08693f183d622a-0">
              Bolagen får också begränsningar när det gäller överföringar av
              vinster till kommunerna som ägare. Det är bra. Det är samma princip
              som när det gäller sociala åtaganden. Det kan inte vara rimligt
              att de boende ska stå för notan om en kommun vill hålla nere kommunalskatten
              genom att stora kapital flyttas över från dottern till modern
              i en kommunkoncern.
            </seg>
            <seg xml:id="i-ab8c28bb430a5a8e-0">
              Herr talman! Det finns en motion eller del av motion om stöd
              till allmännyttan på svagare bostadsmarknader. Som utskottet påpekar
              har regeringen aviserat en översyn. Detta problem är inte isolerat
              till allmännyttan utan kan gälla även privata fastighetsägare.
              Det kan delas in i olika delar. En sådan är säkerhetsfrågan och
              skillnaden mellan produktionskostnaden och marknadsvärdet. Något
              är fel när det i praktiken är omöjligt för fastighetsbolag att
              bygga nytt på grund av kraven på nedskrivning av värdet med ibland
              flera miljoner kronor. Detta problem behöver lösas, och det behöver
              göras så snart som möjligt. Statens bostadskreditnämnd har ju
              kommit med förslag och jag tror att dessa går att använda som
              grund för konkreta lösningar.
            </seg>
            <seg xml:id="i-ee1b464232308d40-0">
              Det finns också framför allt landsbygdskommuner med både bostadsöverskott
              och bostadsbrist samtidigt. Detta är inte helt okomplicerat. De
              ekonomiska avtal som finns mellan en del kommuner och staten behöver
              ses över. Avtalen innebär nämligen nybyggnadsförbud för de berörda
              kommunala bostadsbolagen. Det är inte rimligt att avtalen ska
              hindra en nyproduktion som i sin tur kan innebära fler kommuninvånare.
              Det är till och med så illa att det i en del kommuner blir en
              befolkningsminskning, och det känns än mer orimligt.
            </seg>
            <seg xml:id="i-6b37cbd57e337fb0-0">
              Herr talman! Allting tyder på att bostadsbyggnationen är på väg
              uppåt i rask takt. Byggföretagen anställer igen. Det finns vissa
              prognoser som pekar på att vi redan 20112012 kan nå upp till just
              de 40 000 bostäder som oppositionen menar behövs. Jag är övertygad
              om att det går utan statliga subventioner. Det finns andra områden
              som har mer behov av insatser. Långsiktiga spelregler är mycket
              viktigare än subventioner. Dagens proposition kommer att bidra
              till det.
            </seg>
          </u>
          <note xml:id="i-5c824adcd04d4609-0">
            Jag yrkar bifall till förslaget i utskottets betänkande och avslag
            på reservationerna.
          </note>
          <u who="lennart_pettersson_764dee" prev="cont" xml:id="i-3e85d6375786146a-0">
            <seg xml:id="i-4c4e9655b245b815-0">
              Samtidigt säger jag tack så mycket till alla kolleger för fyra
              trevliga år med många trevliga debatter. Jag hoppas och ser fram
              emot att vi kan fortsätta dessa debatter nästa mandatperiod.
            </seg>
          </u>
          <note type="speaker" xml:id="i-032935f77d9d27dd-0">
            Anf. 114 EGON FRID (v) replik:
          </note>
          <u who="egon_frid_c86215" xml:id="i-089fde839342be68-3">
            <seg xml:id="i-71b9eaed95a68bcc-0">
              Herr talman! Jag ska börja med det sista Lennart Pettersson tog
              upp, nämligen en byggmarknad på väg upp. Lennart Pettersson vet
              likaväl som jag att det är äganderätter som byggs när det blir
              en bättre konjunktur. Det är mer äganderätt i form av villor och
              bostadsrätter. Lennart Pettersson vet likaväl som jag att byggandet
              av hyresrätter fortfarande är på en låg nivå. Det krävs en ansvarsfull
              statlig bostadspolitik tillsammans med det ansvar som kommunerna
              har genom de allmännyttiga bostadsföretagen för att vi ska få
              i gång byggandet av hyresrätter.
            </seg>
            <seg xml:id="i-20fee2a6efe19bc6-0">
              Det är ändå märkligt att höra hur allianspartierna diskuterar
              bakgrunden till propositionen. Jag tycker att ni fegar enormt
              när ni inte ens vågar stå för era egna ambitioner med er bostadspolitik;
              den enda sanningens väg att högre hyror leder till ökat bostadsbyggande.
              Det har varit Mats Odells och alliansregeringens mantra under
              fyra år. Nu när ni väl står här och ska lägga fram propositionen
              för riksdagen skyller ni på Holland. Mats Odell använde sju av
              sina tio minuter i torsdags kväll till att prata om EU och Holland
              i stället för att prata om propositionen. Det är ett svaghetstecken
              från de borgerliga företrädarna.
            </seg>
            <seg xml:id="i-90e052a9294193ee-0">
              Ewa tog upp frågan om ventiler, som du också berör. Påtagligheten
              är en ventil för högre hyror. Risk för oskäliga hyreshöjningar
              är en ventil. Avkastningskraven eller affärsmässigheten är också
              en ventil för högre hyror. Det här är hyresdrivande. Det här är
              medveten borgerlig politik för att driva upp hyrorna. Ni tror
              att man på det sättet ska bygga fler hyresrätter och därmed skapa
              ökade vinster för fastighetsägarna.
            </seg>
          </u>
          <note type="speaker" xml:id="i-23fb1cdaca39c52d-0">
            Anf. 115 LENNART PETTERSSON (c) replik:
          </note>
          <u who="lennart_pettersson_764dee" xml:id="i-6864c9f46f6b596f-3">
            <seg xml:id="i-50a46a0177bcdf6c-0">
              Herr talman! Det är en något märklig filosofi om Egon Frid och
              Vänsterpartiet tror att vi i Alliansen skulle ha en ambition att
              driva upp hyrorna så att folk inte har råd att bo. Vad skulle
              det vara för bakgrund till att ha ett intresse av att inte vilja
              bygga bostäder åt folk? Tala om politiskt självmål.
            </seg>
            <seg xml:id="i-4840ed281626b262-0">
              Vi skapar här en flexibilitet i hyressättningen men ändå en trygghet
              för hyresgästerna. Det har varit accepterat sedan urminnes tider
              att villor kostar olika även om de kan vara i samma tätort. Det
              har varit accepterat att hyrorna för bostadsrätter blir olika
              beroende på när människor har flyttat dit. Vad är det som gör
              det så dramatiskt med olika hyror?
            </seg>
            <seg xml:id="i-aea1c6cb86684e57-0">
              Av någon konstig anledning fokuserar Egon Frid enbart på att
              det kan bli dyrare. Han säger inte ett ord om att det kan bli
              billigare. Det är de facto så att det kan bli billigare, men det
              är kanske inte lika intressant politiskt att förklara det.
            </seg>
            <seg xml:id="i-33f5a8c00a3f239c-0">
              Om man tittar på lönsamheten för fastighetsbolag är det självklart
              så att om det är möjligt att ta ut lite mer i attraktiva områden
              är det också möjligt att sänka i mindre attraktiva områden, vilket
              gör att vi skapar en balans. Det är inte så många år sedan det
              faktiskt fanns ett bostadsöverskott med tomma lägenheter. Med
              en friare hyressättning kan vi också få en bättre balans över
              tiden oavsett om det är hög- eller lågkonjunktur på bostadsmarknaden.
            </seg>
            <seg xml:id="i-21669bc786943fd1-0">
              Det är ointressant att kritisera i fråga om Holland. Det här
              är ett konstaterande att vi inte vill landa på social housing
              i Sverige. Vi vill att allmännyttan ska vara öppen för alla. Jag
              hoppas att Vänsterpartiet är överens med Alliansen om att alla
              ska kunna bo i allmännyttan.
            </seg>
          </u>
          <note type="speaker" xml:id="i-5de7a58457d8a6df-0">
            Anf. 116 EGON FRID (v) replik:
          </note>
          <u who="egon_frid_c86215" xml:id="i-089fde839342be68-4">
            <seg xml:id="i-8caeae6f06a917ae-0">
              Herr talman! Det är rätt uppfattat. Vänsterpartiet är för en
              generell social bostadspolitik, och allmännyttan har en avgörande
              roll i hur vi formar den.
            </seg>
            <seg xml:id="i-a39bd87d9706486c-0">
              Vi har inte ens fått ett utslag: De svenska statsstödsreglerna
              för allmännyttan och deras del i den svenska bostadspolitiken
              är inte ens prövad. Det holländska exemplet är inte ens prövat.
              Så kallade samtal pågår. Man skickar brev till varandra där man
              tycker och tänker om hur man vill påverka. EU-kommissionen vill
              styra den holländska bostadspolitiken. Men för svensk del är inte
              detta grunden för propositionen. Här är det fastighetsägarna ihop
              med regeringen och de borgerliga partierna, bland annat Centerpartiet.
              Medlemmar i Centerpartiet har här i riksdagen drivit frågan om
              marknadshyror. Inom nyliberalismen i Centerpartiet och andra borgerliga
              partier är filosofin att ta ut vad det faktiskt kostar på den
              svenska bostadsmarknaden. Man låter den sociala sidan med socialbidrag
              och bostadsbidrag kompensera dem som inte klarar sig på den öppna
              marknadsanpassade bostadsmarknaden. Det är sanningen.
            </seg>
            <seg xml:id="i-b17f3148c167383d-0">
              Nu värnar plötsligt Lennart Pettersson om balans i hyressättningen.
              Det har vi inte hört förut när vi har diskuterat bostadspolitik
              i fyra år här i kammaren. Då har Lennart Pettersson varit förespråkare
              för efterfrågestyrda hyror för att vi ska få större byggande.
              Det är Centerpartiets lösning på hur vi ska få i gång byggandet
              och få mer byggande av hyresrätter.
            </seg>
          </u>
          <note type="speaker" xml:id="i-00683a82ea077312-0">
            Anf. 117 LENNART PETTERSSON (c) replik:
          </note>
          <u who="lennart_pettersson_764dee" xml:id="i-6864c9f46f6b596f-4">
            <seg xml:id="i-4a4fdfa20ca406e6-0">
              Fru talman! Jag förstår egentligen inte varför det måste vara
              så att ett ärende ska vara prövat för att man ska kunna komma
              vidare. Varför är det inte bra om vi genom ett vanligt vuxet samtal
              kan komma fram till lösningar som gör att vi inte hamnar i en
              situation där vi tvingas till något som vi kanske inte vill medverka
              till? Det gäller väl i alla andra situationer att om man kan lösa
              en fråga tidigare för att inte riskera någonting är det bara av
              godo, för då har man handlingsfrihet. Jag föredrar det framför
              att behöva ta till någon typ av tvångsförhandlingar där man inte
              har någon återvändo.
            </seg>
            <seg xml:id="i-a97bd0f984400140-0">
              Låt mig konstatera att den nuvarande lagstiftningen och politiken
              inte har fungerat, Egon Frid. Hade den fungerat hade vi inte haft
              den bostadsbrist vi har i dag. Den politiken har ni medverkat
              till under många år. Därför behövs en förändring, och det beslut
              vi nu har framför oss är en del i den viktiga förändringen. Vi
              får hitta andra vägar och nya sätt att angripa det för att därmed
              skapa förutsättningar för ökad byggnation. Där upplever jag trots
              allt att vi är överens. Vi behöver fler bostäder och fler hyresrätter.
              Om då inte lagstiftningen fungerar och det inte fungerar med de
              stackars 30 000 kronor som ni vill skjutsa fram som bostadssubventioner,
              då måste vi hitta andra vägar, och detta är ett sätt att göra
              det.
            </seg>
            <seg xml:id="i-f7c7c4f19dd51478-0">
              Jag vill inte bli beskylld för att inte hålla en rak linje. Jag
              har hela tiden sagt att vi vill ha en flexiblare hyressättning,
              och jag har hela tiden sagt nej till marknadshyror. Om alla andra
              boende klarar av flexibel hyra beroende på var de bor är inte
              hyresgästerna dummare än att de också klarar detta. Det är ingenting
              som är störande. Jag vill återigen påtala att det kan bli billigare
              för en del, och jag tror att de bejakar en flexiblare hyressättning.
            </seg>
          </u>
          <note type="speaker" xml:id="i-5ab614887573eb67-0">
            Anf. 118 LARS TYSKLIND (fp):
          </note>
          <u who="lars_tysklind_faac13" next="cont" xml:id="i-e67e26ce73f77704-0"/>
          <note xml:id="i-6e6ba25a2206842d-0">
            Fru talman! Jag börjar med att yrka bifall till förslaget i utskottets
            betänkande och avslag på samtliga reservationer.
          </note>
          <u who="lars_tysklind_faac13" prev="cont" xml:id="i-484370baca56907e-0">
            <seg xml:id="i-dc7517cd936f2838-0">
              Vi diskuterar allmännyttiga kommunala bostadsaktiebolag och reformerade
              hyressättningsregler. Det är två frågor som har varit med i bostadsdebatten
              en längre tid. Det är bara att konstatera att det är två viktiga
              hörnstenar i bostadspolitiken. Det är väldigt viktigt att vi kan
              reformera detta, så att vi kan få ett långsiktigt stabilt regelverk
              och kan fullfölja den strategi som alliansregeringen har för att
              få en bostadsmarknad i balans.
            </seg>
            <seg xml:id="i-0c9226e79da0a977-0">
              Vidare kan man konstatera att de kommunala bostadsföretagen har
              en viktig roll i bostadsförsörjningsansvaret i de flesta kommuner.
              Men man får inte glömma bort att de kommunala bolagen också är
              en del av en konkurrensutsatt marknad och har att agera efter
              det. Det har blivit väldigt tydligt nu när vi har diskuterat att
              de ska överensstämma med EU:s konkurrensregler, men jag går inte
              in på det, för jag tycker att det har framgått väldigt klart både
              i torsdags i debatten med Mats Odell och i den tidigare debatten
              här i dag vad som gäller i den frågan och att vi inte under några
              som helst omständigheter riskerar att få något slags social housing.
              Det är vi överens om att vi säger nej till.
            </seg>
            <seg xml:id="i-a15dc07d780a6b6c-0">
              Fru talman! Vi kan konstatera att alla upplåtelseformer naturligtvis
              är viktiga. Det har varken Folkpartiet eller något annat parti
              här någon annan synpunkt på. Utgångspunkten för oss är att de
              enskilda personerna ska få välja hur de ska bo, och hyresrätten
              är ett sätt att bo. För att värna den så viktiga hyresrätten är
              det väldigt viktigt att vi nu får till regelförändringarna och
              att det blir attraktivt att bygga, äga och förvalta hyresfastigheter.
            </seg>
            <seg xml:id="i-655cc607fb30c57e-0">
              En annan minst lika viktig utgångspunkt är att besittningsskyddet
              för hyresgästen inte äventyras. Med anledning av det kan vi konstatera
              att Folkpartiet konsekvent har sagt nej till marknadshyror och
              hävdat att en reformering av hyressättningssystemet ska ske inom
              bruksvärdessystemet. Bruksvärdet ska spegla hur hyresgästerna
              värderar olika faktorer. Då är det rimligt att förutom rent lägenhetsanknutna
              faktorer även lägesfaktorn på orten har betydelse. En sådan utveckling
              har man klarat att processa fram i orter som Malmö, Göteborg,
              Umeå och Linköping, ja, i princip i alla orter i Sverige. I den
              absoluta majoriteten av orterna har man klarat detta. Jag tror
              att det stora problemet finns kvar i Helsingfors. Detta har man
              gjort under flera årtionden: förändrat genom att värdera upp lägesfaktorn.
            </seg>
            <seg xml:id="i-2d526833dbebcd83-0">
              För Alliansen har det varit väldigt viktigt att vi i lagstiftningen
              infört skyddsregeln, som hindrar höga och för den enskilde hyresgästen
              oförutsägbara hyreshöjningar. Det har vi inte diskuterat så mycket.
              Jag tycker nu att de förslag som ligger på riksdagens bord uppfyller
              kraven.
            </seg>
            <seg xml:id="i-8c1610e0c5bfa1ca-0">
              Det är mycket tillfredsställande att detta har kunnat tas fram
              i samspel med bostadsmarknadens parter. Parterna ska naturligtvis
              ha kredit för sitt ansvarsfyllda arbete att medverka och ta fram
              förslag. Men jag har lite svårt att förstå att man i reservationen
              från oppositionens sida väljer att beskriva regeringens roll i
              den här viktiga processen som passiv. Det är naturligtvis ett
              samspel och en process som har pågått. Det är inte alls så att
              jag tycker att någon part ska ha mer kredit än någon annan, men
              alla deltagande parter måste ändå vara närvarande för att det
              ska hamna en proposition på riksdagens bord.
            </seg>
            <seg xml:id="i-c249e0798854a23f-0">
              Fru talman! I korthet innebär förslaget att vid prövning i hyresnämnden
              om en hyras skälighet blir kollektivt förhandlade hyror normerande
              i stället för de kommunala bostadsföretagen. Vi har diskuterat
              påtaglighetsrekvisitet här i dag. Man kan väl konstatera att hyresnämnderna
              historiskt sett egentligen alltmer har övergått till att göra
              en allmän skälighetsbedömning. Där blir inte påtaglighetsrekvisitet
              använt på samma sätt som om man gör rena jämförelser. Från den
              synpunkten är det egentligen i en ganska smal sektor man använt
              det.
            </seg>
            <seg xml:id="i-62449b85a5de1a1c-0">
              De kommunala bostadsbolagen ska drivas enligt affärsmässiga principer,
              men precis som Lennart Pettersson var inne på betyder det inte
              alls att det skulle handla om vinstmaximering, som det varit väldigt
              mycket diskussioner om. Det handlar om att kommunerna ska ställa
              likartade avkastningskrav som motsvarande privata aktörer som
              har ett långsiktigt perspektiv på sitt ägande.
            </seg>
            <seg xml:id="i-375665c509a2ca28-0">
              När det gäller skyddsregeln är det så att när hyresnämnden kommer
              fram till en skälig hyra och det visar sig att den ändå är väsentligt
              högre än vad den nuvarande hyran är kan hyresnämnden samtidigt
              bestämma att en lägre hyra ska gälla under en övergångsperiod.
              Man kan anpassa detta.
            </seg>
            <seg xml:id="i-6a6d7269de1a95d2-0">
              Om det finns hyror som inte stämmer överens med vad som är skäligt
              måste det finnas en övergångsperiod. Det är en viktig skyddsregel
              i lagstiftningen.
            </seg>
            <seg xml:id="i-b9059cd79f2f3197-0">
              Fru talman! Jag har en sista reflexion. Vi kan konstatera att
              vi i Alliansen är helt överens om detta, och jag upplever att
              även Socialdemokraterna och Miljöpartiet i stor utsträckning tycker
              att det är bra att vi antar detta förslag. Det finns visserligen
              en del invändningar och reservationer, men i grunden tycker man
              att det är bra. Jag menar alltså att den stora rågången går mitt
              i oppositionen: Det är Socialdemokraterna och Miljöpartiet kontra
              Vänsterpartiet. Vänsterpartiet visar ju med all önskvärd tydlighet
              att man står för ett nej här. Man yrkar avslag på hela propositionen.
            </seg>
            <seg xml:id="i-3450c5f04be00f36-0">
              Jag nöjer mig med detta och avslutar med att också tacka mina
              utskottskamrater för en intressant fyraårsperiod. Jag tackar även
              personalen på kansliet, som har gjort ett fantastiskt arbete som
              vanligt. Jag tillönskar er alla en trevlig och varm sommar!
            </seg>
          </u>
          <note type="speaker" xml:id="i-ea12155959fea336-0">
            Anf. 119 EGON FRID (v) replik:
          </note>
          <u who="egon_frid_c86215" xml:id="i-089fde839342be68-5">
            <seg xml:id="i-2365877d1befb3fd-0">
              Fru talman! Lars Tysklind säger att det finns saker som förenar
              och saker som skiljer. Visst är det så. Men det som förenar oss
              i de rödgröna partierna är synen på vad propositionen handlar
              om. Den handlar ju inte bara om detaljer kring hyressättningen
              och om affärsmässighet för allmännyttan. Den handlar om hur vi
              ska forma bostadspolitiken i grunden. Varför ska vi ha allmännyttiga
              bostadsföretag i våra kommuner? Varför är det så viktigt att slåss
              för allmännyttan?
            </seg>
            <seg xml:id="i-083eb854b8e1aa3e-0">
              Naturligtvis hade jag som vänsterpartist helst sett att vi hade
              fått behålla allmännyttans regler som de ser ut i dag.
            </seg>
            <seg xml:id="i-58a9f2f0c853e67f-0">
              En av grunderna är att man måste bygga hyresrätter. Vi måste
              öka bostadsproduktionen. Vi måste bygga för alla grupper av människor.
              Vi måste bygga bort hemlösheten. Vi måste kraftigt öka bostadsbyggandet
              för att alla grupper av människor ska kunna få tillgång till bostad,
              som det faktiskt är en mänsklig rättighet att ha.
            </seg>
            <seg xml:id="i-bf58ef975197f62c-0">
              Lars Tysklind tog upp begreppet tjänst av allmänt intresse. Det
              är ett begrepp och en tolkning som finns i regeringens samtal
              med EU-kommissionen. Tjänst av allmänt intresse är inte samma
              sak som olagligt statsstöd eller social housing. Det är förenligt
              med detta att inom den svenska bostadspolitiken åberopa tjänst
              av allmänt intresse för att stödja de kommunala allmännyttiga
              bostadsföretagen så att de kan ta sitt bostadsförsörjningsansvar.
              Den här propositionen är kopplad till kommunernas bostadsförsörjningsansvar.
            </seg>
          </u>
          <note type="speaker" xml:id="i-6f3730289ec2fcba-0">
            Anf. 120 LARS TYSKLIND (fp) replik:
          </note>
          <u who="lars_tysklind_faac13" xml:id="i-07d3fabc7475cc54-3">
            <seg xml:id="i-c554665b4bfb7f7a-0">
              Fru talman! Egon Frid upprepar sina tidigare argument här. Han
              tar upp detta med affärsmässighet. Jag vill påstå att de bostadsbolag
              som har agerat ansvarsfullt alltid har varit affärsmässiga. De
              bolagen har aldrig hamnat i de här trångmålen och behövt stöd
              från staten. Jag kan ta fram många konkreta exempel på det, där
              man kan se att man i den ena kommunen har haft ett bolag som inte
              agerat affärsmässigt medan man haft ett som har gjort det i den
              andra kommunen. Den som har haft överskott varje år och kunnat
              vårda sitt kapital har aldrig behövt tillskott från ägaren. Det
              finns många exempel på det.
            </seg>
            <seg xml:id="i-808c2560a4667f93-0">
              Det är klart att människor ska ha en bostad, men det är inte
              det som det här ärendet handlar om. Det vi pratar om är en bostadsmarknad
              i balans. Jag tror väl ändå att Egon Frid delar uppfattningen
              att det ska finnas hyresrätter både i allmännyttan och hos privata
              fastighetsägare. Då gäller det att få balans i en marknad där
              båda kan agera. Då är det viktigt att man rättar sig efter de
              konkurrensregler som finns.
            </seg>
            <seg xml:id="i-a31106f12cdaeffb-0">
              Det finns stora privata fastighetsägare som egentligen jobbar
              på precis samma sätt som de allmännyttiga. De har långsiktiga
              investeringar och inga krav på snabba avkastningar. Men även de
              har sagt att det inte går att agera på en marknad där vissa har
              andra förutsättningar än de själva. Jag tror absolut att den här
              reformen kommer att stimulera till ökat byggande av hyresrätter.
              Det är ju ett av de stora syftena med den här lagstiftningen.
            </seg>
          </u>
          <note type="speaker" xml:id="i-8f664fa0dea6342d-0">
            Anf. 121 EGON FRID (v) replik:
          </note>
          <u who="egon_frid_c86215" xml:id="i-089fde839342be68-6">
            <seg xml:id="i-f98440bec4ad0660-0">
              Fru talman! Hade Lars Tysklind varit riktigt uppmärksam hade
              han uppfattat att jag tog upp några andra frågor i min replik
              än vad jag tog upp i mitt huvudanförande och i de andra replikerna,
              nämligen just detta med begreppet tjänst av allmänt intresse.
            </seg>
            <seg xml:id="i-836b4fce808cc0ed-0">
              Balansen har funnits i konkurrensreglerna i Sverige tack vare
              att allmännyttan och de privata byggföretagen har levat under
              samma regelsystem. Det är våra gemensamma ambitioner. Så har den
              tidigare bostadspolitiken fungerat. Så har alliansregeringens
              bostadspolitik fungerat, under mottot gemensamma konkurrensregler,
              och så tänker också De rödgröna utforma sin bostadspolitik efter
              valet. När vi har vunnit valet hoppas vi kunna ha konkurrensregler,
              så att samma regler ska gälla för de allmännyttiga bostadsföretagen
              som för de privata bostadsföretagen. Det är grunden, och det är
              också skälen till att Sverige står sig starkt i förhållande till
              EG-rätten. Vi har balanserade konkurrensregler.
            </seg>
            <seg xml:id="i-687471621a93ce6d-0">
              Detta med tjänst av allmänt intresse tydliggör, och det kan Sverige
              skriva in i sina lagstiftningar. Ett av våra starkaste verktyg
              vore om vi tog in det i en stark bostadsförsörjningslagstiftning
              som faktiskt ger ett kraftfullt verktyg för kommunerna att ta
              sitt bostadsförsörjningsansvar genom det allmännyttiga bostadsföretaget
              eller genom ett privat bostadsföretag som kan uppfylla behovet
              av att bygga bostäder i Sveriges kommuner för alla grupper som
              behöver en bostad. Jag hoppas att Lars Tysklind delar uppfattningen
              att alla ska ha rätt att bo.
            </seg>
          </u>
          <note type="speaker" xml:id="i-b7bdf595b20f07eb-0">
            Anf. 122 LARS TYSKLIND (fp) replik:
          </note>
          <u who="lars_tysklind_faac13" xml:id="i-07d3fabc7475cc54-4">
            <seg xml:id="i-6d73975f3b623d9f-0">
              Fru talman! Vi delar uppfattningen att alla ska ha rätt att bo.
              Men det är inte det som det handlar om.
            </seg>
            <seg xml:id="i-9d4237132325a4e9-0">
              Egon Frid pratar om att en rödgrön regering ska genomföra det
              som han påstår här. Jag tror att vi ska vara tacksamma för att
              det inte blir en helröd regering, för jag tror inte att en rödgrön
              regering kommer att föra en politik i den riktning som Egon Frid
              förespråkar utan tycker att det är en ganska bra utgångspunkt
              att vi nu byter den normerande rollen mot förhandlade hyror.
            </seg>
            <seg xml:id="i-9ca2e7ab30ace50d-0">
              Vi kan prata om att man har samma konkurrensförhållanden, men
              det säger väl sig självt att om hyresnormeringen prissättningen
              på marknaden ligger på ett kommunalt bolag som drivs med självkostnadsprincipen,
              och om ingen annan får vara med i detta, så är det inte konkurrens
              på lika villkor. Här är det heller inte fråga om marknadshyror,
              utan det är ett system inom bruksvärdet där parterna har en väldigt
              viktig och ansvarsfylld roll att se till att detta fungerar.
            </seg>
            <seg xml:id="i-908d36f2a39e0fe8-0">
              Nu har vi ju diskuterat detta med uppföljning, och det finns
              en reservation om det. Men det finns mycket tydligt skrivet i
              propositionen att regeringen har gett Boverket i uppdrag att följa
              vad som händer här. Det är klart att när man ändrar ett regelverk
              ingår det som en självklar del att man följer upp och ser vad
              som händer. Om det händer något som man inte tycker är bra eller
              acceptabelt måste man ändra regelverket. Jag tror nog att även
              Egon Frid kan sova lugnt om nätterna även med detta system. Det
              kommer att vara en viktig del i att få en marknad i balans, där
              var och en kan välja den upplåtelseform man tycker det är bäst
              att bo i.
            </seg>
          </u>
          <note type="speaker" xml:id="i-1eeeae566b4f9a5e-0">
            Anf. 123 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-170c118225adb397-3">
            <seg xml:id="i-6c4849c45732eac7-0">
              Fru talman! Det är ett historiskt skede när vi i dag fattar beslut
              om den proposition som rör allmännyttiga, kommunala bostadsbolag
              och reformerade hyressättningsregler. Och varför är det det?
            </seg>
            <seg xml:id="i-cb77c5882c3eb3b9-0">
              Jag fick, fru talman, i min hand en rapport från Hyresgästföreningen
              region Sydost, som var undertecknad av ordförande Björn Johansson.
              Han skriver så här: När detta skrivs har just en unik rapport
              presenterats. Hyresgästföreningen, SABO och Fastighetsägarna redovisar
              i balanserade ekonomiska villkor en skattereform för hyresrätten
              och förslag som ska råda bot på den ekonomiska obalansen. Att
              de privata och kommunala fastighetsägarna tillsammans med Hyresgästföreningen
              på det här sättet bildar enig front tillhör inte vanligheterna.
            </seg>
            <seg xml:id="i-a364ebf649619334-0">
              Precis så är det, fru talman. Äntligen har en modern tidsenlig
              lag som är förankrad hos kommunala och privata fastighetsägare,
              Hyresgästföreningen och oss politiker tillkommit för att råda
              bot på de problem som de socialdemokratiskt styrda regeringarna
              har förorsakat. Det gemensamma arbetet med det förslag som vi
              ska ta ställning till har fört parterna närmare varandra, och
              man samarbetar också om skattefrågorna, som den rapport jag nyss
              återgav berättar om.
            </seg>
            <seg xml:id="i-71967aafad199bfb-0">
              Fru talman! Det största problemet vi har är bostadsbristen, bristen
              på tillräckligt många och olika bostäder för att människor ska
              kunna få en bostad som passar just deras önskemål och behov. I
              våra nordiska grannländer har det byggts dubbelt så många bostäder
              sedan början av 1990-talet. Vi är ju alla överens om att det måste
              byggas mer.
            </seg>
            <seg xml:id="i-ab7d527eacf60be8-0">
              Varför är nu läget så här? Jo, den gamla lagstiftningen som styrt
              allmännyttan med hyresnormering och krav på självkostnadsprincip
              har fått som konsekvens att det inte har funnits tillräckliga
              incitament för företagen att bygga i den omfattning som behövs.
              Dessutom har subventionssystemen bidragit till detta problem ytterligare
              genom att byggpriserna har pressats upp. Det är enbart att följa,
              som sagt, jämförbara länder där det byggs flerdubbelt mer än i
              Sverige.
            </seg>
            <seg xml:id="i-490348c24fda0611-0">
              Fru talman! En handlingskraftig bostadsminister samlade parterna,
              lyfte fram problematiken med samtliga aktörer och fann efter ett
              antal samtal och sammankomster en lösning som alla är överens
              om, som mina allianskolleger berättat tidigare. Det är just den
              som vi har förmånen att debattera i dag. Denna process hävdar
              jag är ett skolexempel på sund demokrati och borde föras vidare
              inom många områden.
            </seg>
            <seg xml:id="i-92cbde6612b0d20d-0">
              Fru talman! Jag kan inte låta bli att i slutet av det här anförandet
              nämna ytterligare ett exempel på en god arbetsmetod som alliansregeringen
              har använt sig av, och det gäller studentbostäder. Det handlar
              om att se i ett övergripande perspektiv.
            </seg>
            <seg xml:id="i-59b6440105a6364f-0">
              Det har länge varit en brist på bostäder för studenter. Och varför
              uppkom den? Jo, den tidigare regeringen utvidgade väldigt snabbt
              antalet universitets- och högskoleplatser men tog inte tillräcklig
              hänsyn till att ungdomarna skulle bo någonstans. Då fick vi problem.
            </seg>
            <seg xml:id="i-1777d952bc1ac1b4-0">
              Nu när vår regering säkrar kvaliteten säkras också villkoren
              så att universiteten själva kan få bygga bostäder. Vi har säkrat
              villkoren genom att det ska bli billigare med andrahandsuthyrning
              eller mer gynnsamt med andrahandsuthyrning, och många av oss vill
              ha bort fastighetsavgiften på studentbostäder. Och det finns många
              andra delar i det här som vi arbetar på, men inte ens en handlingskraftig
              alliansregering hinner allt på en mandatperiod.
            </seg>
            <seg xml:id="i-7dbc2d529663fa2e-0">
              Fru talman! Jag har nu försökt sätta in den nu debatterade reformen
              i sitt sammanhang. Den rymmer ett helhetsperspektiv från processen
              att arbeta med många aktörer till att verkligen få in ett sammanhang
              där man klarar samhällets uppgifter totalt.
            </seg>
            <seg xml:id="i-cd8789837c972245-0">
              Jag vill tacka alla mina allianskamrater, mina övriga kamrater,
              naturligtvis, i civilutskottet, personalen, fru talmannen och
              andra tjänstgörande. Men jag vill också rikta ett tack till den
              regering som medvetet har arbetat för att vi skulle kunna hitta
              en lösning på ett rätt stort och svårt problem och för att vi
              inte skulle hamna i den situation som inget parti, tror jag, vill
              ha i vårt land, social housing.
            </seg>
          </u>
          <note xml:id="i-a8ec992246f9dce2-0">
            Med detta yrkar jag bifall till förslaget i betänkandet och avslag
            på reservationerna.
          </note>
          <note xml:id="i-04cf560dd748642e-6">
            Överläggningen var härmed avslutad.
          </note>
          <note xml:id="i-a60f13ce40d633bf-0">
            19 § Strategisk exportkontroll 2009 krigsmateriel och produkter
            med dubbla användningsområden
          </note>
          <note xml:id="i-14db6f94ce5ea670-9">
            Föredrogs
          </note>
          <note type="speaker" xml:id="i-fdd27236504fcbbf-0">
            Anf. 124 KENNETH G FORSLUND (s):
          </note>
          <u who="patrik_forslund_69399c" next="cont" xml:id="i-318801c971ba8324-0">
            <seg xml:id="i-f234e249e4c5c995-0">
              Fru talman, ärade ledamöter och statsrådet Björling! Det är mycket
              trevligt att statsrådet har möjlighet att medverka i dag, trots
              att det blev en annan debattid än den tidigare utsatta.
            </seg>
          </u>
          <note xml:id="i-04b180cd944741fc-0">
            Till att börja med vill jag yrka bifall till den gemensamma reservationen
            nr 1 i betänkandet från Socialdemokraterna, Vänsterpartiet och
            Miljöpartiet.
          </note>
          <u who="patrik_forslund_69399c" prev="cont" xml:id="i-135302bd906ca7ea-0">
            <seg xml:id="i-8d0ece156eb3edc4-0">
              Vi har återkommande under den här mandatperioden föreslagit och
              krävt ett samlat förslag till en ny lagstiftning kring krigsmaterielexport
              och import. Till historien hör att 2005 färdigställdes en krigsmaterielutredning
              som populärt i de här sammanhangen kallas för Krut. Sedan dess
              har det inte kommit något förslag till ny samlad lagstiftning
              vare sig från den tidigare, socialdemokratiska regeringen, som
              hade ungefär ett år på sig, eller från den nu sittande borgerliga
              regeringen, som har haft snart fyra år på sig. Vad gäller den
              nuvarande regeringen och dess ansvar vet jag inte om det är för
              att man inte har förmått, inte velat eller inte orkat. Möjligen
              kan vi få svar på det under den här debatten.
            </seg>
            <seg xml:id="i-39dff359fac93b9f-0">
              Vi i det rödgröna samarbetet tycker i vart fall att det är viktigt
              att vi beslutar om en ny lagstiftning i Sverige, en ny samlad
              lagstiftning som handlar om både importen och exporten av krigsmateriel.
              Vi vill att den ska föregås av en ny utredning, för vi inser att
              det har gått så lång tid nu att förutsättningarna har förändrats.
              Därför vill vi att det görs en översyn av riktlinjerna för vad
              som räknas som krigsmateriel för strid och övrig krigsmateriel.
              Vi vill att möjligheten prövas att införa ett så kallat demokratikriterium
              i regelverket för krigsmaterielexporten. Vi vill att det utformas
              förslag om ett regelverk för krigsmaterielexport som utesluter
              möjligheten att exportera krigsmateriel till länder som begår
              grova och omfattande kränkningar av de mänskliga rättigheterna.
            </seg>
            <seg xml:id="i-59456513b2817210-0">
              Vi i det rödgröna samarbetet vill att det utformas ett nytt regelverk
              baserat på tillståndsprövning från fall till fall utifrån en samlad
              bedömning av landets utveckling, alltså det land som exporten
              avser. Vi vill att man ser över riktlinjerna för följdleveranser.
              Vi vill att det ska vara en export och import av krigsmateriel
              som är samstämmig med Sveriges politik för en global utveckling
              och att man undersöker möjligheten att införa krav på en obligatorisk
              konsekvensanalys i regelverket som visar hur en eventuell svensk
              försäljning påverkar mottagarlandet. Vi vill att man undersöker
              möjligheten att införa ett regelverk för uthyrning och utlåning
              av krigsmateriel. Numera är det inte allt som säljs, utan mycket
              går på olika former av hyresavtal i stället.
            </seg>
            <seg xml:id="i-dc7c7e563de7907d-0">
              Avslutningsvis vill vi i det rödgröna samarbetet att en sådan
              här utredning som behöver göras för att få ett nytt underlag för
              en ny samlad krigsmaterielexport- och importlagstiftning också
              utarbetar förslag för just importen av krigsmaterial i enlighet
              med samma principer som gäller för exporten. I dag finns egentligen
              ingen reglering alls av importen.
            </seg>
            <seg xml:id="i-a38b5f6984feb997-0">
              Jag har läst betänkandet noga och försökt hitta varför den borgerliga
              majoriteten inte går med på dessa krav. Varför ställer man sig
              inte heller denna gång bakom kravet på en ny samlad lagstiftning?
              Jag kan inte riktigt hitta det i betänkandetexten. Det är en text
              som ger en bra bild av hur utvecklingen har varit de senaste åren.
              Den ger också en bra bild av vad som är på väg att hända. Men
              i sak kan jag inte hitta något svar på varför man inte i den borgerliga
              majoriteten i utskottet godkänner och ställer sig bakom tanken
              på en samlad lagstiftning och att utreda förutsättningarna för
              en sådan samlad lagstiftning. Förhoppningsvis kan vi i denna debatt
              få svar på varför man har resonerat som man gör.
            </seg>
          </u>
          <note type="speaker" xml:id="i-808de0c960b369a8-0">
            Anf. 125 HANS LINDE (v):
          </note>
          <u who="hans_linde_f4736f" xml:id="i-66196f33748387b8-0">
            <seg xml:id="i-5264e28205c0d073-0">
              Fru talman! Vi har under de fyra gångna åren hört många vackra
              deklarationer och inlägg från den borgerliga regeringen och de
              borgerliga riksdagsledamöterna i denna talarstol. Man har talat
              om mänskliga rättigheter, fred, frihet, nedrustning och folkrätt.
              Men på område efter område har vi i den rödgröna oppositionen
              kunnat visa att den högstämda retoriken inte har haft någon täckning
              i den politik som man de facto fört. På inget område har skillnaden
              mellan retorik och verklighet blivit större än när det kommer
              till svensk vapenexport.
            </seg>
            <seg xml:id="i-cbf7fc0644b79792-0">
              I dag kan vi sammanfatta fyra år av borgerlig vapenexportpolitik.
              Trots turbulensen på handelsministerposten skulle vi kunna kalla
              dagens debatt för bokslut Björling och det är inget bokslut att
              vara stolt över. Under den borgerliga regeringen har Sverige exporterat
              vapen för 46 235 miljoner kronor. Under mandatperioden har vapenexporten
              ökat med 37 procent. Exempelvis har man sedan 2007 lyckats med
              mästerverket att fyrdubbla vapenexporten till diktaturen Saudiarabien
              och under samma period tolvdubbla vapenexporten till diktaturen
              Förenade Arabemiraten. Och trots att vi under mandatperioden sett
              både en militärkupp, ett blodigt inbördeskrig i landets södra
              delar och omfattande brott mot de mänskliga rättigheterna har
              den borgerliga regeringen lyckats femdubbla vapenexporten till
              Thailand.
            </seg>
            <seg xml:id="i-e3213c76642e9292-0">
              Som vänsterpartist anser jag att vapenexporten måste ses i sitt
              sammanhang. Att Sverige kvalar in bland världens största exportörer
              av vapen skadar vårt lands utrikespolitiska trovärdighet. Hur
              ska Sverige kunna tala om fred samtidigt som vi beväpnar krigförande
              stater som Pakistan och USA? Hur ska Sverige kunna hålla tal om
              mänskliga rättigheter när vi beväpnar regimer som Kazakstan och
              Tunisien? Hur ska vi med trovärdighet kunna tala om demokrati
              när diktaturer som Singapore och Kuwait kan förtrycka sitt eget
              folk med svenska vapen?
            </seg>
            <seg xml:id="i-95af3b5e2e0435fa-0">
              I sammanhanget vill jag också lyfta fram den svenska vapenimporten.
              Det är en fråga som inte berörs i regeringens skrivelse men som
              inte kan särskiljas från frågan om vapenexport. Sverige har under
              senare år importerat vapen från bland annat Israel och Vitryssland.
              Det innebär att våra gemensamma skattepengar via den svenska försvarsmakten
              gått in i krigsindustrin i både Vitryssland och Israel. Det är
              fullständigt orimligt. Det är omoraliskt, och det står i tydlig
              kontrast till de vackra högtidstalen om en tvåstatslösning i Mellanöstern
              och demokrati i Vitryssland.
            </seg>
            <seg xml:id="i-5cd2d0d18abffd67-0">
              Fru talman! Men det är inte bara i Sverige som utvecklingen går
              i fel riktning. Låt mig ta ett större globalt perspektiv. Vid
              Sovjetunionens och Warszawapaktens sammanbrott föddes en förhoppning
              om global nedrustning och en värld i fred. Under flera år i början
              av 90-talet stärktes den förhoppningen. Långvariga konflikter
              övergick i mödosamma fredsprocesser i en lång rad länder. Auktoritära
              regimer som med vapenmakt hade kunnat förtrycka sin egen befolkning
              ersattes av mer demokratiskt sinnade ledare. Den internationella
              vapenhandeln sjönk drastiskt under flera år. För svensk del låg
              krigsmaterielexporten på drygt 3 miljarder årligen under stora
              delar av 90-talet.
            </seg>
            <seg xml:id="i-73a2c05a08be20ab-0">
              Men världens, och Sveriges, ledare lät denna i mänsklighetens
              historia unika möjlighet glida dem ur händerna. Förhoppningen
              om nedrustning och en värld i fred dog till slut helt och hållet
              2001 genom terrorattackerna den 11 september och genom att USA
              inledde sitt så kallade krig mot terrorismen.
            </seg>
            <seg xml:id="i-9eb3dfb60ec6801a-0">
              Vi har därefter sett en markant ökad militär upprustning i region
              efter region. Sedan 2000, under det senaste decenniet, har den
              globala vapenhandeln ökat med 50 procent. Sverige har inte varit
              sent att dra fördel av denna utveckling. Under det senaste decenniet
              har den svenska vapenexporten mer än tredubblats.
            </seg>
            <seg xml:id="i-c4980676264f31b7-0">
              Trots att vi ser nedskärningar i bistånd och välfärd världen
              över i ljuset av den ekonomiska krisen fortsätter den globala
              upprustningen. Nio av de tio största vapenmakterna på jorden ökade
              sina utgifter för krigsmateriel under 2009. Under förra året,
              ett år som karakteriserades av global finansiell och ekonomisk
              kris och lågkonjunktur, ökade vapenhandeln med 6 procent samtidigt
              som det globala biståndet minskade med 3,5 miljarder dollar.
            </seg>
            <seg xml:id="i-e693befe2f0a88f1-0">
              Det är uppenbart för mig som vänsterpartist att den globala upprustningen
              måste brytas för att säkra freden men också för att vi ska kunna
              bekämpa fattigdom, hunger och mödradödlighet. För mig som vänsterpartist
              är målet klart. Vi vill ha en värld utan vapen och en värld utan
              vapenhandel. Vi kan ta det första steget här i Sverige. Vi kan
              börja med att begränsa vår egen vapenhandel, förbjuda vapenexport
              till diktaturer, förbjuda vapenexport till krigförande stater
              och förbjuda vapenexport till länder och regimer som begår grova
              brott mot de mänskliga rättigheterna.
            </seg>
            <seg xml:id="i-c4a9bf1fc07ffde2-0">
              Fru talman! En annan politik är möjlig. I skarp kontrast till
              bokslut Björling står den samlade rödgröna oppositionens förslag.
              I dag går vi, de tre rödgröna partierna, för första gången fram
              med ett gemensamt, genomarbetat och heltäckande förslag till en
              ny krigsmaterielpolitik.
            </seg>
            <seg xml:id="i-ffcbfd9fec7e6607-0">
              Vår gemensamma målsättning är klar. Den globala vapenhandeln
              måste minska, och Sverige ska på detta område vara ett föregångsland.
              Därför vill vi tillsätta en ny krigsmaterielutredning för att
              under nästa mandatperiod kunna presentera en ny lagstiftning.
              Vi är överens om tydliga direktiv till en sådan utredning.
            </seg>
            <seg xml:id="i-512a36b15f693ea4-0">
              Möjligheten att införa ett demokratikriterium som utesluter export
              till diktaturer ska utredas. Möjligheten för Sverige att exportera
              krigsmateriel till länder som gör sig skyldiga till grova och
              omfattande kränkningar av de mänskliga rättigheterna ska uteslutas,
              och vapenhandeln ska vara samstämmig med målen för utvecklingspolitiken.
            </seg>
            <seg xml:id="i-c71be94da96f4b91-0">
              Vi vill inte bara se över exporten. Vi vill också samtidigt se
              över riktlinjerna för följdleveranser, import, uthyrning och utlåning.
            </seg>
            <seg xml:id="i-b641e98c61c19944-0">
              Detta är förslag som har ett starkt folkligt stöd. Enligt en
              Demoskopundersökning anser 81 procent av svenska folket att Sverige
              inte ska exportera vapen till krigförande länder. 91 procent av
              svenska folket vill inte att någon svensk vapenexport ska ske
              till länder där de mänskliga rättigheterna kränks.
            </seg>
            <seg xml:id="i-73390d38575fa336-0">
              Fru talman! Skulle De rödgrönas reservation röstas ned i morgon
              blir vapenexporten en valfråga. Vårt förslag som vi i dag presenterar
              i en gemensam reservation är ett vallöfte. Det kommer att genomföras
              om De rödgröna vinner valet i september.
            </seg>
            <seg xml:id="i-0031893e1ef89fbf-0">
              Jag tar gärna en debatt om svensk vapenexport med borgerligheten
              och Ewa Björling var som helst och när som helst fram till den
              19 september. Jag kommer att ta den debatten med rak rygg och
              starkt självförtroende, för jag vet att vår gemensamma rödgröna
              politik för minskad svensk vapenexport har ett starkt folkligt
              stöd. Borgerligheten kan knappast säga detsamma.
            </seg>
          </u>
          <note xml:id="i-2924eea25742f528-0">
            Jag yrkar bifall till reservation 1.
          </note>
          <note type="speaker" xml:id="i-15e4c65fb11202d2-0">
            Anf. 126 MAX ANDERSSON (mp):
          </note>
          <u who="max_andersson_531f93" xml:id="i-f0d3c1d79ade27ec-0">
            <seg xml:id="i-65091e1fe8134e52-0">
              Fru talman! Det här är den fjärde debatten om svensk vapenexport
              som jag deltar i här i riksdagen. Svensk vapenexport har åter
              ökat.
            </seg>
            <seg xml:id="i-818dc8a43012cf44-0">
              Jag ska börja med att yrka bifall till den gemensamma rödgröna
              reservationen. Jag instämmer, för ovanlighetens skull, i varje
              ord som de socialdemokratiska och vänsterpartistiska ledamöterna
              nyss yttrade. Det var väldigt väl talat. Jag kunde inte ha sagt
              det bättre själv.
            </seg>
            <seg xml:id="i-a03a82180485967f-0">
              Jag vill lyfta upp en annan fråga, nämligen frågan om vilket
              land vi vill att Sverige ska vara. Vi svenskar blir ofta, med
              viss rätt, beskyllda för att ha en bild av Sverige som världens
              bästa land. Vi har en liten tendens att se oss själva som mer
              moraliskt högtstående än resten av världen. Man kan kritisera
              svenskar och svenska politiker för detta, även om det som med
              många myter ligger något bakom som stämmer.
            </seg>
            <seg xml:id="i-206cce6a18b799c8-0">
              Vi ser Sverige som det fredligaste landet i världen, som ett
              gott land som världen över kämpar för det goda. Svenska politiker
              har väldigt lite hämningar när det gäller att åka runt i världen
              och berätta att in Sweden we do like this, och tala om för folk
              hur de ska göra. Vi kan, vi är bra och vi är goda.
            </seg>
            <seg xml:id="i-43de63c2cb2b2bc5-0">
              Det är en karikerad bild, men det ligger något i den. Vi svenskar
              vill gärna att Sverige ska vara ett gott land som kämpar för fred
              över hela världen och gör det rätta av osjälviska skäl. Även om
              det kanske inte är verkligheten är det ett ideal att leva upp
              till.
            </seg>
            <seg xml:id="i-adb7bb1e3bb6ac66-0">
              Nu kommer min fråga: Hur väl stämmer detta ideal med verkligheten?
              Hur väl stämmer det idealet med det faktum att Sverige är ett
              av de länder i världen som har störst vapenexport? Vi säljer vapen
              till länder som bryter grovt mot de mänskliga rättigheterna. Vi
              säljer vapen till diktaturer. Vi säljer vapen till länder som
              är i krig eller som kan komma att använda vapnen i krig. Det gör
              att den svenska självbilden av Sverige som världens bästa och
              mest moraliska land inte stämmer.
            </seg>
            <seg xml:id="i-8e23b06908d9a11c-0">
              Jag förespråkar inte att Sverige ska åka runt i världen och säga
              åt andra hur de ska göra och säga att vi är världens bästa land.
              Men vi borde åtminstone för oss själva försöka driva en politik
              som går i den riktningen. Det håller inte att sätta sig på moraliskt
              höga hästar samtidigt som vapenexporten fortsätter att öka år
              efter år. Vi behöver skärpa oss. Jag är oerhört glad att Miljöpartiet
              och Vänsterpartiet har fått med sig Socialdemokraterna på en gemensam
              rödgrön politik där vi tar bort de värsta problemen med svensk
              vapenexport. Vi behöver en ny krigsmaterielutredning som tar itu
              med de här problemen.
            </seg>
            <seg xml:id="i-fe788de1e8ad66a8-0">
              Jag läste nyligen den förre statsministern Göran Perssons memoarer.
              Det är en bok jag kan rekommendera. Några saker i boken störde
              mig, och det som störde mig mest var när han helt ogenerat berättade
              hur han använde toppmöten med andra världsledare inte bara till
              att diskutera världens stora frågor utan att han som en prioriterad
              politisk fråga försökte sälja JAS. Det är inte ett sådant agerande
              jag vill se av en svensk statsminister.
            </seg>
            <seg xml:id="i-9ab2f9cf97ff8d62-0">
              Den nya regeringen är inte mycket bättre. Tvärtom. Man inrättar
              en hel myndighet för att öka vapenexporten. Så kan man inte bete
              sig. Sverige borde ha mindre vapenexport. Vi borde framför allt
              ha en mer moralisk vapenexport. Ta bort exporten till diktaturer!
            </seg>
            <seg xml:id="i-dccde6bd3c6f1540-0">
              Jag tror att vi kommer att få en betydligt bättre politik med
              en rödgrön regering. Jag välkomnar att vi lyfter upp den här frågan
              i valrörelsen.
            </seg>
          </u>
          <note xml:id="i-2924eea25742f528-1">
            Jag yrkar bifall till reservation 1.
          </note>
          <note type="speaker" xml:id="i-bd0586147fa99e9a-0">
            Anf. 127 GÖRAN LENNMARKER (m):
          </note>
          <u who="goran_lennmarker_42b86f" xml:id="i-d4243414437d515e-0">
            <seg xml:id="i-481bce048e5408f9-0">
              Fru talman! Låt mig först säga att krigsmateriel är statskontrollerat.
              Det är inte en fri handelsvara, utan något som svenska staten
              har kontrollerat under mycket lång tid minst 60 år, kanske längre.
              Det hänger naturligtvis samman med att krigsmateriel är en typ
              av vara som måste omges av särskilt noggranna överväganden. Det
              finns i princip bara en legitim kund i varje land, nämligen statsmakten.
              Det hänger samman med det offentligas våldsmonopol. Det gör att
              noggrann kontroll är nödvändig. Sverige har som stat haft järnkoll
              på det som har sålts genom åren. Det har helt enkelt varit nödvändigt
              för att se till att vapnen inte hamnar på villovägar, att vapnen
              inte används mot svenska soldater och att vapnen inte används
              för fel ändamål.
            </seg>
            <seg xml:id="i-f2a1a33121544dee-0">
              Den ordning vi har i Sverige innebär att vi har en strikt politisk
              kontroll av vapenexporten. Hans Linde och Max Andersson har i
              grunden fel när de säger att det är en regering som ansvarar.
              Som tradition har vi en bred politisk samsyn i denna fråga. Jag
              sitter själv i Exportkontrollrådet. Där råder det nästan alltid
              en bred samsyn om krigsmateriel som ska exporteras. Krigsmateriel
              är ju inte bara vapen. Det är ett mycket bredare begrepp än vapen.
              Man kan inte sätta likhetstecken mellan vapenexport och krigsmaterielexport.
              Vapen som krut och kulor är bara en del av krigsmaterielen. Det
              är ett mycket vidare begrepp.
            </seg>
            <seg xml:id="i-e2d1143c299c46b7-0">
              Det råder alltså en bred politisk samsyn. Det har alltid varit
              en blocköverskridande fråga. Jag tror inte att någon krigsmateriel
              har exporterats från Sverige utan att socialdemokrater har varit
              med och godkänt det. Jag kan inte komma på något fall. Kenneth
              Forslund får väl korrigera mig. Genom alla år har det varit en
              bred politisk samsyn om exporten. Det är inte regeringar som har
              haft olika politik. Det är resultatet av en bred samsyn, som vi
              ofta har i säkerhetspolitiken. Säkerhetspolitiken i Sverige är
              ju ofta fem á sex partier. Vänsterpartiet har inte varit med,
              Miljöpartiet har varit med ibland. I övrigt har vi haft en samsyn
              i de här frågorna. Jag tror att det är klokt att ha det även i
              framtiden.
            </seg>
            <seg xml:id="i-bf3e56a48232a5d1-0">
              Jag vill ställa en fråga till Kenneth G Forslund: Om vi i 60
              års tid har haft en bred samsyn när det gäller krigsmaterielexporten,
              ska vi inte ha det i framtiden? Ska vi börja ha blockskiljande
              politik? Det tror jag vore olyckligt. Det skulle bryta en lång
              svensk tradition.
            </seg>
            <seg xml:id="i-c9a1192644d3872c-0">
              Krut konstaterar att Sverige är ganska unikt genom att parlamentets
              alla partier sitter med i den rådgivande funktionen. Bakom det
              ligger just att man har insyn och öppenhet gentemot de politiska
              partierna i frågor som av affärsmässiga skäl och av konkurrensskäl
              ofta är hemligstämplade.
            </seg>
            <seg xml:id="i-d37015fde7615b4b-0">
              När man sedan tittar på siffrorna för de enskilda åren ser man
              att de reflekterar väldigt lite av de beslut som tas de enskilda
              åren. Vi har den ordningen i Sverige att om någon vill påbörja
              en process med export av krigsmateriel kommer vi politiker redan
              då in och får ge vår syn. Det kan innebära att det är eftersläpningar
              på kanske tre, fyra, fem eller sex år innan det som börjar som
              ett tillståndsärende faktiskt blir en affär, det vill säga att
              det som exporteras 2009 har mycket lite att göra med de tillstånd
              som beviljas 2009, utan det ligger i många fall långt tillbaka
              i tiden. Det varierar i fråga om de olika typerna av ärenden.
            </seg>
            <seg xml:id="i-c136118af6f18a93-0">
              I de flesta fall är det ganska lätt att ta ställning till krigsmaterielfrågor.
              Det är klara ja eller klara nej. Det gör att det finns en tydlig
              praxis utarbetad.
            </seg>
            <seg xml:id="i-7b71517fb89fa0d8-0">
              Det som vi politiker från de sju partierna i riksdagen fokuserar
              på är när det finns gråzoner och när det kan vara skäl som talar
              för och skäl som talar emot. Den kanske viktigaste politiska frågan
              är att ta det på stort allvar därför att man ska vara noggrann
              när man tar ställning i dessa frågor.
            </seg>
            <seg xml:id="i-4da46a2638b07879-0">
              Jag kan försäkra Max Andersson, Hans Linde och även Kenneth G
              Forslund att det är en fråga som ledamöterna från era partier
              tar på stort allvar. Det är ingenting som man så att säga lättviktigt
              ägnar sig åt.
            </seg>
            <seg xml:id="i-bbe8c0652dfcbb2e-0">
              Vad är det då som gör att man ibland säljer krigsmateriel också
              till länder som inte är fulla demokratier? Det kan finnas en del
              skäl till det. Det kan vara humanitära skäl.
            </seg>
            <seg xml:id="i-cd82ec299083e834-0">
              Det kan vara ett land som har många minor och behöver minröjning,
              och då handlar det naturligtvis om krigsmateriel. Då får man ge
              tillstånd till export till ett land för att hjälpa det med minröjning.
            </seg>
            <seg xml:id="i-ea3ee7e1473ef137-0">
              Det kan vara ett land som har utsatts för stora bekymmer med
              till exempel piratverksamhet. Det finns fartyg utanför Somalias
              kust. Det finns andra länder i regionen som har behov av kustbevakning
              för att skydda sig mot piratverksamhet, narkotikasmuggling, trafficking
              och så vidare. Då kan det finnas en förfrågan om att få köpa någonting
              från Sverige som går under beteckningen krigsmateriel. Det är
              sällan vapen utan ofta andra saker som det handlar om.
            </seg>
            <seg xml:id="i-1b1a3e04d45dbf91-0">
              Men krigsmaterieldefinitionen är bred och vid. Vi har exakt EU:s
              krigsmaterieldefinition. Det beror på att krigsmateriel inte räknas
              som en del av den inre marknaden eller den fria marknaden utan
              är underkastad kontroll.
            </seg>
            <seg xml:id="i-1d1359ede94a2b38-0">
              Det finns ibland också andra skäl, vilket är det svåra, då man
              kan anse att man säljer något som kan stabilisera en utveckling.
              Vi har erfarenhet från Europa, där vi vet ganska väl hur man till
              exempel genom open skies, alltså insyn på andra sidan gränsen,
              kan hjälpa till att stabilisera i ett konfliktområde där oro finns
              för att det växer upp truppkoncentrationer etcetera. Då kanske
              det är klokt att man får ha ordningar som hjälper till att något
              minska spänningen i sådana områden.
            </seg>
            <seg xml:id="i-6dc7fcdd3aa10e5e-0">
              Det finns en rad sådana överväganden, och jag skulle kunna gå
              igenom många fler, som ligger bakom när det gäller länder som
              inte är fulla demokratier. Dessa länder har man naturligtvis anledning
              att särskilt fundera över så att svensk krigsmateriel inte används
              i fel syfte och för något som inte är lämpligt.
            </seg>
            <seg xml:id="i-f193b6ebb9a6bba7-0">
              Hans Linde tog upp en sak som jag i grunden tycker är fel. Det
              är att vi skulle ha en ökad militarisering. I Europa har vi sett
              en drastiskt minskad militarisering. Vi spenderar i dag ungefär
              1 ½ procent av våra gemensamma resurser på militär i hela Europa.
              Det är mer än en halvering jämfört med hur det var under kalla
              kriget. Räknar man med kostnaden för värnplikt är det kanske en
              tredjedel eller liknande jämfört med vad det var för 20 år sedan.
              Det innebar i sin tur att de företag som tillverkade krigsmateriel
              under kalla krigets tid försåg sin egen marknad med krigsmateriel.
              Det var stora volymer, och man försåg sitt eget lands försvar
              med krigsmateriel.
            </seg>
            <seg xml:id="i-c06842b81836dd9f-0">
              Sedan har den kraftiga neddragningen inneburit att det inte längre
              går att på ett ekonomiskt sätt tillverka för bara den egna kunden,
              det vill säga försvarsmakten i det egna landet. Det har i sin
              tur inneburit att exporten över gränserna har ökat i samband med
              att man drastiskt har dragit ned volymen av krigsmaterielproduktionen
              i många fall. Det gör att man får det paradoxala att en neddragning
              av volymen kan ge en ökad export. Men man blir mer beroende över
              gränserna. Till detta kommer också den teknologiska utvecklingen
              som gör att det är mer och mer komponenter som går fram och tillbaka
              över gränserna därför att de kan ingå som komponenter i tillverkningen
              av något mer avancerat.
            </seg>
            <seg xml:id="i-0b0219ac589cf8b2-0">
              Men jag vill säga att det i grunden är fel om man tror att det
              återspeglar en regeringspolitik. Krigsmaterielexporten återspeglar
              en bred samsyn i Sverige och har gjort det under mycket lång tid,
              och gjorde det under 2009. Jag kan även avslöja att vi vårterminen
              2010 också har haft denna breda samsyn och inte haft en blockpolitik.
              Vi har tyckt att det är rimligt som ett inslag i säkerhetspolitiken
              att ha en samsyn.
            </seg>
          </u>
          <note type="speaker" xml:id="i-23611206ea1a9c5e-0">
            Anf. 128 KENNETH G FORSLUND (s) replik:
          </note>
          <u who="patrik_forslund_69399c" xml:id="i-f1c81938f62d1c36-0">
            <seg xml:id="i-e7786b8bdd6a268d-0">
              Fru talman! Jag vill bara fråga Göran Lennmarker om det förslag
              till beslut som vi har från majoriteten i utskottet, där ni föreslår
              riksdagen att avslå vårt yrkande i vår motion om att vi vill tillsätta
              en ny utredning för att utreda förutsättningarna för en ny krigsmateriellagstiftning
              vad gäller både import och export. Jag har läst betänkandetexten
              flera gånger noga. Det är i sig inget fel på den. Den är en utmärkt
              skildring av det händelseförlopp som har varit under de senaste
              åren. Den ger också en bra beskrivning av vad som kan förväntas
              komma att hända.
            </seg>
            <seg xml:id="i-85f1a685258cb598-0">
              Men jag lyckas inte någonstans hitta något egentligt ställningstagande
              till själva kärnfrågan i vår motion. Varför vill den borgerliga
              majoriteten i utskottet inte fatta ett beslut om att vi ska ha
              en ny utredning syftande till en ny samlad lagstiftning?
            </seg>
          </u>
          <note type="speaker" xml:id="i-b3a3c09c3ff12a9d-0">
            Anf. 129 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-d4243414437d515e-1">
            <seg xml:id="i-3ba794392494646c-0">
              Fru talman! Det enkla svaret på den sista frågan statsrådet får
              sedan gå igenom Regeringskansliets och regeringens överväganden
              i den delen är att vi vill avvakta tills vi får ett förslag till
              riksdagen.
            </seg>
            <seg xml:id="i-1d3da81165be2f5c-0">
              Bekymret på detta område är att utvecklingen går ganska raskt
              framåt. Det gör att den svenska lagstiftningen paradoxalt nog
              betyder mindre och mindre därför att det är så mycket annat som
              spelar roll. Vi har en hel rad internationella konventioner fem
              om jag minns rätt som berör olika delar. Vi har inte minst EU:s
              uppförandekod som också går framåt. Den har blivit bindande. Vi
              iakttar alla dessa saker. Det gör att den internationella utvecklingen
              och den europeiska utvecklingen egentligen blir viktigare. Den
              rör sig framåt. Det är naturligtvis ett bekymmer om man ska kodifiera
              detta. Det är lätt att man kodifierar det, och sedan händer nya
              saker så att man får justera lagstiftningen. Jag antar att det
              är detta som ligger bakom. Men det får statsrådet svara på.
            </seg>
            <seg xml:id="i-b00a57511aab94f4-0">
              Men vi tycker nog att det är rimligt att vi nu inte binder upp
              oss på denna utan avvaktar det förslag som regeringen kommer med.
              Dock är det en svår process.
            </seg>
            <seg xml:id="i-d52aac9835927b9c-0">
              Jag ska passa på att ställa en fråga till Kenneth G Forslund.
              Om vi nu har haft en blocköverskridande syn på krigsmaterielexporten
              under lång tid jag tror att det är under 60 års tid är det då
              Socialdemokraternas avsikt att bryta denna långvariga samsyn mellan
              socialdemokrati och borgerlighet, eller hur ska vi se på det?
            </seg>
          </u>
          <note type="speaker" xml:id="i-c06931fa38b764da-0">
            Anf. 130 KENNETH G FORSLUND (s) replik:
          </note>
          <u who="patrik_forslund_69399c" xml:id="i-f1c81938f62d1c36-1">
            <seg xml:id="i-c716d57486331198-0">
              Fru talman! Syftet med repliker är väl primärt att den som begär
              replik ska ställa frågorna. Men för debattens liv och utveckling
              ska jag ändå besvara Göran Lennmarkers fråga alldeles strax.
            </seg>
            <seg xml:id="i-f2e2db20c878e4ea-0">
              Göran Lennmarker säger att den borgerliga majoriteten avvaktar
              förslag från regeringen. Då tolkar jag det som att Göran Lennmarker
              är av uppfattningen att regeringen avser att i framtiden, om den
              får fortsätta att regera, lämna något förslag till riksdagen om
              en ny samlad lagstiftning på detta område. Det är ett skäl så
              gott som något. Möjligen skulle det också ha framgått av betänkandetexten.
            </seg>
            <seg xml:id="i-4bf59cdeeecee997-0">
              Men Göran Lennmarker pekar också på att det här händer en massa
              saker och att det kanske inte är så viktigt med svensk lagstiftning,
              eftersom det är så mycket annat som styr. Då tycker jag faktiskt
              att Göran Lennmarker går i den klassiska fällan att det är de
              i EU och vi i Sverige. Det är alltför vanligt i hela den svenska
              politiska debatten att vi glömmer bort att vi faktiskt är en del
              av EU och de 27 länderna, för det är framför allt i EU som det
              håller på att hända saker.
            </seg>
            <seg xml:id="i-3f8cd67015320a6d-0">
              Vore det inte ganska bra om vi hade en tydlig svensk lagstiftning
              och tydliga idéer om hur vi vill att det ska fungera i fortsättningen
              så att det kunde vara viktiga inspel i den fortsatta EU-processen?
            </seg>
            <seg xml:id="i-fca75c91dcca44e8-0">
              Jag hoppas att vi även i fortsättningen kan ha en samsyn kring
              hur vi ska tillämpa lagstiftningen. Vi måste komma ihåg att det
              ni gör, i Exportkontrollrådet och i andra instanser, är att tillämpa
              lagstiftningen. Det är just lagstiftningen som vi i det rödgröna
              samarbetet vill förnya och utveckla. Sedan ankommer det på olika
              instanser att leva enligt den lagstiftningen. Det här kan vi sedan
              gärna åstadkomma i bred politisk enighet.
            </seg>
          </u>
          <note type="speaker" xml:id="i-dac4ff1e888f717f-0">
            Anf. 131 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-d4243414437d515e-2">
            <seg xml:id="i-0c7258add6d4674b-0">
              Fru talman! Ska jag tolka Hans Lindes tal om att bryta, om att
              det blir ett brott mot det hittillsvarande, som att det är fel?
              Menar Kenneth G Forslund i grunden att vi, på samma sätt som hittills,
              i ganska bred enighet kan tolka lagstiftningen det är den formulering
              som väljs så att vi baserar krigsmaterielexporten på en bred samsyn
              i svensk politik? Jag tror att det har varit en väldigt viktig
              styrka och del i säkerhetspolitiken; jag uppfattar det på det
              sättet.
            </seg>
            <seg xml:id="i-f76b68656257cf9a-0">
              Får jag lägga till att jag tror att den internationella normutvecklingen
              är väldigt viktig. Sverige uppfattas kanske som ett av de striktaste
              länderna när det gäller vapenexport. Om vi är striktast i världen
              vet jag inte. Det är det för den delen svårt att mäta. Men för
              att få genomslag för en strikt syn på vapenexport är det självklart
              viktigt att få med sig andra länder. Det gäller att kunna göra
              gemensamma bedömningar. Då blir inte minst utvecklingen i EU och
              också vidare än så, i FN-systemet, egentligen viktigare sett till
              effekterna på det hela. Därför tror jag att just EU-utvecklingen
              på sitt sätt blir det viktigaste.
            </seg>
            <seg xml:id="i-0f12cd698ff5bb6c-0">
              Jag har sagt nu talar jag inte för regeringen utan mer för egen
              del och kanske även för Moderaterna, i alla fall tidigare att
              man egentligen på EU-nivå borde genomföra en inspektion för strategiska
              produkter för att på det sättet kunna ha en gemensam strikt kontroll.
              Det tror jag vore bättre än att ha kontrollen uppdelad nationellt.
              Men det förutsätter naturligtvis att det finns ett regelverk och
              att vi kan känna förtroende för att detta regelverk är av tillräckligt
              hög kvalitet.
            </seg>
          </u>
          <note type="speaker" xml:id="i-a4590802d88ad58c-0">
            Anf. 132 HANS LINDE (v) replik:
          </note>
          <u who="hans_linde_f4736f" xml:id="i-66196f33748387b8-1">
            <seg xml:id="i-36aee7bb7d4dcb72-0">
              Fru talman! Jag börjar med det som den tidigare talaren avslutningsvis
              sade, nämligen med frågan om var ansvaret egentligen ligger. Självklart
              regleras svensk krigsmaterielexport i dag i lagstiftning.
            </seg>
            <seg xml:id="i-d25bf066e61f0394-0">
              Vem har ansvaret för svensk lagstiftning för den lagstiftning
              som har urholkats, tömts på sitt innehåll och möjliggjort export
              till diktaturer, till krigförande stater och till länder där brott
              mot de mänskliga rättigheterna är grova och omfattande?
            </seg>
            <seg xml:id="i-436392ae5fa5902e-0">
              Jo, ansvaret för det vilar självklart på regeringen som under
              fyra år misslyckats med att presentera en ny lagstiftning och
              som låtit denna utveckling fortgå. Ansvaret vilar också mycket
              tydligt på den borgerliga majoriteten som år efter år har röstat
              ned varje förslag om och försökt tysta varje krav på att en ny
              lagstiftning behöver tas fram. Ansvaret för den utveckling vi
              sett när det gäller svensk krigsmaterielexport vilar entydigt
              på den borgerliga majoriteten och på den borgerliga regeringen.
              Det kan Göran Lennmarker inte fly undan.
            </seg>
            <seg xml:id="i-844a3188f13e91ca-0">
              Göran Lennmarker talar om en bred samstämmighet när det gäller
              krigsmaterielexport. Ja, det är sant att det historiskt kanske
              varit Vänsterpartiet, Miljöpartiet och ibland även Folkpartiet
              som utmärkt sig i de här frågorna. Men så ser det politiska landskapet
              inte längre ut. I dag är det Moderata samlingspartiet som utmärker
              sig i fråga om svensk vapenexport. När vi ställer krav och säger
              att man behöver titta på demokratikriterierna, skärpa exporten
              när det gäller mänskliga rättigheter och ha en ökad samstämmighet
              i politiken för global utveckling har vi, det vet vi, ett starkt
              stöd även långt in i de borgerliga småpartierna. Det är Moderata
              samlingspartiet som i dag utmärker sig och bryter samstämmigheten
              här genom att ha ett så tydligt näringspolitiskt perspektiv på
              den svenska vapenexporten.
            </seg>
            <seg xml:id="i-c786ed4de6edf5d6-0">
              Göran Lennmarker försöker förklä detta i vackra ord. Han talar
              om att av humanitära skäl exportera vapen för att bekämpa trafficking
              och pirater. Men kan Göran Lennmarker ge ett enda konkret exempel
              på att svenska vapen som vi exporterat används till att lindra
              i humanitära kriser och till att bekämpa trafficking eller pirater
              i någon av de många diktaturer och krigförande stater som vi under
              år 2009 har exporterat till?
            </seg>
          </u>
          <note type="speaker" xml:id="i-d89478b85009c19b-0">
            Anf. 133 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-d4243414437d515e-3">
            <seg xml:id="i-5f4f5745e4801fbf-0">
              Fru talman! Slarva inte med uttrycken, Hans Linde! Vapen och
              krigsmateriel är inte samma sak. Vapen är en underkategori till
              krigsmateriel. Jag sade att det för krigsmateriel kan behövas
              tillstånd till export och då av specifika skäl jag talade om humanitära
              skäl och det har vi gett. I några fall har det gällt minröjningsutrustning
              till länder som är plågade av landminor. Detta är mycket angeläget.
              Jag vet inte om det sedan blivit någon affär, men tillstånd har
              givits. Det har också gällt till exempel patrullbåtar till en
              hel del länder för deras kustbevakning för att kunna bekämpa narkotikasmuggling.
              Jag antar att man ger tillstånd även för export till regioner
              som plågas av piratverksamhet. Det här är några exempel i sammanhanget.
            </seg>
            <seg xml:id="i-ac8eb4220d915526-0">
              För att gå tillbaka till själva huvudfrågan, Hans Linde: Det
              är inte fråga om en historisk samstämmighet, utan bred samstämmighet
              råder. Inte för några år sedan utan nu, vårterminen 2010, råder
              det en bred samsyn över blockgränsen. Jag tror att detta är viktigt.
              Därför är det väl så att inte någon krigsmateriel exporteras från
              Sverige utan socialdemokraters godkännande. Jag tror att det är
              så. Jag kan inte erinra mig något fall där export skulle ha skett
              på annat sätt. Jag har svårt att förstå din högstämda retorik
              om att det kommer att ske en förändring, ett brott, i detta sammanhang
              om det blir en annan regering. Jag förstår inte hur de ska gå
              till.
            </seg>
          </u>
          <note type="speaker" xml:id="i-2b0c49e3af13d066-0">
            Anf. 134 HANS LINDE (v) replik:
          </note>
          <u who="hans_linde_f4736f" xml:id="i-66196f33748387b8-2">
            <seg xml:id="i-0747ccf4ee74b40a-0">
              Fru talman! Göran Lennmarker har rätt i att det finns två olika
              kategorier av krigsmateriel: dels krigsmateriel för strid, dels
              övrig krigsmateriel. När det gäller krigsmateriel för strid talar
              vi inte om minröjningsutrustning eller om patrullbåtar, utan då
              talar vi om ren vapenexport, om vapen som kan användas i krigssituationer.
              Vi ser att det är just exporten av krigsmateriel som ökat oerhört
              kraftigt under den borgerliga regeringens tid.
            </seg>
            <seg xml:id="i-e35e38d683b4b6cd-0">
              Vi har här i talarstolen gett många exempel på diktaturer, på
              krigförande stater och på länder som bryter mot de mänskliga rättigheterna.
              Även till de länderna har Sverige under den borgerliga regeringens
              tid, under borgerlig majoritet, exporterat just krigsmateriel
              för strid. Där skulle jag önska ett konkret exempel.
            </seg>
            <seg xml:id="i-f362ecfe12e2d505-0">
              Vi kan titta på ett land som Thailand. Där har vi sett en militärkupp,
              ett blodigt inbördeskrig och, nyligen, grova och omfattande brott
              mot de mänskliga rättigheterna. På vilket sätt har den svenska
              krigsmaterielexporten till Thailand, vilken ni femdubblat under
              den här mandatperioden, bidragit till att lindra i den humanitära
              situationen för thailändarna i de södra delarna eller bidragit
              till minskad trafficking och piratverksamhet? Thailand är ett
              av de länder till vilka Sverige har exporterat krigsmateriel för
              strid.
            </seg>
            <seg xml:id="i-b62158c17673cc32-0">
              Vi i det rödgröna samarbetet har i dag med vår gemensamma reservation
              presenterat en gemensam tydlig rödgrön vapenexportpolitik. Jag
              tror att alla som läser betänkandet och som jämför vår överenskommelse
              med den politik som förts ser att skillnaden är väldigt tydlig.
              Vi vill tala om och undersöka möjligheterna till ett demokratikriterium,
              något som tydligt avvisats från borgerlig sida. Och vi säger att
              vi vill utesluta export till länder som kränker de mänskliga rättigheterna.
              Men nyss hörde vi Göran Lennmarker försvara just den typen av
              export.
            </seg>
            <seg xml:id="i-1cccace21b82dcd3-0">
              Vi i de tre rödgröna partierna har nu lämnat tydliga besked.
              När får vi besked från de fyra borgerliga partierna om krigsmaterielexporten
              under de kommande fyra åren om olyckan är framme och de borgerliga
              vinner valet i september?
            </seg>
          </u>
          <note type="speaker" xml:id="i-b360a9b058dd2495-0">
            Anf. 135 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-d4243414437d515e-4">
            <seg xml:id="i-90ab6813dac70d1d-0">
              Fru talman! Det är, Hans Linde, flera fel i ditt resonemang.
              Du talar om tiden under en borgerlig regering. Jag talar om en
              samsyn kring dessa frågor. Export av krigsmateriel har aldrig
              skett grundad på en borgerlig majoritet mot andra aldrig! Det
              gör att hela grunden för resonemanget faller. En bred samsyn är
              grunden för det hela.
            </seg>
            <seg xml:id="i-73d2786f16332a24-0">
              Du talar om ett slags handelspolitiska prioriteringar eller någonting
              sådant. Det finns ingen förändring i den delen. Jag har aldrig
              varit med om att det har resonerats i de termerna i Exportkontrollrådet.
            </seg>
            <seg xml:id="i-7aeb72a2c8ec49ec-0">
              Återigen: Ingen export har skett utan att den varit förankrad
              i Exportkontrollrådet, så det sagda tror jag är gripet ur luften.
            </seg>
            <seg xml:id="i-915a521997e57cc4-0">
              När det gäller exporten till olika länder kan jag säga att mycket
              av den export som nu faller ut kan vara resultatet av tidigare
              beslut och tidigare ansträngningar.
            </seg>
            <seg xml:id="i-6b49d76bf7a4d009-0">
              Max Andersson har berättat om hur en tidigare socialdemokratisk
              statsminister försökt sälja, om jag förstått det rätt, Jas Gripen.
              När dessa order faller ut de är ganska stora; om jag minns rätt
              var det ganska stora belopp i fråga om Sydafrika är det inte något
              som denna regering, nuvarande konstellation, har gjort, inte något
              som gjorts under denna regeringsperiod, utan det ligger mycket
              tidigare än så.
            </seg>
            <seg xml:id="i-bc5a3ed94f075d54-0">
              Att jämföra order som om de var beroende av olika regeringsperioder
              är helt enkelt fel. Det stämmer inte. Bakgrunden är, som sagt,
              en bred enighet en gång i tiden när beslut fattades om detta.
            </seg>
          </u>
          <note type="speaker" xml:id="i-6c8f641fde8408d4-0">
            Anf. 136 MAX ANDERSSON (mp) replik:
          </note>
          <u who="max_andersson_531f93" xml:id="i-f0d3c1d79ade27ec-1">
            <seg xml:id="i-20e2e7cab45f9e2a-0">
              Fru talman! Exportkontrollrådet verkar under den lagstiftning
              som finns, och vi i De rödgröna vill ändra den lagstiftningen.
              Exportkontrollrådet har dock inte varit enigt. Miljöpartiet har
              länge haft en i grund och botten annan syn. Även Vänsterpartiet
              har länge haft en annan syn. Det förvånar mig lite när det nu
              låter som att handelspolitiska och industripolitiska skäl har
              varit frånvarande från diskussionerna. Jag tror att de flesta
              kan enas om att handelspolitiska skäl väldigt länge har varit
              avgörande för svensk vapenexportpolitik.
            </seg>
            <seg xml:id="i-9f78923c9b912ad4-0">
              Jag har tidigare klagat över att Alliansen redan nu har börjat
              gå i opposition mot De rödgröna. I stället för att försvara sin
              egen politik kritiserar man rödgröna uppgörelser. Men att Alliansen
              försöker låtsas att den inte är ansvarig för sin egen politik
              utan försöker gömma sig bakom ryggen på Göran Persson är faktiskt
              något nytt. Jag kan förstå att det är jobbigt att vara i majoritet
              och bära ansvaret jag hoppas få uppleva den bördan själv, som
              en del av majoriteten nästa år men ni måste väl ändå stå för er
              egen politik?
            </seg>
          </u>
          <note type="speaker" xml:id="i-672dd79f69d74075-0">
            Anf. 137 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-d4243414437d515e-5">
            <seg xml:id="i-6da50409ae25e58e-0">
              Fru talman! Det är väl precis det vi gör. Vi kan konstatera att
              denna politik inte bara är vår egen politik, utan normalt har
              vi med oss Socialdemokraterna. Ibland har vi med Miljöpartiet
              och ibland även Vänsterpartiet. Till kutymen hör att man inte
              avslöjar enskilda ställningstaganden i enskilda frågor, utan det
              får man berätta själv. Det är dock inte så att det alltid är fem
              partier mot två andra, utan det varierar lite grann. Många gånger
              är vi helt ense i bedömningarna. Det varierar lite grann.
            </seg>
            <seg xml:id="i-2ed0f48e86ba585b-0">
              Jag ska säga en sak jag egentligen borde ha sagt till Hans Linde,
              och det är att minröjning räknas som krigsmateriel för strid.
              Det räknas som ett mycket offensivt vapen, för man inleder ofta
              krig genom att röja minor när man ska göra ett anfall. Därför
              har det denna höga klassificering. Sedan kan det också ha en humanitär
              användning, och det visar väl på dubbelheten i detta. Man måste
              se på dessa användningar.
            </seg>
            <seg xml:id="i-ca687dc6e44291f3-0">
              Tillbaka till det du säger, Max Andersson: Jag har upplevt att
              alla ledamöter i Exportkontrollrådet känner ansvar just ett försök
              att se om detta gagnar en god utveckling i landet och i världen.
              Jag har aldrig sett någon skillnad på detta.
            </seg>
            <seg xml:id="i-efc816cc703b6513-0">
              När det gäller handelspolitiska hänsynstaganden undrar jag om
              det har skett någon förskjutning i den delen. Det är klart att
              själva grunden för en bedömning är att svensk industri får en
              förfrågan. Det är så att säga startpunkten i hela processen, så
              i den meningen börjar det hela där. Sedan är det naturligtvis
              många affärer som inte blir av, och många blir som sagt av långt
              senare. Någon särskild förändring i detta har jag dock inte sett
              under de här fyra åren och inte heller tidigare.
            </seg>
          </u>
          <note type="speaker" xml:id="i-283f8aecf5d3676e-0">
            Anf. 138 MAX ANDERSSON (mp) replik:
          </note>
          <u who="max_andersson_531f93" xml:id="i-f0d3c1d79ade27ec-2">
            <seg xml:id="i-1a701f19198fa207-0">
              Fru talman! Jag tror att vi kommer att få se en tydlig förändring
              i svensk vapenexportpolitik efter nästa val. Jag hoppas också
              att det kommer att bli en ny, blocköverskridande samsyn om en
              ny och förändrad, betydligt bättre, vapenexportpolitik.
            </seg>
            <seg xml:id="i-069f948bed031cba-0">
              Jag har inte hört Göran Lennmarker argumentera för att Sverige
              ska exportera vapen till diktaturer. Jag har inte heller hört
              Göran Lennmarker argumentera för att vi ska exportera vapen till
              länder som grovt bryter mot de mänskliga rättigheterna. Inte heller
              har jag hört Göran Lennmarker argumentera för att vi ska exportera
              vapen till länder som är i krig. Det är dock ändå så Göran Lennmarker
              kommer att rösta i morgon.
            </seg>
            <seg xml:id="i-3bfe862bd42c39f1-0">
              Jag välkomnar att Alliansens ledamöter förlorar valet och att
              ni kan sluta upp bakom att vi ska ha en ny utredning och ett betydligt
              striktare regelverk, även om det inte är så ni kommer att rösta
              i morgon.
            </seg>
          </u>
          <note type="speaker" xml:id="i-1a7259bd43a1ead0-0">
            Anf. 139 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-d4243414437d515e-6">
            <seg xml:id="i-76f3769c8841bd67-0">
              Fru talman! Max Andersson pratade återigen om vapen. Var försiktiga
              med att använda det ordet! Vapen är en underavdelning till krigsmateriel
              för strid. Det man spontant uppfattar som vapen är något som kan
              döda i direkt mening, och vapen är ett begrepp man inte använder.
              Man använder krigsmateriel för strid plus övrig krigsmateriel.
              Det råder en särskilt strikt prövning av stridsmateriel för strid,
              men när det gäller övrigt krigsmateriel kan det ibland av olika
              skäl sägas vara rimligt i en speciell situation. Det har nämligen
              ett gott syfte och ska leda till någonting bättre.
            </seg>
            <seg xml:id="i-a79c226a53692b66-0">
              Sveriges historia och världens historia säger att de vapen som
              kan förhindra krig och stoppa folkmord kan göra gott, medan de
              vapen som används för att starta krig och utöva folkmord och som
              ger utrymme för aggression ska stoppas. Det är så vi har resonerat
              själva. Det är så vi har gjort själva i Sverige genom åren när
              vi har sagt att vi ska ha ett försvar. Vi menar nämligen att det
              behövs för att nå de goda syftena. Det är det synsätt som också
              ligger bakom krigsmaterielexport. Vi har ingen dubbelmoral, utan
              vi försöker tillämpa det synsätt vi själva har.
            </seg>
          </u>
          <note type="speaker" xml:id="i-aa6438363de80409-0">
            Anf. 140 ELSE-MARIE LINDGREN (kd):
          </note>
          <u who="else-marie_lindgren_363582" xml:id="i-edd3490ff6ac38a6-0">
            <seg xml:id="i-f8fecaea1512916e-0">
              Fru talman! Sedan 2007 har den årliga skrivelse vi i dag debatterar
              varit föremål för just debatt. Till skillnad från under tidigare
              regeringar har exportkontrollen av krigsmateriel nu en större
              transparens. Vi kan läsa om den svenska exporten av små och lätta
              vapen och leasing. Vi kan läsa om svensk export av portabla luftvärnssystem
              och licenstillverkning av svenska vapen i utlandet. Det är alltså
              en väldigt utförlig beskrivning av produkter med dubbla användningsområden,
              och vi kan se en utförlig statistik om förhandsbesked och förfrågningar.
            </seg>
            <seg xml:id="i-19d99fabda415594-0">
              Det finns en historia bakom att vi debatterar här i dag. Jag
              vill bara konstatera att Försvarsmaktens behov av materiel ytterst
              bestäms av krav på operativ förmåga i olika avseenden. Utvecklingen
              mot ett mer användbart försvar kräver en mer modern materiel som
              är kostnadseffektiv ur ett livscykelperspektiv. Ett medel för
              detta är att fortsätta stödja export av såväl försvarsprodukter
              som militär teknologi, även för civil tillämpning. Det är en viktig
              utgångspunkt att också godkänna export.
            </seg>
            <seg xml:id="i-067fadfe19773a8f-0">
              Detta görs av Inspektionen för strategiska produkter, ISP, som
              har nämnts här. Den har regeringens uppdrag att handlägga dessa
              ärenden. Samtliga utförselärenden redovisas för Exportkontrollrådet,
              som också nämns här och som är ett rådgivande, parlamentariskt
              tillsatt råd.
            </seg>
            <seg xml:id="i-db98cfe55ed025b6-0">
              Fru talman! Därtill kan läggas att det numera ställs allt större
              krav på industrins egenkunskap om sina kunder och kontroll av
              hur dessa ska använda försålda produkter. Här spelar ISP en stor
              roll i dialogen med industrin,
            </seg>
            <seg xml:id="i-ebc2b39d3491695e-0">
              Fru talman! En stor del av exporten består av materiel för civil
              säkerhet. Det finns fastställda kriterier för hur exportärenden
              ska skötas. I bedömningen vägs alltid in icke-krigförande länder,
              regional stabilitet, mänskliga rättigheter och systematiska kränkningar.
              Vi kristdemokrater ser gärna att ett demokratikriterium kan införas.
              Men då måste vi också förhålla oss till: Vad är demokrati, och
              vad innebär det för olika delar och länder i världen?
            </seg>
            <seg xml:id="i-67705c78c35ea9e4-0">
              Fru talman! Kristdemokraterna ställer sig bakom det internationella
              samarbetet inom materiel- och logistikområdet. Detta gör vi för
              att finna gemensamma lösningar för vidmakthållande och gemensam
              anskaffning av beprövad materiel. Vi menar att det även krävs
              ett samarbete inom forskning och utveckling utifrån att Sverige
              har en världsledande roll inom många produktområden.
            </seg>
            <seg xml:id="i-0a5a5991c9befb2e-0">
              Exportstödsmyndigheten, den nya myndighet som inrättas, har ett
              tydligt syfte att bli en samlad funktion för exportstöd och att
              ytterligare öka transparensen och öppenheten inom export.
            </seg>
            <seg xml:id="i-90bdf3e2489306fb-0">
              Fru talman! För framtiden menar Kristdemokraterna, och jag tror
              att det flesta delar vår uppfattning, att vi i Sverige ska ha
              materiel som är interoperabel, det vill säga användbar också internationellt
              och att den är tekniskt mogen, funktionssäker och tillgänglig,
              allt för säkerheten.
            </seg>
            <seg xml:id="i-9594c57a3043ff91-0">
              Vi menar att oberoende kvalitetskontroller och revisioner avseende
              beslutsunderlag bör tillämpas på materielprojekt som medför stora
              och långsiktiga bindningar. Detta är nödvändigt för politisk handlingsfrihet.
            </seg>
            <seg xml:id="i-1dcf81f98a0107c2-0">
              Vi anser också att när samarbete med andra länder ökar bör de
              finnas relevanta kriterier för import av materiel inom detta område
              och inte minst inom den privata sektorn. Vi kristdemokrater står
              också för restriktivitet när det gäller handel med vapen.
            </seg>
            <seg xml:id="i-0757d547316c28a7-0">
              Här vill jag särskilt lyfta fram handeln med små och lätta vapen
              som i dag utgör ett av de största hoten mot mänsklig säkerhet.
              Den okontrollerade spridningen av dessa vapen gör att 1 300 människor
              mister livet per dag i världen.
            </seg>
            <seg xml:id="i-8289f9a04f956b95-0">
              FN antog 2001 ett handlingsprogram, men detta är inte tillräckligt.
              Regeringar, företag, enskilda organisationer och parlament står
              inför en stor utmaning att förfina verktygen för att stoppa flödet
              av vapen.
            </seg>
            <seg xml:id="i-240d4c745b301a21-0">
              Fru talman! Oppositionen föreslår i sin reservation en översyn
              av regelverket och en lagstiftning. Kristdemokraterna menar att
              det kan finnas anledning till det. Försvarsindustrin har förändrat
              sin inriktning mot mer civil säkerhet och det internationella
              samarbete som existerar i dag. Det kan krävas en översyn. Därmed
              säger inte vi att det ska vara ny lagstiftning.
            </seg>
            <seg xml:id="i-0914d3a1c5b9802d-0">
              Fru talman! Jag vill avslutningsvis framhålla att vi i dag inte
              har någon svensk försvarsindustri, men vi har försvarsindustri
              i Sverige. Det är en stor skillnad mot tidigare. Jag yrkar bifall
              till utskottets förslag i betänkandet.
            </seg>
          </u>
          <note type="speaker" xml:id="i-f8b93896b4889eb0-0">
            Anf. 141 HANS LINDE (v) replik:
          </note>
          <u who="hans_linde_f4736f" xml:id="i-66196f33748387b8-3">
            <seg xml:id="i-3e389965772caf0c-0">
              Fru talman! Det Else-Marie Lindgren säger i sitt anförande ligger
              i linje med hur det brukar låta från de borgerliga småpartierna
              när vi diskuterar de här frågorna. Det talas om demokrati, mänskliga
              rättigheter, samstämmighet, behov av ett demokratikriterium och
              att vi behöver reglera importen.
            </seg>
            <seg xml:id="i-d4e135e13090f280-0">
              Men så ser vi resultatet av fyra år med borgerlig politik där
              även Kristdemokraterna varit med och styrt. Under de fyra år Kristdemokraterna
              har suttit i den borgerliga regeringen har Sverige exporterat
              vapen för 46 235 000 000 kronor.
            </seg>
            <seg xml:id="i-dfea7c7c79b3071c-0">
              Ingen svensk regering har såvitt jag känner till exporterat så
              mycket vapen. Det är en ökning med 37 procent under den tid som
              Else-Marie Lindgren utgjort regeringsunderlag. Frågan blir så
              klart: Är Else-Marie Lindgren nöjd med den utvecklingen?
            </seg>
            <seg xml:id="i-43decdfd44208130-0">
              Jag har en andra fråga till Else-Marie Lindgren. Hon säger att
              hon och Kristdemokraterna vill ha ett demokratikriterium men att
              detta behöver utredas. Det är exakt det som vi från den rödgröna
              oppositionen i dag säger.
            </seg>
            <seg xml:id="i-67574aaa415cb5c3-0">
              Vi ser ett behov av ett demokratikriterium som utesluter export
              till diktaturer. Men vi behöver också en utredning för att kunna
              presentera en sådan lagstiftning, eftersom det finns gränsdragningsproblem.
              Vi behöver fundera och titta i en utredning på hur det praktiskt
              ska genomföras.
            </seg>
            <seg xml:id="i-f05d83af0834fac4-0">
              Det exakt det som vi i dag har presenterat från de tre rödgröna
              partierna. Ändå väljer Else-Marie Lindgren att nu yrka bifall
              till majoritetens förslag och avslag på vårt förslag.
            </seg>
            <seg xml:id="i-fbf07ef1de7e8d56-0">
              Jag måste därför ändå fråga Kristdemokraternas representant i
              den här debatten: Varför väljer ni att rösta för en politik som
              ni egentligen inte stöder och rösta emot en lång rad förslag som
              ni står bakom?
            </seg>
          </u>
          <note type="speaker" xml:id="i-8e0c164ff3d5d3b1-0">
            Anf. 142 ELSE-MARIE LINDGREN (kd) replik:
          </note>
          <u who="else-marie_lindgren_363582" xml:id="i-edd3490ff6ac38a6-1">
            <seg xml:id="i-a28e61ebce97201e-0">
              Fru talman! Jag återkommer till den debatt som Göran Lennmarker
              hade här tidigare i dag. Vad är vapen, och vad är krigsmateriel?
              Vi kristdemokrater tycker att vi ska ha en restriktiv vapenhandel.
            </seg>
            <seg xml:id="i-e0271a2b73193c09-0">
              Jag riktade särskilt in mig på spridningen av små och lätta vapen.
              Jag har inte i dag hört någon av er i oppositionen över huvud
              taget tala om det. Det är det stora problemet i världen i dag
              och framför allt hur mycket det ökar.
            </seg>
            <seg xml:id="i-9e2e9363dd9304b7-0">
              När det gäller export vill jag åter lyfta fram, som jag också
              gjorde i mitt anförande, att det mycket handlar om civil säkerhet.
              Det är på den delen som exporten ökar. Hans Linde vill nu låta
              påskina att det bara handlar om vapen. Det är ett felaktigt och
              överdrivet påstående, och det vet Hans Linde mycket väl om.
            </seg>
          </u>
          <note type="speaker" xml:id="i-d9d64af2e2a31db3-0">
            Anf. 143 HANS LINDE (v) replik:
          </note>
          <u who="hans_linde_f4736f" xml:id="i-66196f33748387b8-4">
            <seg xml:id="i-d95a47f8fb27c318-0">
              Fru talman! Jag ställde två konkreta frågor till Else-Marie Lindgren.
              Jag fick inte svar på någon av dem, så jag upprepar dem igen.
              Först och främst: Är Else-Marie Lindgren och Kristdemokraterna
              nöjda med den utveckling som varit när det gäller svensk krigsmateriel
              under den gångna fyra åren när de varit ansvariga i regeringsställning?
              Den andra frågan gäller att Kristdemokraterna väljer att rösta
              emot en lång rad förslag som man egentligen stöder.
            </seg>
            <seg xml:id="i-23f91df75596347e-0">
              Jag måste ändå reagera när Else-Marie Lindgren här säger att
              Kristdemokraterna är för en restriktiv vapenhandel. Samtidigt
              har Kristdemokraterna i regeringsställning varit med om att sätta
              nytt svenskt rekord i vapenhandel. Aldrig förr har vapenhandeln
              i Sverige varit så hög som den är i dag.
            </seg>
            <seg xml:id="i-b80c0267b163ea6b-0">
              Här försöker man blanda bort korten och säga att vapen och krigsmateriel
              inte är samma sak. Det finns saker som ligger under begreppet
              krigsmateriel. Det är helt sant, Else-Marie Lindgren. Men man
              måste fortfarande se att inom vapenhandeln som ökat så kraftigt
              de senaste åren under den borgerliga regeringen finns också konkreta
              vapen.
            </seg>
            <seg xml:id="i-601d4ea8e146dda4-0">
              Det är vapen som kan användas i strid, för att förtrycka befolkningen
              eller användas i väpnade konflikter. Försök inte att låtsas i
              den här debatten att svensk vapenexport handlar om att vi bara
              ska exportera minröjningsutrustning eller olika typer av utrustning
              som man använder vid humanitära katastrofer eller för att bekämpa
              trafficking.
            </seg>
            <seg xml:id="i-db108c6f69c9a69e-0">
              Visst finns det också där. Men inom ramen för den vapenhandel
              som har slagit svenskt rekord under Kristdemokraternas tid vid
              makten finns också en lång rad olika typer av krigsmaterielutrustning
              som kan användas i strid i länder för att förtrycka sin egen befolkning.
            </seg>
            <seg xml:id="i-6d9e1db3eacd8c92-0">
              Jag ställde två frågor och har nu upprepat dem. Jag hoppas att
              jag får svar på mina två frågor av Else-Marie Lindgren.
            </seg>
          </u>
          <note type="speaker" xml:id="i-9a9310f56ea09e0d-0">
            Anf. 144 ELSE-MARIE LINDGREN (kd) replik:
          </note>
          <u who="else-marie_lindgren_363582" xml:id="i-edd3490ff6ac38a6-2">
            <seg xml:id="i-ffbaa5057ff455d7-0">
              Fru talman! Man kan fundera på vem det är som blandar bort korten.
              Jag tror att de åhörare som hör detta har förståelse för hur det
              är. Vi talar från regeringens och den borgerliga majoritetens
              sida om krigsmateriel i ett vidare begrepp än vad Hans Linde över
              huvud taget kan föreställa sig i sin värld. Han ser bara k-pistar
              och kanske också lite annat, men vi ser det på ett helt annat
              sätt.
            </seg>
            <seg xml:id="i-78f4d88390ca1d41-0">
              Jag tror att det är väldigt viktigt att inte föra svenska folket
              bakom ljuset, som Hans Linde ändå gör. Jag tycker att det ska
              finnas en moralisk skyldighet att också kunna se vad exporten
              handlar om. Det kan vi tydligt göra i den skrivelse som vi i dag
              debatterar.
            </seg>
            <seg xml:id="i-fc95bc722e6d065b-0">
              Det är oerhört viktigt att vi inte ser en fara i detta och målar
              upp det som att Sverige skulle vara en krigsnation av stora mått.
              Sverige är inte det. Vi är ett fredsälskande folk, och vi finns
              där för att också bevara freden med de medel som vi har.
            </seg>
            <seg xml:id="i-de4d435941df8655-0">
              Jag vill också uttrycka att det i den borgerliga majoriteten
              finns en stor enighet. Det har vi uttryckt tidigare. Er reservation
              andas mycket av socialdemokrati. Det finns inga större skillnader
              mellan oss. Nej, skillnaden ligger i Vänsterpartiet, för Hans
              Linde stod här uppe för en liten stund sedan och sade att han
              ville ha en värld utan vapen. Varför ska ni ha en exportlagstiftning
              om vapen när ni inte ens vill ha vapen? Samma sak gäller faktiskt
              Miljöpartiet.
            </seg>
          </u>
          <note type="speaker" xml:id="i-9bec46849494feba-0">
            Anf. 145 Statsrådet EWA BJÖRLING (m):
          </note>
          <u who="unknown" xml:id="i-efb8c3dc63258634-6">
            <seg xml:id="i-1b723ebf7eb20815-0">
              Fru talman! Sverige är ett föregångsland inom många områden.
              Det gäller även arbetet med frågor som rör exportkontroll och
              icke-spridning.
            </seg>
            <seg xml:id="i-74b2a4949099ff24-0">
              Ibland tror jag att vi tenderar att ta vissa saker för givna.
              Vi glömmer bort hur snabbt utvecklingen har gått och hur väl vi
              ofta står oss i en internationell jämförelse.
            </seg>
            <seg xml:id="i-f6a9d5dd99ee29e3-0">
              Dagens debatt i kammaren är ett exempel på just detta. För i
              år fyller den skrivelse vars innehåll vi är här för att diskutera
              25 år. Ända sedan 1985 har den svenska regeringen, oavsett politisk
              färg, på ett öppet sätt redovisat det gångna årets aktiviteter
              på exportkontrollområdet.
            </seg>
            <seg xml:id="i-ae9c818fc39ccf71-0">
              Det här är viktigt, inte minst eftersom en större öppenhet och
              en mer välunderbyggd debatt bidrar till en bättre förankring och
              ett större förtroende för det sätt på vilket vi valt att arbeta
              med de här viktiga frågorna.
            </seg>
            <seg xml:id="i-b76cf82c5954414c-0">
              Under den nuvarande mandatperioden har just transparensen, öppenheten
              och överskådligheten dessutom ökat påtagligt.
            </seg>
            <seg xml:id="i-3a5ceb87e87f3e52-0">
              Informationen som redovisas för riksdagen är sedan 2006 mer specificerad
              och behandlar ett antal områden mer ingående. När det gäller försvarsmateriel
              omfattar den numera även leasing och upplåtelsen av tillverkningsrätter
              utanför Sverige. Den speglar också på ett utförligare sätt kontrollen
              av produkter med dubbla användningsområden.
            </seg>
            <seg xml:id="i-b1952ec37ca070ce-0">
              Vi kan ha olika uppfattningar om vissa nog så viktiga inslag
              inom exportkontrollen i Sverige, men för en utomstående betraktare
              måste det ändå vara påtagligt att det finns, och länge har funnits,
              en bred enighet kring de stora och viktiga dragen.
            </seg>
            <seg xml:id="i-5e1c19c51a9dca17-0">
              Det finns en bred samstämmighet, inte bara kring betydelsen av
              transparens och öppenhet, utan även när det gäller vikten av en
              restriktiv och ansvarsfull tillståndsprövning, en prövning som
              tar sin utgångspunkt i Sveriges utrikes-, säkerhets- och försvarspolitiska
              intressen.
            </seg>
            <seg xml:id="i-0652cbd050ca0837-0">
              Respekten för de mänskliga rättigheterna är ett centralt villkor
              för export. Tillstånd bör inte ges för utförsel av krigsmateriel
              till stater där det förekommer omfattande och grova kränkningar
              av mänskliga rättigheter eller där det råder väpnad konflikt.
            </seg>
            <seg xml:id="i-374603249abf7769-0">
              Det här är och ska vara centrala element som vägs in i tillståndsprövningen.
              En annan faktor att beakta är om den hållbara utvecklingen i ett
              mottagarland riskerar att allvarligt hindras, och i tillståndsprövningen
              ska alla betydelsefulla omständigheter vägas in i en helhetsbedömning.
            </seg>
            <seg xml:id="i-d77a461825fd7c3f-0">
              Då olika faktorer ska vägas samman kan vissa saker tala för att
              en viss export ska tillåtas och andra emot. Därför är det bra
              att vi har utformat vårt system på det sätt som vi har gjort med
              den självständiga myndigheten Inspektionen för strategiska produkter,
              ISP, som fått till uppgift att utifrån vår lagstiftning, våra
              riktlinjer och EU:s gemensamma ståndpunkt svara för tillståndsprövningen
              och de enskilda besluten.
            </seg>
            <seg xml:id="i-aaf2779fe22b1819-0">
              Möjligheten för ISP att rådgöra med Exportkontrollrådet, där
              samtliga i riksdagen representerade partier finns med, är ytterligare
              en styrka i vårt system. Det bidrar till den parlamentariska förankringen
              och innebär en insyn i tillståndsprövningen som få andra länder
              kan mäta sig med.
            </seg>
            <seg xml:id="i-bdfb473892ff6a5c-0">
              Slutligen vill jag även nämna att vi dessutom valt att dela upp
              regeringens ansvar mellan statsråden. Som ni vet ansvarar jag
              själv för lagstiftningen och myndigheten ISP, medan utrikesministern
              ansvarar för enskilda ärenden som överlämnas till regeringen för
              prövning.
            </seg>
            <seg xml:id="i-362e4a6a1ed4b993-0">
              Fru talman! För en tid sedan presenterades en undersökning som
              visade på ett förhållandevis starkt motstånd mot att Sverige exporterar
              försvarsmateriel. Något år tidigare kom å andra sidan en annan
              undersökning som visade på ett starkt stöd för att Sverige även
              i framtiden ska ha en stark försvarsindustri.
            </seg>
            <seg xml:id="i-908c38055547bc0c-0">
              Hur kan det vara möjligt att vi inom en så kort tidsperiod fått
              se så fundamentalt olika resultat? Kanske är det så att skillnaden
              mellan de bägge undersökningarna ligger i hur frågorna ställts,
              i vilket sammanhang och med hjälp av vilket ordval.
            </seg>
            <seg xml:id="i-f495c07b12d1ddcc-0">
              Min slutsats är att vi som tror att det finns ett stort värde
              i att Sverige även i framtiden har en framgångsrik och teknikdrivande
              försvarsindustri måste bli ännu bättre på att teckna en fullständig
              och korrekt bild av verkligheten. Vi måste berätta att Sverige
              valt att tillåta export av försvarsmateriel mot bakgrund av att
              det stärker Sveriges långsiktiga utrikes-, säkerhets- och försvarspolitiska
              intressen, att vi gjort det därför att det gör Sverige mer intressant
              och kapabelt att delta i internationella samarbeten samtidigt
              som det bidrar till att vi kan upprätthålla en tekniknivå som
              är internationellt konkurrenskraftig.
            </seg>
            <seg xml:id="i-fd37da93981888fa-0">
              Sedan har vi det där med ordval. Vår lagstiftning använder ett
              lite ålderdomligt språk och talar om krigsmateriel även när vi
              menar skyddande fordon, radarutrustningar och simulatorer. Det
              kan tyckas som en bagatell, men jag tror inte att det är någonting
              som ska förringas i sammanhanget.
            </seg>
            <seg xml:id="i-daa2873cbec5a2c9-0">
              Vi har en uppdelning mellan krigsmateriel för strid det är alltså
              de produkter som de flesta av oss vanligtvis tänker på som just
              vapen, det vill säga produkter med förstörelsebringande verkan
              och övrig krigsmateriel, produkter som fram till 1993 exporterades
              som normala civila handelsvaror, exempelvis skyddsmateriel och
              övningsutrustning.
            </seg>
            <seg xml:id="i-6791a975ecec8889-0">
              Det är lätt, näst intill tacksamt för vissa, framstår det som
              ibland, att hemfalla till förenklingar och snäva resonemang där
              en mindre del av helheten tas till intäkt för att hela systemet
              är fel. Debatten om exporten av försvarsmateriel bär ibland den
              prägeln.
            </seg>
            <seg xml:id="i-b5b0754ee303abf2-0">
              Tanken på en värld utan brott, krig, konflikter och övergrepp
              må vara nog så lockande och värd att sträva efter, men den visionen
              speglas inte i den verklighet vi lever i. Lika lite som vi bör
              kapitulera inför brottsligheten och lägga ned polisen bör vi därför
              foga oss i förekomsten av pirater, terrorister och förtryck, tycker
              jag. Vi behöver bra verktyg för att kunna möta dessa hot. Inom
              den överskådliga framtiden kommer försvarsmateriel därför att
              behövas.
            </seg>
            <seg xml:id="i-4b0fca01b4a08511-0">
              Fru talman! Ibland kan det framstå som i alla fall är det inte
              en helt ovanlig bild i medierna att Sveriges export av försvarsmateriel
              primärt går till omdiskuterade länder. Så är det inte. Årets exportstatistik
              talar ett väldigt tydligt språk.
            </seg>
            <seg xml:id="i-2630960ef7dc78b4-0">
              En överväldigande del av exporten, runt två tredjedelar, gick
              2009, precis som de senaste åren, till EU:s medlemsstater, till
              Norge och till Schweiz samt till ett begränsat antal väletablerade
              samarbetsländer som Sydafrika, USA, Kanada, Australien och Sydkorea.
            </seg>
            <seg xml:id="i-a50c5668bd83ba55-0">
              Vi kan titta på exporten av krigsmateriel för strid, de produkter
              som de flesta av oss tänker på när vi pratar om vapen. Den gick
              nästan helt uteslutande till dessa länder. 95 procent rör det
              sig om.
            </seg>
            <seg xml:id="i-cb0997dea549d69b-0">
              Hela 67 procent av exporten gick till höginkomstländer, resten
              till medelinkomstländer. Ingen export skedde till det som Världsbanken
              betecknar som låginkomstländer.
            </seg>
            <seg xml:id="i-bf946688844d0cd4-0">
              Företagen i försvars- och säkerhetsbranschen har omkring 30 000
              anställda. Om man inräknar underleverantörer handlar det uppskattningsvis
              om ca 100 000 anställda som i olika omfattning är engagerade i
              försvars- och säkerhetsbranschen.
            </seg>
            <seg xml:id="i-0ac13417d720c6dd-0">
              Försvarsindustrin är också viktig för civil teknisk utveckling.
              Några exempel på civila tillämpningar som följt av ursprungligen
              militär teknik kan nämnas:
            </seg>
            <seg xml:id="i-ace8fbf16b8d6155-0">
              Fru talman! Att jag beskriver Sverige som ett föregångsland betyder
              inte att jag inte ser utrymme för förbättringar. Ett av de mest
              effektiva sätten att bidra till sådana är genom ett starkt internationellt
              engagemang.
            </seg>
            <seg xml:id="i-5b8f7f4bc24e7a61-0">
              För även om vi bör sträva efter att bli ännu bättre här hemma
              är det antagligen genom att påverka andra länder med en helt annan
              syn på exportkontroll och icke-spridning som vi kan göra den största
              skillnaden. Därför är det arbete som bedrivs inom EU, inom FN
              och inom de olika exportkontrollregimerna så viktigt och så prioriterat
              för regeringen.
            </seg>
            <seg xml:id="i-366b06331a48ecd9-0">
              Det är därför som vi har lagt så stor kraft på att vara pådrivande
              i den FN-process som pågår med målsättningen att nå fram till
              en internationell uppgörelse om ett globalt folkrättsligt bindande
              vapenhandelsfördrag, ett Arms Trade Treaty. Här har vi också gjort
              tydliga framsteg under förra året, vilket är mycket glädjande.
            </seg>
            <seg xml:id="i-2c30b5437365924d-0">
              Även inom EU pågår ständiga ansträngningar för att förbättra
              exportkontrollen, inte minst som ett verktyg för att förhindra
              spridning av massförstörelsevapen. Det här har nyligen utmynnat
              i en proposition om förstärkning av lagen om kontroll av produkter
              med dubbla användningsområden.
            </seg>
            <seg xml:id="i-457fab8176d2a4a1-0">
              Regeringen välkomnar givetvis att även EU:s uppförandekod om
              vapenexport kunde antas som gemensam ståndpunkt i slutet av 2008.
              Den gemensamma ståndpunkten ger medlemsländerna förutsättningar
              för mer likartad tillämpning av den nationella lagstiftningen
              på området.
            </seg>
            <seg xml:id="i-b595f9dd86a4c97b-0">
              Inom ramarna för EU-samarbetet bedriver vi även en uppsökande
              verksamhet, så kallad outreach för att i samarbete med andra länder
              bistå dem med att etablera noggrann exportkontroll. Sverige har
              varit väldigt aktivt i det här arbetet, inte minst under vårt
              ordförandeskap i höstas. Det är i det här sammanhanget viktigt
              att skilja mellan å ena sidan illegal eller okontrollerad överföring
              av vapen och å andra sidan legitim handel.
            </seg>
            <seg xml:id="i-be2e08ab5d32dbae-0">
              Alla stater har rätt till självförsvar. Det slås bland annat
              fast i FN-stadgan. Möjligheten att delta i fredsbevarande operation
              och ansvaret för att värna sitt territorium och sitt luftrum från
              pirater, terrorister och andra kränkningar är även det viktigt.
            </seg>
            <seg xml:id="i-31b347caa1385cc0-0">
              Fru talman! Mot bakgrund av vår restriktiva och ansvarsfulla
              exportkontroll är det glädjande att det går bra för en så kunskapsintensiv
              och forskningsinriktad bransch som säkerhets- och försvarsindustrin.
              Det bidrar både till svenska arbetstillfällen och till säkerhet
              och stabilitet här hemma såväl som på många håll runt om i världen.
              Det är något som vi bör vara stolta över, precis som det system
              vi tillsammans byggt upp för kontroll och tillståndsgivning och
              det arbete vi nu utför för att hindra spridning av massförstörelsevapen.
            </seg>
          </u>
          <note type="speaker" xml:id="i-5f73a89d358e59f6-0">
            Anf. 146 KENNETH G FORSLUND (s) replik:
          </note>
          <u who="patrik_forslund_69399c" xml:id="i-f1c81938f62d1c36-2">
            <seg xml:id="i-f7d902f0951aa23b-0">
              Fru talman! 2005 presenterade den så kallade Krututredningen
              sitt slutbetänkande. Sedan dess har ungefär fem år gått. Min fråga
              till statsrådet Björling är: Varför har den här nuvarande borgerliga
              regeringen inte presenterat något förslag till en ny, samlad lagstiftning
              för både import och export av krigsmateriel och produkter med
              dubbla användningsområden?
            </seg>
          </u>
          <note type="speaker" xml:id="i-a67dd2a12ada04ca-0">
            Anf. 147 Statsrådet EWA BJÖRLING (m) replik:
          </note>
          <u who="unknown" xml:id="i-efb8c3dc63258634-7">
            <seg xml:id="i-5f9cd50667d9218d-0">
              Fru talman! Först och främst vill jag nämna att när det gäller
              Krututredningen hade Socialdemokraterna tolv år på sig att modernisera
              denna lagstiftning och misslyckades. Under det sista året fanns
              det i alla fall en färdig utredning, Krut, som också i stort sett
              adresserade samtliga de saker som nu har tagits upp här i dag
              och som De rödgröna vill att en ny utredning ska titta på. Därtill
              är det här frågeområdet väldigt komplext, och det sker mycket
              under tiden. Vi har inte obegränsade personalresurser. Vi har
              haft ett EU-ordförandeskap, och vi har valt att lägga den största
              energin på det.
            </seg>
            <seg xml:id="i-e525c4b1dc4810bf-0">
              Internationellt är det många andra processer som griper in i
              den här Krutmaterien. Vi har också sett att samtidigt som vi arbetar
              med de svåra frågor som utredningen har tagit upp där vi bland
              annat har lagt fram ett nytt avgiftssystem har det hänt väldigt
              mycket inom EU och inom FN. Jag syftar främst på ICT-direktivet
              och FN-förhandlingarna som jag nämnde och som ska inleda Arms
              Trade Treaty. Det är också någon av de delfrågor som Krututredningen
              tog upp.
            </seg>
            <seg xml:id="i-8d45f84dcf6e2931-0">
              Men det handlar också om reglering av tekniskt bistånd på försvarsmaterielområdet,
              och det handlar om importreglering.
            </seg>
            <seg xml:id="i-a9b9a2aab9711dfa-0">
              Jag kommer fortsatt att titta närmare på detta, men jag vill
              också poängtera att vi har en väl fungerande lagstiftning i dag.
              Men naturligtvis behöver den anpassas i takt med tiden tillsammans
              med EU och FN.
            </seg>
          </u>
          <note type="speaker" xml:id="i-54506e3962fe04a2-0">
            Anf. 148 KENNETH G FORSLUND (s) replik:
          </note>
          <u who="patrik_forslund_69399c" xml:id="i-f1c81938f62d1c36-3">
            <seg xml:id="i-540a250b8157ba06-0">
              Fru talman! Ewa Björling pekar på det som håller på att hända
              just nu i omvärlden, den värld vi är en del av, med en lång rad
              mestadels positiva processer. Jag tror att det skulle vara värdefullt
              för den svenska regeringen, alldeles oavsett vad den har för politisk
              sammansättning, om vi hade haft en ny lagstiftning på plats och
              framför allt, vilket hade föregått en sådan lagstiftning, en bred
              parlamentarisk diskussion och ett arbete med att ta fram en lagstiftning.
              Det skulle naturligtvis vara fruktbart och en viktig inspirationskälla
              för vilken regering som helst i det här landet till hur man ska
              agera i de här internationella arbetena som pågår.
            </seg>
            <seg xml:id="i-83c30fd149f55620-0">
              Därför är det lite tråkigt, kan jag tycka, att regeringen har
              känt sig tvungen att prioritera andra saker. Det är så jag tolkar
              statsrådet här när hon pekar på EU-ordförandeskap och andra naturligtvis
              viktiga åtaganden under den här mandatperioden.
            </seg>
            <seg xml:id="i-40b69a5b47191fd7-0">
              Som statsrådet säger kom man inte till alldeles tomt bord när
              man tog över i septemberoktober 2006. Tolv års socialdemokratiskt
              arbete fanns sedan innan, vilket statsrådet pekade på, liksom
              Krututredningen som hade legat klar i ett år. Borde man ändå inte
              ha prioriterat detta och framför allt klarat av att lägga fram
              en ny krigsmateriellagstiftning under de här fyra åren?
            </seg>
          </u>
          <note type="speaker" xml:id="i-5ac6413e0afdffc5-0">
            Anf. 149 Statsrådet EWA BJÖRLING (m) replik:
          </note>
          <u who="unknown" xml:id="i-efb8c3dc63258634-8">
            <seg xml:id="i-900733952776e045-0">
              Fru talman! Delar har vi, precis som jag tog upp här, förändrat,
              också med nytt avgiftssystem för ISP. Under tiden har det också
              hänt mycket inom EU och inom FN, och det är naturligtvis också
              lagstiftning som Sverige anpassar sig till.
            </seg>
            <seg xml:id="i-d8b2ca4e4970c4ee-0">
              Jag tänkte gå in lite grann på det som Kenneth G Forslund sade
              i sin första replik och som jag inte hann besvara då. Frågan handlade
              ju också om import.
            </seg>
            <seg xml:id="i-0a27cf88f3f45042-0">
              Försvarsmaktens import har inte bedömts kräva tillstånd från
              annan svensk myndighet. När det gäller privatpersoner som importerar
              skjutvapen regleras detta i vapenlagen. Krututredningen kom på
              sin tid fram till att privatimport av annan krigsmateriel än handeldvapen
              då inte utgjorde något större samhällsproblem men konstaterade
              också att det kunde finnas anledning att genom reglering begränsa
              denna och se till att tillstånd bara lämnas till seriösa företag
              och personer.
            </seg>
            <seg xml:id="i-1303a08eb3780fc8-0">
              Frågan om en bredare importreglering kommer också sannolikt att
              aktualiseras i förhandlingarna om ett internationellt vapenhandelsfördrag,
              Arms Trade Treaty. Det är alltså möjligt att vi får anledning
              att återkomma till den, men vilken omfattning som en eventuell
              importreglering i så fall ska ha är något som kommer att studeras
              och beredas noggrant, därför att det här är väldigt viktiga frågor.
            </seg>
            <seg xml:id="i-9539bfbabb95d339-0">
              Jag vill återigen säga att jag är väldigt glad över att vi har
              haft en bred samsyn och en lagstiftning som fungerar väl i dag.
            </seg>
          </u>
          <note type="speaker" xml:id="i-3bf153f983f22216-0">
            Anf. 150 HANS LINDE (v) replik:
          </note>
          <u who="hans_linde_f4736f" xml:id="i-66196f33748387b8-5">
            <seg xml:id="i-a979009eb21fa223-0">
              Fru talman! Inledningsvis vill jag tacka handelsminister Ewa
              Björling för att hon kommer till den här debatten. Jag uppskattar
              det, måste jag erkänna.
            </seg>
            <seg xml:id="i-f7803516a21c6a5c-0">
              Sedan måste jag säga att när man lyssnar på Ewa Björling blir
              det tydligt att skillnaden i den här kammaren inte bara handlar
              om politik utan också om hur man beskriver verkligheten.
            </seg>
            <seg xml:id="i-c66bed96a281fd2f-0">
              När jag lyssnar på Ewa Björling imponeras jag av nyspråket som
              används. Jag tror att Storebror i George Orwells 1984 också hade
              imponerats. På samma sätt som han beskrev fred som krig och så
              vidare säger Ewa Björling här att Sverige är ett föregångsland
              när det gäller krigsmaterielexport. Visst är vi det! Vi är en
              av världens tio största exportörer i dag. Om man räknar krigsmaterielexport
              per capita är vi en av de absolut största exportörerna.
            </seg>
            <seg xml:id="i-7f694a4aa2a483ae-0">
              Ewa Björling säger att nästan 95 procent av den svenska krigsmaterielexporten
              går till hög- och medelinkomsttagarländer, och bilden målas upp
              att exporten nästan uteslutande går till Västeuropa. Men tittar
              man i den skrivelse som regeringen nu har levererat ser man att
              den tredje största mottagaren av svensk krigsmateriel är Pakistan.
              Jag skulle inte beskriva Pakistan som en västlig demokrati eller
              för den delen ett höginkomsttagarland.
            </seg>
            <seg xml:id="i-b3f4c3d4c93a3d8b-0">
              Sedan säger Ewa Björling, och jag tycker att det här nästan tar
              priset när det gäller nyspråk, att vi ska exportera vapen för
              att bekämpa förtryck. Vi ska bekämpa förtryck genom svensk vapenexport.
            </seg>
            <seg xml:id="i-06ba9e48118c2e32-0">
              Samtidigt ser vi i den skrivelse som regeringen lämnat på vårt
              bord att man just exporterar till en lång rad stater som måste
              beskrivas som just förtryckarstater. Det är länder som Kazakstan,
              Brunei, Singapore, Pakistan, som jag nämnde tidigare, Bahrain,
              Saudiarabien, Tunisien, Egypten och Förenade Arabemiraten. Ewa
              Björling, handelsminister i Sverige, sade också att hon kände
              stolthet över denna vapenexport.
            </seg>
            <seg xml:id="i-58a51b7784f25730-0">
              Jag måste fråga om det bara var tungan som slant eller om det
              verkligen är så. Känner handelsminister Ewa Björling verkligen
              stolthet över svensk vapenexport till länder som Kazakstan, Brunei,
              Singapore, Bahrain, Saudiarabien, Tunisien, Egypten och Förenade
              Arabemiraten?
            </seg>
          </u>
          <note type="speaker" xml:id="i-682d2b8f6667a15d-0">
            Anf. 151 Statsrådet EWA BJÖRLING (m) replik:
          </note>
          <u who="unknown" xml:id="i-efb8c3dc63258634-9">
            <seg xml:id="i-a8cb630da9620125-0">
              Fru talman! Det är glädjande att höra att Hans Linde tycker att
              det är trevligt att jag är här i dag. Jag hade tyvärr inte möjlighet
              till det förra året, för jag var bortrest då.
            </seg>
            <seg xml:id="i-cb8986fadf426afa-0">
              Det stämmer att vår vapenexport har ökat. Den ökade med 7 procent
              förra året. Jag vill ändå säga att jag mot bakgrund av den strikta
              exportkontroll som vi har välkomnar en ökande export. Vi visar
              att det går att kombinera en ansvarsfull exportkontroll med en
              framgångsrik försvarsindustri. Det är högteknologiska system som
              svarar för allt större del av den här exporten. Det befäster också
              den svenska försvarsindustrins ställning som en attraktiv partner
              i internationella sammanhang.
            </seg>
            <seg xml:id="i-d33ff08c767edcd8-0">
              Jag vill också säga att försvarsindustrin är viktig för civil
              teknisk utveckling. Jag gav också några exempel på det i mitt
              anförande. Det är många gånger så att den teknik som ursprungligen
              har varit militär på väldigt många sätt har visat sig användbar
              också för civila tillämpningar. Ett väldigt tydligt exempel är
              just telekommunikationstekniken.
            </seg>
            <seg xml:id="i-fb503972f2da6d17-0">
              En ökning med knappt 7 procent kan knappast beskrivas som dramatisk.
              Det hör till bilden att försvarsexporten inte på samma sätt som
              den övriga exporten är konjunkturkänslig, som vi såg under finanskrisen
              2009 då vår övriga export gick ned drastiskt. Just när det gäller
              försvarsexporten handlar det också om mycket mer långsiktiga åtaganden.
              Den har därav inte påverkats lika mycket av nedgången i världsekonomin.
            </seg>
            <seg xml:id="i-042476311a78af39-0">
              Krigsmaterielexportens andel av Sveriges totala export ökade
              2009 från 1,06 procent till 1,36 procent.
            </seg>
          </u>
          <note type="speaker" xml:id="i-98943f417204ac6d-0">
            Anf. 152 HANS LINDE (v) replik:
          </note>
          <u who="hans_linde_f4736f" xml:id="i-66196f33748387b8-6">
            <seg xml:id="i-1213e1baae6e9be9-0">
              Fru talman! Jag tror att om handelsminister Ewa Björling hade
              läst hela den rödgröna överenskommelse som vi presenterade i Sälen
              när det gäller vapenexport men också försvars- och säkerhetspolitik
              hade hon märkt att vi är väldigt tydliga från De rödgröna med
              att vi också tycker att det är viktigt att vi har en svensk försvarsindustri.
              Jag har besökt flera av de här industrierna, bland annat i Örnsköldsvik,
              och tittat på deras verksamhet. Jag har mycket svårt att se hur
              de företag som vi har i Sverige i dag skulle vara beroende av
              export till länder som Brunei, Singapore, Bahrain, Saudiarabien,
              Tunisien, Egypten och Förenade arabemiraten för att kunna producera
              krigsmateriel och försvarsindustriprodukter till den svenska marknaden,
              det svenska försvaret.
            </seg>
            <seg xml:id="i-dcfb8877392b876c-0">
              Däremot ser jag ju att exporten till Brunei och de andra länderna
              skadar vår utrikespolitiska trovärdighet. Hur ska Ewa Björlings
              chef Carl Bildt med trovärdighet kunna prata om fred, nedrustning,
              folkrätt och demokrati samtidigt som han och den borgerliga regeringen
              är med och beväpnar några av vår tids värsta förtryckarregimer?
            </seg>
            <seg xml:id="i-7b06418997f9bce9-0">
              I början av den här mandatperioden brukade arbetsmarknadsminister
              Sven Otto Littorin från den här talarstolen säga att gör man som
              man har gjort så blir det som det blev. Det tycker jag är en ganska
              god beskrivning av den förda politiken när det gäller krigsmaterielexport.
              Man har passivt i fyra år bevittnat hur en omodern och föråldrad
              lagstiftning har kunnat urholkas och omtolkas. Och vi har sett
              resultatet. På hela den här mandatperioden har vapenexporten ökat
              med 37 procent. Jag tycker att det är en dramatisk siffra. Aldrig
              någonsin i svensk historia har någon regering exporterat så mycket
              vapen som Ewa Björling har lyckats med under sin tid vid makten.
            </seg>
            <seg xml:id="i-d88becf2f9603cbe-0">
              Vi har nu från De rödgrönas sida lämnat ett tydligt besked, inte
              bara i den här kammaren utan också till svenska folket. Jag tycker
              att det är viktigt, för valet den 19 september handlar också om
              vilken politik för krigsmaterielexport vi ska ha. Vårt besked
              har varit tydligt. Vi kommer att ta fram en ny utredning för att
              nästa mandatperiod presentera en ny lagstiftning. Vad är den borgerliga
              regeringens besked till väljarna inför nästa mandatperiod?
            </seg>
          </u>
          <note type="speaker" xml:id="i-58095f21660efdc0-0">
            Anf. 153 Statsrådet EWA BJÖRLING (m) replik:
          </note>
          <u who="unknown" xml:id="i-efb8c3dc63258634-10">
            <seg xml:id="i-0af94aef3635475b-0">
              Fru talman! Det var väldigt många frågor från Hans Linde så jag
              försöker att besvara dem generellt. Hur ser det ut när vi exporterar
              till den typ av länder som Hans Linde räknade upp väldigt många
              av?
            </seg>
            <seg xml:id="i-0f34c194e10f18c6-0">
              Det är återigen så att i varje enskilt fall gör Inspektionen
              för strategiska produkter en omfattande prövning av alla relevanta
              faktorer, svensk lagstiftning, gällande riktlinjer och EU:s uppförandekod.
              Jag tycker själv inte heller att vi ska sälja allt till alla.
              Vi ska vara restriktiva, vilket jag också anser att vi är. Men
              vi måste också se att det i praktiken är ganska stor skillnad
              mellan att sälja radarsystem, simulatorer och lastbilar å ena
              sidan och pansarbrytande skott och kanoner å andra sidan.
            </seg>
            <seg xml:id="i-96c7e5577c03510f-0">
              Jag tycker att det är bra att vi har en lagstiftning som också
              gör det möjligt att väga in den typen av faktorer. Det är ingen
              slump att så mycket som 95 procent av exporten av det som många
              antagligen tänker på som krigsmateriel också går till traditionella
              samarbetsländer.
            </seg>
            <seg xml:id="i-41e932366bb51d74-0">
              Beträffande de största köparländerna i Asien, det vill säga Indien,
              Pakistan och Singapore, handlar det till stor del om följdleveranser
              av tidigare beställt materiel. Det är också så att ISP har väldigt
              små möjligheter att stoppa försäljning av till exempel reservdelar
              och tillbehör till redan exporterade system. Givet att det inte
              finns några direkt hindrande skäl, och det vet både Hans Linde
              och jag att det handlar om sanktioner, är lagstiftningen väldigt
              tydlig med att detta ska tillåtas. Naturligtvis beror det på att
              man också vill kunna se att Sverige är en stabil och pålitlig
              partner, någonting som är av stor strategisk vikt.
            </seg>
            <seg xml:id="i-4ba19ff9497566e4-0">
              Just när det gäller Pakistan ligger inte ansvaret för enskilda
              ärenden på mitt bord, men jag kan ändå konstatera att några nya
              affärer med landet inte har beviljats under 2008 och 2009 men
              att vi uppfyller tidigare ingångna avtal.
            </seg>
          </u>
          <note type="speaker" xml:id="i-12a709174be31f66-0">
            Anf. 154 MAX ANDERSSON (mp) replik:
          </note>
          <u who="max_andersson_531f93" xml:id="i-f0d3c1d79ade27ec-3">
            <seg xml:id="i-645cde956a63a1f9-0">
              Fru talman! När man lyssnar på handelsministern låter det nästan
              som om den svenska vapenexporten inte består av vapen i någon
              större utsträckning. Handelsministern sade bland annat att majoriteten
              av vår vapenexport är övrig krigsmateriel. Enligt mina anteckningar
              inför den här debatten är 54 procent av den svenska vapenexporten
              krigsmateriel för strid, det vill säga en majoritet.
            </seg>
            <seg xml:id="i-605f79cf02549e43-0">
              Handelsministern sade också att vi inte exporterar krigsmateriel
              till låginkomstländer. Hon var noga med att skjuta in den lilla
              bisatsen enligt Världsbankens definition. Sanningen är dock att
              en fjärdedel av den krigsmateriel som Sveriges exporterar går
              till fattiga utvecklingsländer. Egypten, Thailand, Indonesien,
              Ukraina, Indien, Jordanien och Pakistan är inga rika länder. De
              är fattiga utvecklingsländer. Om man väljer statistiken på rätt
              sätt kan man få den bild man vill ge, men det ändrar inte verkligheten.
            </seg>
          </u>
          <note type="speaker" xml:id="i-25b2991c812a480c-0">
            Anf. 155 Statsrådet EWA BJÖRLING (m) replik:
          </note>
          <u who="unknown" xml:id="i-efb8c3dc63258634-11">
            <seg xml:id="i-162d778c10c1dc71-0">
              Fru talman! Jag tycker att det är väldigt intressant att se De
              rödgröna här i dag. Vi har haft en mycket god samsyn med Socialdemokraterna
              som också har varit ansvarstagande när det handlat om export av
              övrig krigsmateriel. Vi har haft en samsyn under väldigt många
              år. Det är också den typen av frågor som Kenneth G Forslund väljer
              att ställa.
            </seg>
            <seg xml:id="i-8e67d0ed9dcf8ce7-0">
              Sedan har vi Vänsterpartiet och Miljöpartiet som i stället radar
              upp ett antal länder och inte riktigt, tycker jag, håller frågorna
              på den nivå som det här handlar om. Det handlar ju om lagstiftningen.
              Det handlar om hur det såg ut 2009. Om De rödgröna nu går ut och
              säger att man vill ha en ny översyn, att man vill komma med ett
              förslag till ny lagstiftning tycker jag att det är väldigt viktigt
              att det också är inom de ramarna man väljer att diskutera.
            </seg>
            <seg xml:id="i-a1638348ba60c28a-0">
              Jag måste också få säga att det spontant inte känns som någon
              överdrivet förtroendeingivande bas för att ta fram en ny lagstiftning
              med två partier som i grunden motsätter sig all export av försvarsmateriel.
              Miljöpartiet gick till och med så långt i kammaren för bara något
              år sedan att man jämförde exporten av försvarsmateriel med att
              sälja knark på Sergels torg.
            </seg>
            <seg xml:id="i-61236895dee8c9d5-0">
              Det här är tragiskt och synd. Socialdemokraterna har verkligen
              varit ansvarstagande och pragmatiska. Nu känns det som att vi
              har en ny politik från De rödgröna som jag inte tror gagnar svensk
              försvarsindustri. Det är också tråkigt om vi inte kan ha den samsynen
              i så viktiga frågor.
            </seg>
          </u>
          <note type="speaker" xml:id="i-ea7a9cb1810fa9da-0">
            Anf. 156 MAX ANDERSSON (mp) replik:
          </note>
          <u who="max_andersson_531f93" xml:id="i-f0d3c1d79ade27ec-4">
            <seg xml:id="i-a766696e3a142231-0">
              Fru talman! Jag tänkte bredda diskussionen ytterligare.
            </seg>
            <seg xml:id="i-86ee9878e719a126-0">
              Jag tycker att handelsministern i dag i debatten har haft ett
              systemförsvarande perspektiv. Hon har lyft fram att det inte är
              deras fel. Socialdemokraterna var med om att fastställa regelverket.
              Regeringen har inte haft tid att göra några ändringar, men om
              det behövs någonting kanske de gör det sedan. Handelsministern
              säger att hon för närvarande är stolt över exporten. Jag hörde
              inte att hon förnekade att hon är stolt över att krigsmateriel
              för strid exporteras till länder som Saudiarabien.
            </seg>
            <seg xml:id="i-bb3aef8175aa3149-0">
              Det system vi har nu och som vi har haft sedan 1996 överlämnar
              en stor del av kontrollen till Inspektionen för strategiska produkter.
              Hon har flyttat bort de svåra avvägningarna från direkt politisk
              kontroll. ISP ska i frågor av särskild vikt kunna fråga politikerna.
              Av 10 000 ärenden sedan 1996 till 2004 överlämnades endast 15
              ärenden till regeringen att uttala sig om. Man fattade beslut
              om kontroversiella frågor, till exempel vapenexport till Indien
              och krigsmaterielexport till USA och Storbritannien under Irakkriget.
              Där brydde man sig inte om att fråga regeringen utan fattade beslut
              själva.
            </seg>
            <seg xml:id="i-322a2d734ea86075-0">
              Vi i Miljöpartiet vill att politiker ska ta ansvar för politiken.
              Man ska inte gömma sig bakom en myndighet.
            </seg>
          </u>
          <note type="speaker" xml:id="i-4c44349c199aa9e7-0">
            Anf. 157 Statsrådet EWA BJÖRLING (m) replik:
          </note>
          <u who="unknown" xml:id="i-efb8c3dc63258634-12">
            <seg xml:id="i-e9c660ee01c28e23-0">
              Fru talman! Jag vet att det här är min slutreplik, men jag måste
              få ställa en fråga. Jag vet att Miljöpartiet har väckt en egen
              motion inte tillsammans med Vänsterpartiet och Socialdemokraterna
              om att avskaffa ISP. Är detta möjligtvis anledningen till att
              man tycker att politikerna ska fatta alla besluten i stället för
              att ha en väl fungerande myndighet? Vi har en bred parlamentarisk
              samsyn i Exportkontrollrådet med representanter för alla sju partier,
              inklusive Miljöpartiet och Vänsterpartiet. Det är en lagstiftning
              och ett system som jag tycker har fungerat väl. Det är kanske
              därför jag talar i ett systemförsvarande perspektiv, som Max Andersson
              säger.
            </seg>
            <seg xml:id="i-37877073a2454b3f-0">
              Naturligtvis finns det alltid tillfälle för förbättringar av
              lagstiftning inom alla olika områden. Det handlar om anpassning
              till det som sker i EU, och det handlar om anpassning till det
              som sker i FN.
            </seg>
            <seg xml:id="i-1e2b7b497d3f5a33-0">
              Jag vill också påpeka att Sverige har varit aktivt i arbetet.
              Sverige är också aktivt för att se till att det blir ännu bättre
              reglering och kontroll när det handlar om massförstörelsevapen.
              Jag sade i mitt anförande att frågan hur vi kan vara med och påverka
              internationellt är viktig. Det handlar inte bara om Sverige här
              hemma där vi har en lagstiftning, är öppna och transparenta och
              har god kontroll utan det handlar till syvende och sist om hur
              det ser ut i övriga världen och hur vi kan hjälpa till att förbättra
              världen så att vi kan se fler länder som i framtiden har samma
              goda kontroll som Sverige.
            </seg>
          </u>
          <note xml:id="i-04cf560dd748642e-7">
            Överläggningen var härmed avslutad.
          </note>
          <note xml:id="i-044b878882fb7288-0">
            20 § Kontroll av produkter med dubbla användningsområden
          </note>
          <note xml:id="i-14db6f94ce5ea670-10">
            Föredrogs
          </note>
          <note xml:id="i-146e0c6eec4b3f58-1">
            Tredje vice talmannen konstaterade att ingen talare var anmäld.
          </note>
          <note xml:id="i-786ac87327c4ad56-0">
            21 § Uppskov med behandlingen av ärenden
          </note>
          <note xml:id="i-14db6f94ce5ea670-11">
            Föredrogs
          </note>
          <note xml:id="i-146e0c6eec4b3f58-2">
            Tredje vice talmannen konstaterade att ingen talare var anmäld.
          </note>
          <note xml:id="i-f49e600875be145c-0">
            22 § Uppskov med behandlingen av vissa ärenden
          </note>
          <note xml:id="i-14db6f94ce5ea670-12">
            Föredrogs
          </note>
          <note xml:id="i-146e0c6eec4b3f58-3">
            Tredje vice talmannen konstaterade att ingen talare var anmäld.
          </note>
          <note xml:id="i-cd88174ec01123d3-0">
            23 § Bordläggning
          </note>
          <note xml:id="i-af2d71fa5a3f6314-0">
            Anmäldes och bordlades
          </note>
          <note xml:id="i-2979003b719dadb5-0">
            24 § Anmälan om frågor för skriftliga svar
          </note>
          <note xml:id="i-ba3cea9b2c4e1aed-0">
            Anmäldes att följande frågor för skriftliga svar framställts
          </note>
          <note xml:id="i-f66d411e0351a759-0">
            den 18 juni
          </note>
          <note xml:id="i-393b61a18806a4b9-0">
            LiseLotte Olsson
          </note>
          <note xml:id="i-e8601fc9e4977c68-0">
            Peter Hultqvist
          </note>
          <note xml:id="i-02b7dbe28fa735b1-0">
            Margareta Persson
          </note>
          <note xml:id="i-6f8761deff1eeae2-0">
            Allan Widman
          </note>
          <note xml:id="i-f744694285736a26-0">
            Anne Ludvigsson
          </note>
          <note xml:id="i-f744694285736a26-1">
            Anne Ludvigsson
          </note>
          <note xml:id="i-6999fb247c54dcbc-0">
            Jennie Nilsson
          </note>
          <note xml:id="i-13540b660421ca7b-0">
            den 21 juni
          </note>
          <note xml:id="i-9a717f6273a3780c-0">
            Britta Rådström
          </note>
          <note xml:id="i-9a717f6273a3780c-1">
            Britta Rådström
          </note>
          <note xml:id="i-9a717f6273a3780c-2">
            Britta Rådström
          </note>
          <note xml:id="i-9a717f6273a3780c-3">
            Britta Rådström
          </note>
          <note xml:id="i-9a796b1863649b09-0">
            Hans Olsson
          </note>
          <note xml:id="i-9a796b1863649b09-1">
            Hans Olsson
          </note>
          <note xml:id="i-9a796b1863649b09-2">
            Hans Olsson
          </note>
          <note xml:id="i-9a796b1863649b09-3">
            Hans Olsson
          </note>
          <note xml:id="i-3762a310f51631cc-0">
            Marie Nordén
          </note>
          <note xml:id="i-a516f2fe33624661-0">
            Frågorna 2009/10:916918 redovisas i bilaga som fogats till riksdagens
            snabbprotokoll tisdagen den 22 juni.
          </note>
          <note xml:id="i-ed8f3db53541d7ea-0">
            Frågorna 2009/10:919931 redovisas i bilaga som fogats till riksdagens
            snabbprotokoll tisdagen den 29 juni.
          </note>
          <note xml:id="i-059a85ee781679b9-0">
            25 § Kammaren åtskildes kl. 20.05.
          </note>
          <note xml:id="i-c7c77062e0705ce9-0">
            Förhandlingarna leddes
          </note>
          <note xml:id="i-857805dfc308a825-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
