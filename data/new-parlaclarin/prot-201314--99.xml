<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2013</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2013</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201314--99</head>
          <docDate when="2013-04-10">2013-04-10</docDate>
        </div>
      </front>
      <body>
        <div>
          <note xml:id="i-8a6fdb7085587f0b-0">
            ﻿
          </note>
          <note xml:id="i-deb01c732b7b4b15-0">
            Riksdagens protokoll
          </note>
          <note xml:id="i-2c233f1769cbfc54-0">
            2013/14:99
          </note>
          <note type="date" xml:id="i-80391162ed7a018a-0">
            Torsdagen den 10 april
          </note>
          <note xml:id="i-4ad5478495decdea-0">
            Kl. 12:00 - 16:16
          </note>
          <note xml:id="i-f571acbb2abc2e51-0">
            1 § Justering av protokoll
          </note>
          <note xml:id="i-4df930d72e2c0d17-0">
            Protokollet för den 4 april justerades.
          </note>
          <note xml:id="i-f00ba9e4bacd7939-0">
            2 § Anmälan om återtagande av plats i riksdagen
          </note>
          <note xml:id="i-51f1e1e3732b0244-0">
            Talmannen meddelade att Eliza Roszkowska Öberg (M) skulle återta
            sin plats i riksdagen från och med den 11 april, varigenom uppdraget
            som ersättare skulle upphöra för Nils Oskar Nilsson (M).
          </note>
          <note xml:id="i-f50fe85c218aeb63-0">
            3 § Anmälan om subsidiaritetsprövning
          </note>
          <note xml:id="i-d927fd9bd85becc7-0">
            Talmannen anmälde att utdrag ur prot. 2013/14:31 för tisdagen
            den 18 mars i ärende om subsidiaritetsprövning av EU-förslag hade
            kommit in från finansutskottet.
          </note>
          <note xml:id="i-b83e37250eb95108-0">
            4 § Anmälan om fördröjda svar på interpellationer
          </note>
          <note xml:id="i-fa9575928edf7ebd-0">
            Följande skrivelser hade kommit in:
          </note>
          <note xml:id="i-192b77896090f333-0">
            Interpellation 2013/14:405
          </note>
          <note xml:id="i-5e71e8c877b9b6d5-0">
            Interpellation 2013/14:405 Nya problem med etableringslotsar
          </note>
          <note xml:id="i-0b13ca6d92613fdc-0">
            Interpellationen kommer att besvaras den 19 maj 2014.
          </note>
          <note xml:id="i-91c964fbd046ae8c-0">
            Skälet till dröjsmålet är redan inbokade engagemang.
          </note>
          <note xml:id="i-555ab29d5c84f1e4-0">
            Monica Rodrigo
          </note>
          <note xml:id="i-22eb3bb4cb78544d-0">
            Interpellation 2013/14:419
          </note>
          <note xml:id="i-5f36d21a95ae3209-0">
            Interpellation 2013/14:419 En mer lättillgänglig hemtjänst
          </note>
          <note xml:id="i-297e76a57f4fbc8b-0">
            Interpellationen kommer att besvaras den 13 maj 2014.
          </note>
          <note xml:id="i-91c964fbd046ae8c-1">
            Skälet till dröjsmålet är redan inbokade engagemang.
          </note>
          <note xml:id="i-a7b1bf4d5cc81d97-0">
            Marianne Jenryd
          </note>
          <note xml:id="i-88744448df192179-0">
            5 § Anmälan om faktapromemoria
          </note>
          <note xml:id="i-0f05168c30620329-0">
            Talmannen anmälde att följande faktapromemoria om förslag från
            Europeiska kommissionen hade kommit in och överlämnats till utskott:
          </note>
          <note xml:id="i-eac0c3cb2b60886c-0">
            KOM(2014) 130
          </note>
          <note xml:id="i-5802cae7a7386460-0">
            6 § Ärenden för hänvisning till utskott
          </note>
          <note xml:id="i-b058b4dd643f8ebd-0">
            Följande dokument hänvisades till utskott:
          </note>
          <note xml:id="i-5ac96a61500cf598-0">
            7 § Tilläggsavgift i domstol
          </note>
          <note type="speaker" xml:id="i-58151029e4454ed1-0">
            Anf. 1 MATTIAS JONSSON (S):
          </note>
          <u who="mattias_jonsson_1e696e" xml:id="i-0981aca285c19a23-0">
            <seg xml:id="i-a478603fbe53e8be-0">
              Herr talman! Vi ska nu debattera betänkande JuU20 om tilläggsavgift
              i domstol.
            </seg>
            <seg xml:id="i-d2e03a7cf3da2bae-0">
              I betänkandet avser man att genomföra en höjning av avgifterna
              till de allmänna domstolarna. De befintliga avgiftsnivåerna för
              de summariska förfarandena för betalningsföreläggande eller handräckning
              respektive administrativ hävning av firma eller varumärke är betydligt
              lägre än vad de nya avgifterna i de allmänna domstolarna kommer
              att vara.
            </seg>
            <seg xml:id="i-76d6fdf91af91b44-0">
              För att motverka att de summariska förfarandena används för att
              kringgå en högre ansökningsavgift i domstol anser regeringen i
              den proposition som det står om i betänkandet att en tilläggsavgift
              bör tas ut av tingsrätten när ett mål överlämnats dit.
            </seg>
            <seg xml:id="i-ab5e4938d75b7aa2-0">
              Det föreslås att tingsrätten ska avvisa ett mål om avgiften inte
              betalas. Vidare föreslås att tilläggsavgiften ska kunna ersättas
              som en rättegångskostnad och att den som beviljats rättshjälp
              inte ska betala tilläggsavgiften.
            </seg>
            <seg xml:id="i-6d59e12789f01fba-0">
              Regeringen avser att i en förordning återkomma med de nivåer
              man kommer att hamna på. Det presenteras inte här utan kommer
              senare i en förordning. Det är möjligt att nästa talare kommer
              att presentera det – vi får avvakta och se. Det är tänkt att detta
              ska träda i kraft den 1 juli 2014.
            </seg>
            <seg xml:id="i-d5f83d66c1de0dba-0">
              Vi socialdemokrater har inget emot de lagförslag som lämnas i
              propositionen. De är en följd av avgiftsförändringarna. Enligt
              propositionen är domstolsavgifterna i ett europeiskt perspektiv
              ganska låga. Efter ett möte på Domstolsverkets insynsråd kan jag
              konstatera att avgifterna har legat stilla utan att justeras i
              upp till 15 år. Därför kan det finnas skäl att se över dem.
            </seg>
            <seg xml:id="i-bfb3bd15ece1e1da-0">
              Det som är lite oroande är att vi i dag inte vet vad avgifterna
              kommer att bli eller hur mycket de ska höjas, men en fingervisning
              finns i Domstolsverkets framtagna rapport Ansöknings- och kungörandeavgifter
              vid allmän domstol . Avgiften för tvistemål är just nu 450 kronor.
              Domstolsverkets förslag innebär att den kan bli uppåt 2 850 kronor.
            </seg>
            <seg xml:id="i-c6de76763c91ba9d-0">
              Det har även kommit kritik om att kostnaderna för de nya avgifterna
              kan komma att överstiga tvistemålets värde.
            </seg>
            <seg xml:id="i-e6dd5b48f603c85a-0">
              Man kan föreställa sig att för en del människor blir avgiften
              så hög att vederbörande avstår från att driva en fråga i domstol.
              När regeringen nu kommer att genomföra förändringarna och höja
              avgifterna är det därför viktigt att hänsyn tas så att medborgarnas
              grundläggande rätt till domstolsprövning inte försvagas.
            </seg>
            <seg xml:id="i-f98459bc5ae50f8e-0">
              Vi menar därför att det är oerhört viktigt att en uppföljning
              sker efter ett år för att analysera avgiftsökningarna.
            </seg>
            <seg xml:id="i-4e038cd366801d85-0">
              Jag yrkar bifall till den reservation under punkt 2 som vi socialdemokrater
              har skrivit tillsammans med Vänsterpartiet och Miljöpartiet.
            </seg>
          </u>
          <note type="speaker" xml:id="i-21b1b644903cba54-0">
            Anf. 2 JAN R ANDERSSON (M):
          </note>
          <u who="yvonne_andersson_3ac6f9" xml:id="i-d8540d521959df03-0">
            <seg xml:id="i-88a48ad0f554a530-0">
              Herr talman! Sverige har ingen tradition av att ha höga avgifter
              i domstol, tvärtom. Man kan till och med säga att detta har manifesterats
              de senaste 20 åren genom att vi inte har höjt avgifterna i domstol
              en enda gång.
            </seg>
            <seg xml:id="i-1bcd712aeb7e3f3c-0">
              Propositionen är ingen kursändring i den frågan. Vi ska ha ett
              domstolväsen där tillgängligheten är hög och inte hindras av höga
              avgifter.
            </seg>
            <seg xml:id="i-1f10d7647f2a0f72-0">
              Den svenska traditionen med låga avgifter i domstol skiljer sig
              markant från Europa. Vi är det land som har i särklass lägst avgifter,
              bortsett från två länder i Europa som över huvud taget inte tar
              ut avgifter för olika förfaranden i domstol.
            </seg>
            <seg xml:id="i-b16ed0bb49040b50-0">
              I dag motsvarar de svenska avgifterna i domstol 0,8 procent av
              domstolarnas kostnader. Om man jämför ur ett nordiskt perspektiv
              är motsvarande siffra i Norge 10 ½ procent, i Finland 13 procent
              och i Danmark 44 procent. Även om vi kommer att justera upp avgifter
              i domstol kommer vi alltså fortfarande att ligga i bottenligan
              när det gäller avgifter.
            </seg>
            <seg xml:id="i-74e7ea517f170b5b-0">
              Förutom att man har högre avgifter i domstol i våra nordiska
              grannländer tillkommer många gånger andra avgifter såsom överklagandeavgifter,
              expedieringsavgifter och kungörandeavgifter. Det har vi inte i
              Sverige.
            </seg>
            <seg xml:id="i-a4613c2757e25a74-0">
              I ett europeiskt perspektiv ligger avgifternas del av domstolens
              totala kostnader i snitt på knappt 30 procent. Om man går på extremen
              och det land som har högst avgifter finansieras domstolskostnaden
              där med hela 77 procent. Sverige sticker verkligen ut och kommer
              att fortsätta att göra det även i fortsättningen.
            </seg>
            <seg xml:id="i-b4eb95191efcecf9-0">
              Man kan diskutera varför man ska ha avgifter. Det är klart att
              det inte är något stort sätt att finansiera Domstolsverkets kostnader.
              Vi menar dock att det är viktigt att avgifterna inte är så höga
              att man avskräcker människor från att söka sig till domstol men
              heller inte så låga att kostnaden blir försumbar. Avgifterna ska
              vara ett styrmedel.
            </seg>
            <seg xml:id="i-a3663a65e7c609ce-0">
              Herr talman! Ett enigt utskott står bakom att avgiftshöjningen
              ska ske, men som föregående talare sade har kostnaderna inte blivit
              presenterade ännu. Det kommer att göras i en förordning längre
              fram.
            </seg>
            <seg xml:id="i-6c13d919c9213125-0">
              Skälet till avgiftshöjningen är, som vi var inne på, att vi har
              en väldigt låg nivå. Det aviserades även i den förra budgetpropositionen,
              BP 13, att vi har låga nivåer och att de inte har blivit uppskrivna
              sedan 1995.
            </seg>
            <seg xml:id="i-1befe432a2548524-0">
              I den förra budgetpropositionen påtalade regeringen också att
              man ska höja avgifterna men att dessa självfallet ska bestämmas
              så att de inte riskerar att komma i konflikt med rätten till domstolsprövning.
            </seg>
            <seg xml:id="i-2b549e4b02771eb9-0">
              De nya avgifterna har remissbehandlats. Under behandlingen framkom
              en del synpunkter bland annat på avgifterna för förenklade tvistemål.
              Min erfarenhet är att regeringen har lyssnat in dessa synpunkter.
              Det är också helt i linje med det vi har sagt. Det ska vara en
              sådan hantering att man inte ska förhindra att människor söker
              domstol. Men det ska inte heller vara så låga avgifter att det
              blir helt försumbart.
            </seg>
            <seg xml:id="i-f135b478217a9b43-0">
              Man kan också konstatera att vissa av de avgiftshöjningar som
              Domstolsverket föreslår är så pass låga att de inte ens når upp
              till vad en normal indexering av kostnad skulle göra. Jag tror
              att det finns en väldigt liten oro från oppositionen över att
              de kommande avgifterna ska bli så pass höga att det kommer att
              äventyra rätten till domstolsprövning.
            </seg>
          </u>
          <note xml:id="i-a7534d71961041f3-0">
            Med detta, herr talman, vill jag yrka avslag på motionen och
            bifall till förslaget i betänkandet.
          </note>
          <note xml:id="i-305e23851a2a022f-0">
            Överläggningen var härmed avslutad.
          </note>
          <note xml:id="i-117ab3f749fe4e71-0">
            8 § Fri- och rättigheter
          </note>
          <note type="speaker" xml:id="i-7b064e3489fc8efd-0">
            Anf. 3 JONAS ÅKERLUND (SD):
          </note>
          <u who="jonas_akerlund_38a542" xml:id="i-ddbb0d8c8c900b36-0">
            <seg xml:id="i-570a1797ae092e0f-0">
              Herr talman! Jag tror att Peter Eriksson kommer att komma till
              debatten, och jag antar att han kommer att redogöra för utskottsmajoritetens
              ställningstagande i betänkandet om fri- och rättigheter. Därför
              nöjer jag mig med att säga några ord om våra reservationer.
            </seg>
            <seg xml:id="i-fbee152b1b3151c1-0">
              Den ena reservationen gäller unga flickor. Vi ser ofta rapporter
              om att många unga inte har möjlighet att göra viktiga, egna livsval.
              Man tvingas in i en situation utifrån en kulturell bakgrund. Vi
              ser ibland siffror på att det handlar om 70 000.
            </seg>
            <seg xml:id="i-1a482c136626c4f9-0">
              Det är ett stort problem, och som vi ser det är det särskilt
              viktigt att flickor får möjlighet att alldeles fritt välja hur
              de vill ha sina liv i framtiden. Därför tycker vi att en sådan
              starkt laddad symbol som slöja på flickor under 15 år och i offentliga
              verksamheter inte bör vara tillåten.
            </seg>
            <seg xml:id="i-95290a9c9558fb88-0">
              Den påverkar också hur unga pojkar ser på flickor och flickornas
              roll. Jag har själv sett, vid ett tillfälle, då jag var på Medborgarplatsen
              – det var fredag, en varm, fin dag – hur ett par unga flickor
              satt och åt glass på en bänk. De var klädda som svenska flickor
              brukar vara klädda när det är varmt, inte utmanande men lätt.
              Sedan blev det tid för gudstjänst i moskén, och en ström av folk
              passerade. Jag såg också hur ett par yngre killar gick fram till
              flickorna och talade om för dem att de skulle ge sig därifrån.
              Det passade sig nämligen inte att de var klädda på det sättet
              när man var på väg till moskén.
            </seg>
            <seg xml:id="i-d83b0caa89788836-0">
              Det här är väldigt olyckligt för framtiden. Att man som vuxen
              gör precis de val man vill är helt rätt, men unga människor bör
              få behålla sin valfrihet – så långt det är möjligt.
            </seg>
            <seg xml:id="i-721c42429715bd35-0">
              Den andra reservationen gäller medborgarskapet. Vi avser naturligtvis
              inte att göra någon statslös. Men om en utländsk medborgare kommer
              hit, behåller sitt medborgarskap och därutöver får ett nytt menar
              vi att det ändå måste finnas gränser för vad man kan göra och
              ändå få behålla medborgarskapet. Om man har fått det på uppenbart
              falska grunder bör det vara som med allt annat man får på falska
              grunder – det ska återkallas. Om man deltar i terroristaktiviteter
              eller liknande saker som är klart skadliga för Sverige som stat
              bör man inte längre kunna behålla sitt medborgarskap.
            </seg>
            <seg xml:id="i-4e78dd58617060c3-0">
              Med det yrkar jag bifall till våra reservationer.
            </seg>
          </u>
          <note type="speaker" xml:id="i-b7a661257ea21d55-0">
            Anf. 4 MIA SYDOW MÖLLEBY (V):
          </note>
          <note xml:id="i-4cff14e007f8c4ae-0">
            Herr talman! Vi diskuterar alltså konstitutionsutskottets betänkande
            nr 14 som handlar om fri- och rättigheter och deras reglering
            i svensk lagstiftning.
          </note>
          <u who="mia_sydow_molleby_80af82" prev="cont" xml:id="i-176597aa5e31ce95-0">
            <seg xml:id="i-e83b790068777623-0">
              I regeringsformens 1 kap. anges att den offentliga makten utövas
              med respekt för alla människors lika värde och för den enskilda
              människans frihet och värdighet. Det är också upp till det allmänna
              att ta ansvar för att leva upp till detta, men det finns ingen
              rättighetslagstiftning i just den delen som ger den enskilde möjlighet
              att hänvisa till det. Däremot är det förstås en utgångspunkt att
              det ska vara en grund för den rättstolkning som sedan görs i övriga
              rättsregler.
            </seg>
            <seg xml:id="i-d8960bce2c8b6199-0">
              Som det är i dag är det flera konventioner som inte är inkorporerade
              i svensk rätt, bland annat barnkonventionen, vilket leder till
              att den inte är giltig som svensk lag även om man förutsätter
              att svensk lag lutar sig på, använder sig av och ska vara i samklang
              med de konventioner vi har biträtt. Men när det blir konflikter
              mellan svensk lagstiftning och barnkonventionen går svensk lagstiftning
              före. Det händer ibland, och det kan ställa till problem. Vår
              uppfattning är att barnens rätt alltid måste komma i första rummet.
            </seg>
            <seg xml:id="i-fbf19a5a2dbd45c0-0">
              År 2003 infördes barnkonventionen som norsk lag. Man har gjort
              utvärderingar i Norge och även i Sverige. Under 2009 gjordes utvärderingar
              både i svensk lagstiftning och rättskipning och i gällande norsk.
              Sverige får påfallande ofta kritik för att barns rättigheter inte
              lyfts fram. Det kan gälla i till exempel vårdnadstvister, och
              det kan gälla barns egna skäl för asylprövning och så vidare där
              barnen inte kommer i första rummet.
            </seg>
            <seg xml:id="i-339ce6cd6f1f95e6-0">
              I Norge ser det annorlunda ut. De har kommit mycket längre vad
              gäller rättigheter för barn, och den utvärdering som gjordes visade
              inte heller på att det skulle vara några problem med det. Därför
              anser vi att Sverige också bör gå vidare och inkorporera flera
              mänskliga rättigheter i svensk rättskipning.
            </seg>
            <seg xml:id="i-4d0433b7e01acd40-0">
              Herr talman! Den offentliga makten ska utövas med respekt för
              alla människors lika värde. I regeringsformen finns bestämmelser
              om de grundläggande fri- och rättigheterna. Om dessa ska begränsas
              får det endast göras för att tillgodose ändamål som är acceptabla
              i ett demokratiskt samhälle. Rättigheterna gäller gentemot det
              allmänna och inte mellan enskilda. En begränsning får inte göras
              enbart på grund av politisk, religiös, kulturell eller annan åskådning.
              Det här är mycket viktigt att komma ihåg och också att lyfta fram
              i alla de sammanhang där angrepp på fri- och rättigheter sker.
            </seg>
            <seg xml:id="i-a0346b48fee917f3-0">
              Vårt samhälle ska bygga på respekt för varandra, och rättesnöret
              måste vara alla människors lika värde. Vi ska inte, som offentlig
              makt, bestämma vad en annan människa ska bära för klädedräkt.
              Var och en måste ha friheten att klä sig som man vill. Därför
              är det otänkbart att tillstyrka Sverigedemokraternas förslag om
              förbud för flickor under 15 år att bära slöja i offentliga verksamheter.
            </seg>
            <seg xml:id="i-7b17a362812c5e06-0">
              Det finns situationer där det inte är lämpligt att helt täcka
              sitt ansikte. Vi har haft den diskussionen många gånger. Skolverket
              har också gått ut med rekommendationer. Ett barn och en ungdom
              i skolan måste kunna se och kommunicera med sin lärare. Men då
              pratar vi om heltäckande slöja. Då är inte det ett lämpligt plagg,
              men det är inte det vi talar om här.
            </seg>
            <seg xml:id="i-2a2f9307174a491c-0">
              Här är förslaget ett förbud mot att bära slöja i offentliga verksamheter.
              Ett sådant förslag tycker jag säger mer om rädslor, fördomar och
              vilja till likriktning än om viljan att respektera allas lika
              värde, allas rätt till sin kultur, sin religion och sina traditioner
              och att bejaka mångfald. Det finns inga sakliga och proportionerliga
              skäl till ett sådant förbud.
            </seg>
            <seg xml:id="i-82e8e7696d3c9641-0">
              Herr talman! Ingen svensk medborgare som är eller har varit bosatt
              i riket får fråntas sitt medborgarskap. Detta regleras i regeringsformen.
              Ett medborgarskap har ett starkt grundlagsskydd och ska ge den
              enskilde en rättstrygghet. Innan man kan ansöka om och beviljas
              medborgarskap ska ett antal krav vara uppfyllda. Har du väl fått
              medborgarskap ska du kunna känna trygghet i att det här är ditt
              land och du har rätt att stanna. Det är ditt land, och du har
              samma rättigheter och skyldigheter som den som har fötts som svensk
              medborgare.
            </seg>
            <seg xml:id="i-4c65f5165d29c0f2-0">
              Däremot kan ett uppehållstillstånd – innan man får medborgarskap
              – en nationell visering och ett arbetstillstånd återkallas om
              någon medvetet lämnat oriktiga uppgifter eller medvetet förtigit
              omständigheter som varit av betydelse för att få tillståndet.
              Frågan om att återkalla ett medborgarskap har utretts. Utredningen
              hade att titta på om det skulle vara möjligt. Man lade fram ett
              förslag om att det kunde finnas en sådan möjlighet, men det fanns
              samtidigt många och starka skäl som talade emot en sådan lagstiftning.
              Något förslag till lagstiftning har inte kommit, och konstitutionsutskottet
              är heller inte berett att föreslå någon förändring.
            </seg>
            <seg xml:id="i-8e56b511446fe5f6-0">
              Den sista frågan jag vill ta upp är införlivande av konventioner
              om mänskliga rättigheter i svensk rätt. Här finns en hel del att
              göra. Från Socialdemokraternas sida har vi under ett antal år
              motionerat om att göra barnkonventionen till svensk lag. Vi funderade
              på det under ganska många år och var lite tveksamma, men nu har
              vi gjort det ställningstagandet.
            </seg>
            <seg xml:id="i-df451560003695bc-0">
              Enligt Delegationen för mänskliga rättigheter finns det argument
              både för och emot inkorporering av många av konventionerna. Både
              delegationen och utvärderingen av den nationella handlingsplanen
              pekar på att det fordras en grundlig analys av vilka konventioner
              som i så fall kan vara lämpliga att inkorporera.
            </seg>
            <seg xml:id="i-dfca27e68b5f7119-0">
              Men, herr talman, vi väntar fortfarande på den tredje handlingsplanen
              för mänskliga rättigheter som regeringen har utlovat. Det är ganska
              många år sedan vi i Sverige hade en handlingsplan, och det tycker
              jag är bedrövligt. Frågan har utvärderats, delegationen har tillsats,
              men ändå har det inte hänt något under flera år.
            </seg>
            <seg xml:id="i-f1b6086c990c6769-0">
              När vi fick propositionsförteckningen var den utlovad till mars
              2014. Sedan hade jag en interpellationsdebatt med integrationsminister
              Ullenhag, och då sade han att den kommer någon gång under 2014.
              Den finns uppsatt för behandling och i betänkanden från konstitutionsutskottet,
              men vi har fortfarande inte sett den. Vi får väl se om den kommer
              över huvud taget innan mandatperioden är slut. Bara det skulle
              egentliga kunna vara skäl att bifalla någon av de reservationer
              som V eller MP har i betänkandet, men vi har valt att inte föregripa
              den utlovade skrivelsen. Vi lever fortfarande med förhoppningen
              att den kommer till riksdagen.
            </seg>
          </u>
          <note xml:id="i-b866c84749da3b0d-0">
            I 2 kap. i regeringsformen anges vilka grundläggande fri- och
            rättigheter som gäller för den enskilda människan. I anslutning
            till det tänkte jag tala om vår reservation, nr 4 som jag härmed
            yrkar bifall till. Den handlar om inkorporering av ytterligare
            konventioner om mänskliga rättigheter i svensk rätt.
          </note>
          <note xml:id="i-2b4df8c84108beb9-0">
            Därför yrkar jag bifall till reservation nr 4, min egen reservation,
            och avslag på reservation 3.
          </note>
          <note xml:id="i-f07275ec1220aaa5-0">
            Anf. 5 HELENE PETERSSON i Stockaryd (S):
          </note>
          <note xml:id="i-d70f48af1b252556-0">
            Med det, herr talman, tillstyrker vi utskottets förslag i betänkandet
            i dess helhet.
          </note>
          <note type="speaker" xml:id="i-1b35b428958a2c3d-0">
            Anf. 6 CECILIA BRINCK (M):
          </note>
          <u xml:id="i-b337d925b7c43911-0" who="unknown">
            <seg xml:id="i-9427ce05d2c1b81d-0">
              Herr talman! Utskottet är i allt väsentligt enigt vad gäller
              det här betänkandet. Jag tänkte därför uppehålla mig vid några
              av de frågor där vi inte är eniga. Dels ska jag ta upp lite av
              det som behandlas i reservationerna, dels ska jag tala om några
              motionsyrkanden som inte har följts upp i reservationer. Det gör
              jag av rent pedagogiska skäl. Betänkandet innehåller nämligen
              många motioner från Sverigedemokraterna, och i all sin fördomsfulla
              inskränkthet ger de en utmärkt bild av vad Sverigedemokraterna
              faktiskt står för.
            </seg>
            <seg xml:id="i-dc0df53a244b6d4a-0">
              Låt mig därför, herr talman, göra en liten resa i Sverigedemokraternas
              värld. Vi börjar med de etniska, språkliga och religiösa minoriteterna.
              Där föreslår motionärerna att det som anges i 1 kap. 2 § sjätte
              stycket regeringsformen om etniska, språkliga och religiösa minoriteter
              ska strykas. Det är nödvändigt, säger motionärerna, att återgå
              till inställningen att Sverige har en majoritetskultur, den svenska,
              och att alla som vill bosätta sig i Sverige ska vara skyldiga
              att ta till sig denna majoritetskultur och anpassa sig efter den.
              Assimilering är det begrepp som det handlar om här.
            </seg>
            <seg xml:id="i-2e80aaa6a849ac45-0">
              Jag kan inte undanhålla kammaren Sverigedemokraternas beskrivning
              av hur det ser ut i dagens Sverige: Idag försöker regeringen och
              de tre rödgröna oppositionspartierna göra Sverige till ett mångkulturellt
              land med en befolkning bestående uteslutande av olika etniska
              minoriteter. Lever vi på samma planet? Nu är jag skåning, och
              vi är väl också en etnisk minoritet i Sverigedemokraternas värld.
              Samerna ska dock få behålla och utveckla ett eget kultur- och
              samfundsliv, men deras särrättigheter vill man avskaffa; det handlar
              alltså om de renägande samerna, som får se sig om efter annan
              sysselsättning i Sverigedemokraternas värld.
            </seg>
            <seg xml:id="i-348bd2a6ee069c1d-0">
              Vad den svenska majoritetskulturen är och vilka uttryck den får
              ta sig får vi inte riktigt veta, men det är rätt frestande att
              fundera lite över det. Vilka kulturella uttryck ska vara tillåtna?
              Måste vi alla vara med i Svenska kyrkan? Vilka tavlor ska tas
              ned från väggarna på Nationalmuseum för att de ger uttryck för
              osvenska kulturella impulser? Vilka skådespel ska Dramaten få
              uppföra? Vilken mat ska vi få äta? Vilka böcker ska vi läsa? Det
              går inte att i all evighet tala om det svenska och om svenskheten
              utan att någon gång definiera och tala om exakt vad man menar.
            </seg>
            <seg xml:id="i-3cd5b3beb72ead7b-0">
              Religions- och åsiktsfrihet är oerhört viktiga inslag i en demokratisk
              rättsstat. Det regleras i nationell lagstiftning och i internationella
              konventioner som Sverige anslutit sig till. Men i Sverigedemokratland
              är de rättigheterna begränsade, åtminstone för somliga. Möjligen
              får muslimer fortsätta att vara muslimer bara det inte märks och
              syns. Inga böneutrop från moskéerna ska få förekomma. Att kyrkorna
              ska få fortsätta att ringa i klockor är dock ett förslag. I det
              sammanhanget bör nämnas att det finns en enda moské i Sverige
              där böneutrop är tillåtet, och det är moskén i Fittja. Den tidsgräns
              som beslutades i samband med det gick ut för några veckor sedan.
              Men till och med det är för mycket för Sverigedemokraterna, som
              inte tycker att det ska få finnas böneutrop någonstans.
            </seg>
            <seg xml:id="i-c542a0214d69cdb3-0">
              Förbud mot burka och niqab vill man ha, och de män som tvingar
              kvinnor att bära burka eller niqab ska straffas för det. Utgångspunkten
              är att inga kvinnor frivilligt väljer att bära burka eller niqab,
              vilket är direkt fel. Sverigedemokraterna tycks tro att ojämlikhet
              är en muslimsk uppfinning. Det behöver påpekas att det redan i
              dag finns ett brott som heter olaga tvång, 4 kap. 4 § brottsbalken.
            </seg>
            <seg xml:id="i-6ea1f05f029c59d0-0">
              Slöjförbud på offentlig plats, visserligen bara för flickor under
              15, föreslår man, och försöker motivera det med luddiga resonemang
              om åsiktsfrihet, kvinnoförtryck och slöjans innebörd. Ja, den
              slöja muslimska flickor och kvinnor bär har religiös och politisk
              innebörd. Än sen då?
            </seg>
            <seg xml:id="i-c1eb904c0e8848fa-0">
              Vill man förbjuda alla yttre attribut med religiös och politisk
              betydelse? Jag ser dagligen T-shirtar, väskor och olika accessoarer
              med politiska budskap som jag inte alls gillar. Detsamma gäller
              säkert alla andra som sitter i plenisalen i dag. Hur ska vi göra
              med dem? Förbjuda dem helt? Förbjuda dem för alla under 15? Och
              den huvudduk som icke-muslimska kvinnor då och då använder, vad
              ska vi göra med den? Det vore intressant om reservanten – här
              finns en reservation – också kunde utveckla närmare hur han tänker
              sig att det förbudet ska upprätthållas och vilken typ av kontrollapparat
              han tycker är rimlig.
            </seg>
            <seg xml:id="i-8e4e0e727f0e8d4b-0">
              Herr talman! Nu kommer vi till en av Sverigedemokraternas favoritfrågor,
              den om olika sorters medborgarskap. Sverigedemokraterna vill nämligen
              införa en ny sorts medborgarskap, ett villkorat medborgarskap.
            </seg>
            <seg xml:id="i-1b646cd5ce9a3939-0">
              I dagens system är man medborgare eller inte, precis som Helene
              Petersson nyss förklarade. Det är inte villkorat, och det kan
              inte återkallas. Sverigedemokraterna vill ha en ny sort, en B-sort,
              som är villkorad. Det kan man argumentera för under vissa omständigheter.
              Man kan ha en argumentation om att den som lurat, mutat eller
              fuskat sig till medborgarskap faktiskt ska kunna se det återkallat.
              Man ska inte kunna lura systemet, inte kunna lura sig till den
              typen av förmån.
            </seg>
            <seg xml:id="i-88b13bcc7661a998-0">
              Det skulle kunna vara en rimlig ordning, men nu nöjer sig Sverigedemokraterna
              inte med det. Den som söker svenskt medborgarskap ska dessutom
              avkrävas en ed om att han eller hon svär trohet och lojalitet
              mot Sveriges konung, svenska staten och den svenska nationen.
              Utländska republikaner göre sig således icke besvär.
            </seg>
            <seg xml:id="i-b70e5121fb73c369-0">
              Människor som begått vissa typer av brott ska kunna berövas sitt
              medborgarskap. Människor som reser utomlands för att, som det
              står, delta i träning med islamistiska terrornätverk ska kunna
              se sitt medborgarskap återkallat. Man får väl anta att etniska
              svenskar som reser utomlands för att delta i sådana aktiviteter
              ska kunna fortsätta att vara medborgare. Motionärerna skriver
              i alla fall ingenting om det.
            </seg>
            <seg xml:id="i-c8fbb8c0db45725f-0">
              Herr talman! Ett system med villkorade medborgarskap av det slaget
              är inte rättssäkert. Antingen är man medborgare, och då förblir
              man det, eller också är man det inte.
            </seg>
            <seg xml:id="i-07297c07ef1c28d9-0">
              Beträffande den kategori jag nyss nämnde, de som fuskar, mutar
              eller lurar sig till sitt medborgarskap, kan man faktiskt hävda
              att om systemet låter sig luras får systemet stå sitt kast. Om
              vi brister i våra kontrollfunktioner och inte gör det som vi ska
              göra för att kontrollera en medborgarskapsansökan är det vårt
              problem. Då måste vi strama upp rutinerna och förbättra kontrollen
              i stället för att kompromissa med rättssäkerheten. Jag vill, precis
              som Helene Petersson nyss, påpeka att frågan har utretts och att
              man kommit fram till att det finns väldigt starka skäl som talar
              mot att införa möjligheten att återkalla medborgarskap.
            </seg>
            <seg xml:id="i-d4772d0f105d6525-0">
              Och beträffande återkallande av medborgarskap för dem som begått
              vissa brott, vad finns det för garantier för att inte antalet
              sådana brott skulle utvidgas i enlighet med hur de politiska vindarna
              blåser? Om Sverigedemokraterna får inflytande över rättspolitiken,
              vilket Gud förbjude, vem tror då att de skulle kunna motstå frestelsen
              att använda en sådan här möjlighet att beröva människor deras
              medborgarskap och på så sätt bli av med människor de inte tycker
              ska få vara här?
            </seg>
            <seg xml:id="i-ebce18fbabb45bd4-0">
              Herr talman! Det är sådana här Sverigedemokraterna är. Det är
              så här de tycker. Xenofobin, rädslan, inskränktheten och okunnigheten
              lyser igenom på varenda rad. Låt oss gemensamt arbeta för tolerans,
              mångfald, öppenhet och mänskliga rättigheter och därmed motverka
              och motarbeta Sverigedemokraternas värderingar. Just nu försöker
              jag dra mitt strå till stacken genom att yrka bifall till utskottets
              förslag.
            </seg>
          </u>
          <note type="speaker" xml:id="i-01a3cfdb1ada5bf5-0">
            Anf. 7 KARIN GRANBOM ELLISON (FP):
          </note>
          <u who="karin_granbom_1f4a4d" xml:id="i-4d237c8d12b63298-0">
            <seg xml:id="i-90cefe3229185da5-0">
              Herr talman! Det här är ett betänkande som tar upp många olika
              frågor kring de medborgerliga fri- och rättigheterna. I samtliga
              frågor finns det också en mycket bred majoritet bakom utskottets
              förslag till beslut, och i många fall är utskottet helt enigt.
              Det är bra, eftersom detta är frågor som handlar om några av de
              mest fundamentala frågorna i det demokratiska systemet.
            </seg>
            <seg xml:id="i-0c5ceadd67aecbcb-0">
              Den lagstiftning vi har ska inte bara tåla användning när det
              är vackert väder, alltså när demokratin är stark och fungerande.
              Den måste också fungera som ett skydd för fri- och rättigheterna
              i ett skymningsläge, om demokratin skulle vara trängd och det
              skulle råda politisk oro i landet. I dag kan det låta som ett
              helt osannolikt scenario. Men när det gäller de medborgerliga
              fri- och rättigheterna måste vi tänka att dessa i alla lägen ska
              ha ett starkt lagskydd som värn för den enskilde. Alla förändringar
              av lagstiftningen som inskränker fundamentala fri- och rättigheter
              måste därför ske med största varsamhet och eftertanke.
            </seg>
            <seg xml:id="i-17bf154d08c78e3a-0">
              I det här betänkandet behandlas ett par motioner om medborgarskap.
              Det kan man kanske tycka är underligt, eftersom frågor om svenskt
              medborgarskap vanligtvis hanteras i socialförsäkringsutskottet.
              Orsaken till att dessa motioner hamnat på konstitutionsutskottets
              bord är att de inte handlar om villkoren för hur man får bli svensk
              medborgare. De handlar i stället om att införa lagstiftning om
              att ta ifrån individer deras svenska medborgarskap. Det är detsamma
              som att ta ifrån en person alla de fri- och rättigheter som följer
              med medborgarskapet.
            </seg>
            <seg xml:id="i-da8aab9fc3101a4d-0">
              Till att börja med berövas personen rätten att rösta i riksdagsval
              och får därmed inte kandidera till riksdagen, ej heller vara medlem
              av regeringen. Personen får inte heller medverka i den dömande
              makten, varken som domare eller som nämndeman. Dessutom kan personen
              utvisas på livstid ur Sverige.
            </seg>
            <seg xml:id="i-64bbde7ec735a4f7-0">
              För auktoritära regimer har fråntagande av medborgarskap varit
              ett medel för att straffa politiska motståndare eller förfölja
              minoriteter. Med den ena eller andra förevändningen berövar regimen
              sina motståndare medborgarskapet och kan på så vis rensa ut dem
              från parlament, regering och domstolar. I nästa steg kan man utvisa
              dem ur landet.
            </seg>
            <seg xml:id="i-f14d27b200af0138-0">
              Det är naturligtvis djupt stötande för den allmänna rättskänslan
              att det finns personer som lyckats fuska till sig medborgarskap.
              Men man måste också vara medveten om att det är förenat med stora
              risker att ge staten rätt att i vissa lägen ta ifrån människor
              deras medborgarskap.
            </seg>
            <seg xml:id="i-eef6b828d2c6d312-0">
              Frågan om att återkalla medborgarskap som beviljats på falska
              grunder har utretts av den förra socialdemokratiska regeringen.
              Samma fråga berörs också i resonemangen i Medborgarskapsutredningen,
              som lade fram sitt betänkande förra året. Jag kan konstatera att
              ingen regering, oavsett partifärg, har sett det möjligt att lägga
              fram en sådan lagstiftning. Detta är en fråga där stora värden
              ligger i vågskålen, och därför måste man vara mycket varsam.
            </seg>
            <seg xml:id="i-1d86518284a61b11-0">
              Jag vill också beröra de reservationer som finns om att inkorporera
              vissa centrala konventioner om mänskliga rättigheter direkt i
              svensk lag. På det här området pågår redan på alliansregeringens
              uppdrag ett utredningsarbete i frågan om att införliva FN:s barnkonvention
              i svensk rätt. Utredaren Anita Wickström ska vara färdig senast
              i mars 2015. Jag välkomnar detta, och från Folkpartiets sida ser
              jag fram emot den dag då detta blir verklighet.
            </seg>
            <seg xml:id="i-c6083c01f62da612-0">
              Oavsett om dessa konventioner inkorporeras direkt i svensk rätt
              eller, vilket är det brukliga, vi i stället gör anpassningar av
              gällande lagstiftning är dock Sverige självklart bundet av de
              konventioner vi ratificerat. När regeringens utredare Hans Ytterberg
              år 2011 utvärderade regeringens nationella handlingsplan för mänskliga
              rättigheter föreslog han att frågan om ytterligare konventioner
              ska inkorporeras direkt i lagstiftningen borde utredas i särskild
              ordning. Det är detta som nu sker med barnkonventionen, och regeringen
              fortsätter att titta på utredningens förslag vad gäller övriga
              konventioner. Jag tycker att det är rimligt att denna fråga analyseras
              noggrannare i stället för att konstitutionsutskottet skyndar i
              förväg trots att beredningen fortsätter. Därför står jag bakom
              utskottets förslag också i denna del.
            </seg>
            <seg xml:id="i-b4c501a1869952e3-0">
              Också i övrigt står jag givetvis bakom utskottets resonemang,
              och jag yrkar därför bifall till förslaget i betänkandet i dess
              helhet.
            </seg>
          </u>
          <note type="speaker" xml:id="i-35432ac3751db964-0">
            Anf. 8 PER-INGVAR JOHNSSON (C):
          </note>
          <u who="per-ingvar_johnsson_f55650" xml:id="i-bf794814b5fa4438-0">
            <seg xml:id="i-473478259787b073-0">
              Herr talman! I vårt betänkande från konstitutionsutskottet om
              fri- och rättigheter, KU14, framgår det att 14 av de 21 motioner
              som behandlats i betänkandet är inlämnade av ledamöter från Sverigedemokraterna.
              Som jag uppfattar det är de förslag som Sverigedemokraterna vill
              få genomförda i vårt samhälle sådana att de går ut på att begränsa
              människors fri- och rättigheter i Sverige.
            </seg>
            <seg xml:id="i-819d4a1119f80009-0">
              Sverigedemokraterna vill att alla genom lagar och förbud ska
              anpassa sig till det som Sverigedemokraterna anser vara svenskt.
              I en sverigedemokratisk motion lyfts det fram att man vill ta
              bort det skydd för etniska, språkliga och religiösa minoriteter
              som finns i vår grundlag regeringsformen. I andra motioner handlar
              det om hur man får vara klädd när man vistas på offentlig plats
              i Sverige. Som jag ser det ska vi inte genom lagstiftning förbjuda
              viss klädsel om den inte är till skada för andra människor. Detta
              gäller över huvud taget i den här typen av frågor. Vi ska inte
              inskränka människors fri- och rättigheter om de inte utövas på
              ett sätt som är till allvarlig skada för andra människor. Frågan
              vad som är svenskt är inte så enkel att vi kan lagstifta och dra
              gränser på det sättet, som jag ser det.
            </seg>
            <seg xml:id="i-2fe6e615f0f4e806-0">
              Därför vill jag yrka bifall till förslaget i konstitutionsutskottets
              betänkande.
            </seg>
          </u>
          <note type="speaker" xml:id="i-14da82beae4938cd-0">
            Anf. 9 TUVE SKÅNBERG (KD):
          </note>
          <u who="tuve_skanberg_9d0e2f" xml:id="i-c934b26f2aee796a-0" next="cont">
            <seg xml:id="i-577d94d0d44b0b26-0">
              Herr talman! Jag yrkar bifall till förslaget i betänkande KU14
              i dess helhet. Jag kan instämma i vad mina kamrater i allianspartierna
              och andra redan har argumenterat för i enlighet med det näst intill
              eniga utskottets motivering i betänkandet. Det är ett motionsbetänkande
              med 37 motioner, räknar jag till. Alla avslås, vilket är brukligt.
              Kristdemokraternas motioner avslås också, även mina egna. Det
              kan möjligen vara lite besvärligt, men man vet ju att riksdagen
              avslår i princip alla motioner. Och när till äventyrs tiden har
              kommit i fatt en motion, så att den redan har uppfyllts när den
              behandlas i kammaren, då avslår vi den därför att den redan är
              uppfylld. Sådana är villkoren.
            </seg>
            <seg xml:id="i-bcfed80484dfd8ab-0">
              Vi har en lite speciell motion i dag eller, rättare sagt, ett
              speciellt förhållande, för de motioner som tidigare under mandatperioden
              har behandlats av konstitutionsutskottet behandlas nu i förenklad
              ordning. Vi hänvisar bara kort till tidigare ställningstaganden
              från KU – det finns ingen motivtext. Men nu har det kommit till
              riksdagskansliets kännedom – det har också stått i en tidningsartikel
              – att det senare kommer att yrkas bifall till en motion, 2013/14:K344
              av Julia Kronlid med flera.
            </seg>
            <seg xml:id="i-979e86c1f58cf5ab-0">
              Det har inte hänt tidigare. Det är en lite ny situation. Vi har
              alltså ingen text att peka på i dagens betänkande. Låt mig därför
              få gå lite grann djupare. Motionen tar nämligen upp den viktiga
              frågan om samvetsfrihet, och det är inte konstitutionsutskottets
              vana att ta lätt på svenska grundlagar där samvetsfriheten finns
              med.
            </seg>
          </u>
          <note xml:id="i-cf24c2520483c3fd-0">
            Konungen bör ingens samvete tvinga eller tvinga låta. Så löd
            orden om samvetsfrihet i 1809 års regeringsform, alltså för drygt
            200 år sedan. Den här formuleringen har gällt ända till i dag
            med ett uppehåll på 20 år. Från grundlagsreformen 1974 fram till
            1994 fanns inte den formuleringen med. Men i och med att den europeiska
            konventionen angående skydd för de mänskliga rättigheterna och
            de grundläggande friheterna införlivades i svensk lagstiftning
            1994 kom den tillbaka. Rätten till samvetsfrihet garanteras nämligen
            i Europakonventionen, artikel 9, där det uttrycks så här: Var
            och en har rätt till tankefrihet, samvetsfrihet och religionsfrihet.
            Samma sak garanterar FN:s deklaration om de mänskliga rättigheterna
            i artikel 18.
          </note>
          <u who="tuve_skanberg_9d0e2f" prev="cont" xml:id="i-7f2967ab6de0c4e6-0">
            <seg xml:id="i-82984320b906abc2-0">
              Det gäller för oss alla. Sådan är Sveriges grundlag och Europakonventionen.
              Till det kan jag lägga mitt eget partis, Kristdemokraternas, principprogram:
              Likaså måste respekt finnas för sjukvårdspersonal så att ingen
              tvingas att delta vid ingrepp som strider mot det egna samvetet.
              Och mitt partis partistyrelse yttrade 2011 följande: Lösningar
              bör sökas i varje enskilt fall där personal av samvetsskäl känner
              tveksamhet.
            </seg>
            <seg xml:id="i-fb8345a62793d92f-0">
              Hur ska utskottet och hur ska jag som representant för Kristdemokraterna
              hantera den här frågan? Jag har själv motionerat i frågan. Jag
              var med och undertecknade motion 2004/05:K395. Den handlade om
              samvetsfrihet.
            </seg>
            <seg xml:id="i-edbb5303415a3c69-0">
              Det är klart att det är en viktig fråga. Den kan inte bara förbigås
              med en klumpsummering om att vi redan har tagit ställning. Men
              hur, rent konkret, ska Europakonventionens artikel 9, som garanterar
              den här samvetsfriheten, uttolkas? Hur ska Europadomstolen döma
              i konkreta fall?
            </seg>
            <seg xml:id="i-0adeb3b5f22b0ae5-0">
              Ja, en avgörande vägledning för det kom den 7 oktober 2011 när
              Europarådet antog resolution 1763 som skyddar vårdpersonalens
              rätt till samvetsfrihet. Denna resolution innebär att ingen person,
              inget sjukhus eller ingen institution ska tvingas, hållas ansvarig
              för eller på något sätt diskrimineras för att man på grund av
              samvetsbetänkligheter inte vill utföra eller medverka till abort,
              dödshjälp eller någon behandling som kan orsaka döden för ett
              mänskligt foster eller embryo. Samtidigt framhåller resolutionen
              att föreskrifter som ska garantera vårdpersonalen rätt till samvetsfrihet
              också måste garantera att den kvinna som på laglig grund önskar
              avsluta en graviditet får sin abort utförd.
            </seg>
            <seg xml:id="i-a37e7f207e6fdb31-0">
              Europarådet inbjuder medlemsstaterna att utveckla omfattande
              och tydliga bestämmelser som definierar och reglerar rätten till
              samvetsfrihet samtidigt som man försäkrar tillgången till vård
              och hälsa. Sverige har ännu inte införlivat sådana föreskrifter
              om samvetsfrihet i svensk lagstiftning. Lagstiftat om vårdpersonalens
              rätt till samvetsfrihet har man däremot gjort i flertalet av de
              47 medlemsländerna i Europarådet.
            </seg>
            <seg xml:id="i-bae4b4ead0d647e4-0">
              Hur ska då den här frågan hanteras i utskottet och av mig som
              representant för ett parti som har med detta i sitt partiprogram?
              Till att börja med kan jag läsa yrkandesatsen i den här motionen.
              Den lyder: Riksdagen tillkännager för regeringen som sin mening
              vad som anförs i motionen om att Sverige ska införa föreskrifter
              i svensk sjukvård som garanterar vårdpersonalen rätt till samvetsfrihet
              i enlighet med resolution 1763 från Europarådet.
            </seg>
            <seg xml:id="i-586996f6c4324e6a-0">
              Som jag förstår det är det inte en utredning. Det är inte ett
              lagförslag man lägger fram. Det är inte ett tillkännagivande.
              Det är föreskrifter. Men föreskrifter är inte någonting som riksdagen
              beslutar över. Det gör, som jag förstår det, att yrkandet är fel
              formulerat. Det går alltså inte att yrka bifall till detta ens
              om man delar Julia Kronlids synpunkter. Sveriges riksdag inför
              inte föreskrifter i svensk sjukvård.
            </seg>
            <seg xml:id="i-afa53a2e06fb59d6-0">
              Jag kommer att rösta nej. Min grupp, Kristdemokraterna, kommer
              också att rösta nej. Däremot har Julia Kronlid lämnat in en interpellation
              till socialminister Göran Hägglund, som enligt planeringen kommer
              att besvaras den 28 april. Göran Hägglund kommer då att besvara
              hennes fråga om hur intentionen i Europarådets resolution 1763
              ska förverkligas.
            </seg>
          </u>
          <note type="speaker" xml:id="i-e2068e8f3c689561-0">
            Anf. 10 MONTASER ENEIM (M):
          </note>
          <u xml:id="i-b337d925b7c43911-1" who="unknown">
            <seg xml:id="i-9ca60583f29eccfd-0">
              Herr talman! I dag behandlar vi frågor kring fri- och rättigheter.
              Fri- och rättigheter för människor att uttrycka åsikter, tankar
              och idéer är de utgångspunkter som ligger till grund för alla
              fria och demokratiska samhällen. Sverige är sedan lång tid tillbaka
              ett land med djupt rotade grundläggande fri- och rättigheter för
              våra medborgare. Vi ligger konstant högt i mätningar rörande exempelvis
              pressfrihet, yttrandefrihet och rättssäkerhet. Och skyddet för
              våra fri- och rättigheter finns lagstadgat inom ramen för regeringsformen.
            </seg>
            <seg xml:id="i-3f4da4b0d8fbc1a8-0">
              Herr talman! Det är svårt för mig i dag att föreställa mig Sverige
              utan mångfald. Vi kan ta arbetskraftsinvandringen, till exempel,
              som har bidragit till att lägga grunden till det framgångsrika,
              innovativa och kreativa land som Sverige är i dag.
            </seg>
            <seg xml:id="i-ddb6347e27da6681-0">
              Herr talman! Många har sagt det före mig, och jag säger det igen.
              Rätten att klä sig som man vill är en självklarhet i ett fritt,
              öppet och demokratiskt samhälle. Detta är en av grundstenarna
              i det samhälle som vi tillsammans lever och verkar i. Vi slår
              därför fortsatt vakt om den enskilda individens integritet och
              frihet att göra sina val.
            </seg>
            <seg xml:id="i-dbe610b82b59a68f-0">
              Det finns dock krafter som vill försvåra för människor och även
              göra skillnad på människor utifrån vilken religion de bekänner
              sig till. Ett led i detta är nu att försöka inskränka den religionsfrihet
              som finns fastställd i regeringsformen genom att införa ett särskilt
              slöjförbud. Det är en människosyn och en kollektivistisk politisk
              linje som vi moderater inte delar över huvudet taget.
            </seg>
            <seg xml:id="i-2c576181480857b4-0">
              Det finns dock alltid undantag – det måste också sägas. Givetvis
              kan det vara så att man utifrån sitt yrke eller sina studier,
              ibland eller alltid, måste avstå från religiösa symboler då de
              kan inkräkta på säkerhet och dylikt. Detta accepterar vi naturligtvis
              om det sker på sakliga och väl underbyggda grunder. Men att förbjuda
              användandet av slöja i det svenska samhället är en inskränkning
              av religionsfriheten som inte är förenlig med de värderingar om
              öppenhet och tolerans som vi i Sverige sätter sådant värde på.
            </seg>
            <seg xml:id="i-c8153ec71fd976cb-0">
              Även som ung, och om man är under 15 år, har människan en fri
              vilja. Man kan välja vilka kläder man vill ha på sig när man går
              till skolan eller deltar i andra offentliga verksamheter. Vi vet
              att tvång aldrig fungerar åt något håll. Låt oss vara tydliga
              med att ingen flicka mot sin vilja ska tvingas bäras slöja och
              att ingen flicka mot sin vilja heller ska bli tvingad att lämna
              slöjan hemma.
            </seg>
            <seg xml:id="i-845e0483a52b9f3e-0">
              Att inte få delta i samhället på lika villkor på grund av religiös
              tillhörighet innebär ett missgynnande och en stigmatisering. Det
              riskerar att späda på känslan av utanförskap och främlingskap
              gentemot det land och det samhälle som man själv bor och verkar
              i. Detta är inte rimligt. Den religionsfrihet som vi har i Sverige
              ska därför inte inskränkas.
            </seg>
            <seg xml:id="i-7115eb8c2fe641b7-0">
              Herr talman! I regeringsformen slås det fast att ingen svensk
              medborgare får landsförvisas och att ingen svensk medborgare som
              är eller har varit bosatt i Sverige får fråntas sitt medborgarskap.
              Frågan är egentligen vad Sverigedemokraterna vill. De vill helt
              enkelt ha ett A- och ett B-medborgarskap. Det är inte möjligt
              i vårt land i alla fall. Alla medborgare ska stå på samma solida
              grund.
            </seg>
            <seg xml:id="i-9c5dbbffe07f8450-0">
              Att människor kommer till Sverige på falska grunder och ibland
              även beviljas medborgarskap utifrån detta är givetvis oacceptabelt.
              Migrationsverket har som ansvarig myndighet en viktig roll att
              spela för att säkerställa att rutinerna i arbetet fungerar väl.
            </seg>
            <seg xml:id="i-34f29ac85109c047-0">
              Sverige har skrivit under 1997 års europeiska konvention om medborgarskap,
              där det anges i vilka situationer den nationella lagstiftningen
              möjliggör återkallande av medborgarskap. Det omfattar exempelvis
              allvarliga brott mot landets säkerhet, som spioneri.
            </seg>
            <seg xml:id="i-3f47002df7685b07-0">
              Herr talman! Fri- och rättigheter handlar ytterst om att vi alla
              ska vara lika inför lagen. Vi ska ha samma rättigheter oavsett
              ålder, kön, sexuell läggning och etnicitet. Att ha olika regler
              för människor baserat på religiös tillhörighet fungerar knappast.
              Vilka religiösa symboler ska förbjudas härnäst? Det är en fråga
              till Sverigedemokraterna. Och vem ska avgöra varför eller hur
              de ska förbjudas? I alla fall är det knappast statens uppgift
              att tala om för sina medborgare hur de ska klä sig. I ett verkligt
              fritt samhälle låter vi människor själva göra sina val.
            </seg>
          </u>
          <note xml:id="i-6f67824b669d442a-0">
            Jag yrkar bifall till utskottets förslag.
          </note>
          <note type="speaker" xml:id="i-346241a3ea639623-0">
            Anf. 11 JULIA KRONLID (SD):
          </note>
          <u who="julia_kronlid_bdd5b3" xml:id="i-a55ec6f2b7b8c6f8-0" next="cont">
            <seg xml:id="i-c3c8e69792ac466a-0">
              Herr talman! Jag ska tala främst om frågan om samvetsfrihet och
              den motion som jag har skrivit. Jag tänker inte gå in på alla
              Sverigedemokraternas motioner – det har jag lämnat till Jonas
              Åkerlund.
            </seg>
            <seg xml:id="i-d5499f8c9a3ea37c-0">
              Det senaste året har frågan om samvetsfrihet i svensk sjukvård
              aktualiserats i och med fallet Ellinor Grimmark. På grund av att
              det nu har blivit en högaktuell fråga som har debatterats mycket
              i medierna vill jag i dag i debatten om fri- och rättigheter lyfta
              upp denna fråga och yrka bifall till vår motion 2013/14:K344 och
              den likalydande motionen 2012/13:K379, förra årets identiska motion,
              som i detta betänkande behandlas förenklat.
            </seg>
            <seg xml:id="i-636127b9e720540b-0">
              Jag instämmer i att detta inte är något som vi brukar göra, men
              vi gör det av särskilda skäl. Vi tycker att detta är en aktuell
              och viktig fråga, och därför vill vi lyfta upp den här i dag och
              göra på det sättet.
            </seg>
            <seg xml:id="i-3559178b9163d2d8-0">
              I Sverige har inte vårdpersonal någon lagstadgad rätt till samvetsfrihet
              vad gäller att medverka till abort eller till dödshjälp, om det
              skulle bli aktuellt i Sverige. Att lagfästa vårdpersonalens rätt
              till samvetsfrihet har man däremot gjort i flertalet av de 47
              medlemsländerna i Europarådet. I till exempel vårt grannland Norge
              är samvetsfrihet för vårdpersonal varken något nytt eller något
              konstigt. Sedan 1978 har det funnits inskrivet i lagen att sjukvårdsinrättningar
              ska ta hänsyn till vårdpersonal som av samvetsskäl inte vill utöva
              eller assistera vid aborter eller liknande ingrepp.
            </seg>
            <seg xml:id="i-9218bca40ec02d1b-0">
              Som tidigare har nämnts i debatter om samvetsfrihet, vilket Tuve
              Skånberg har nämnt, har Europarådet antagit en resolution för
              att skydda vårdpersonalens rätt till samvetsfrihet. Den resolutionen
              innebär att ingen person, inget sjukhus eller ingen institution
              ska tvingas, hållas ansvarig för eller på något sätt diskrimineras
              för att man på grund av samvetsbetänkligheter inte vill utföra
              eller medverka till abort, dödshjälp eller någon annan handling
              som kan orsaka döden för ett mänskligt foster eller ett embryo.
            </seg>
            <seg xml:id="i-16a0bc51f227b5f0-0">
              Samtidigt framhålls det i resolutionen att det ska finnas föreskrifter
              som garanterar att en kvinna som på laglig grund önskar avsluta
              en graviditet ska kunna få en abort utförd. Man ska alltså ta
              hänsyn till både vårdpersonalens rätt till samvetsfrihet och kvinnans
              rätt att få en abort utförd.
            </seg>
            <seg xml:id="i-de552776312dce51-0">
              Jag anser det vara beklagligt att just Sverige ska vara ett av
              de få länder som har vägrat ta till sig denna resolution, trots
              att de flesta andra medlemsländer har gjort det och infört bestämmelser
              som definierar och reglerar detta. Sverige skulle alltså inte
              sticka ut på något sätt om vi införde sådana föreskrifter, utan
              det är snarare så att vi sticker ut som det är i dag, när vi inte
              har gjort det.
            </seg>
            <seg xml:id="i-dc04d2a54e833b33-0">
              Detta har gett konsekvenser i det verkliga livet, vilket vi på
              senare tid har fått se i fallet Ellinor Grimmark. Hon hade utlovats
              en tjänst på Höglandssjukhuset i Eksjö, men när de fick veta att
              hon inte ville delta i aborter av samvetsskäl drogs hennes tjänst
              tillbaka. En kort tid därefter miste hon även ett vikariat som
              hon hade erbjudits på kvinnokliniken i Värnamo av samma skäl,
              att hon inte vill medverka till aborter. Detta har fått stor medial
              uppmärksamhet.
            </seg>
            <seg xml:id="i-ccad852e05d0df01-0">
              Fallet ligger just nu hos Diskrimineringsombudsmannen och kommer
              att drivas vidare till Europarådet. Vi från Sverigedemokraterna
              anser att det är orimligt att det ska behöva ta så lång tid och
              ta sådana omvägar innan det kan råda någon klarhet i hur man ska
              tolka det här fallet, huruvida hon har blivit diskriminerad.
            </seg>
            <seg xml:id="i-6e39599478bf47a1-0">
              Barnmorskor och läkare har i första hand utbildat sig till att
              rädda liv, och de ska inte behöva nekas jobb därför att de har
              samvetsbetänkligheter inför att delta vid aborter eller om det
              längre fram i tiden skulle bli aktuellt med aktiv dödshjälp.
            </seg>
            <seg xml:id="i-433edf58367a325b-0">
              Vi måste också betänka att det i Sverige är möjligt att göra
              abort upp till vecka 22 efter godkännande, samtidigt som det finns
              exempel på för tidigt födda barn som har överlevt och har befunnit
              sig i gränslandet mellan vecka 21 och 22. Vi har fått höra vittnesbörd
              från barnmorskor som har sett foster leva efter en abort. Vi måste
              visa en viss förståelse för att det kan finnas de som upplever
              detta som jobbigt men kan vara alldeles utmärkta barnmorskor och
              läkare i alla andra avseenden.
            </seg>
          </u>
          <note xml:id="i-26365dffbd1db1d8-0">
            Rätten till samvetsfrihet har också stöd i FN:s deklaration om
            mänskliga rättigheter, artikel 18, samt i Europakonventionen,
            artikel 9, där det uttryckligen står: Var och en har rätt till
            tankefrihet, samvetsfrihet och religionsfrihet.
          </note>
          <u who="julia_kronlid_bdd5b3" prev="cont" xml:id="i-55b2ce37ac95e352-0">
            <seg xml:id="i-4181238acf628efc-0">
              Det har varit svårt att veta hur långtgående man ska tolka att
              denna allmänna samvetsfrihet är. Men eftersom det nu finns en
              tydlig resolution från Europarådet – som begränsar det till abort
              och dödshjälp och där det också tydligt framgår att kvinnans rätt
              att få en abort utförd måste kunna tillgodoses – borde det vara
              möjligt för Sverige att respektera rätten till samvetsfrihet.
            </seg>
            <seg xml:id="i-9321b9caa20c5a7b-0">
              Konstitutionsutskottet fastslog också i ett betänkande från 2011/12
              att de frågor som tagits upp i olika motioner om samvetsfrihet
              var av stor principiell vikt. Då tycker jag att det är beklagligt
              att man inte har kunnat gå vidare i en så viktig fråga.
            </seg>
            <seg xml:id="i-fe802db43df37223-0">
              Eftersom abort och dödshjälp leder till ganska svåra konfliktsituationer
              vad gäller etiska dilemman bör vi kunna ha en särskild förståelse
              på de här områdena, och det bör kunna införas bindande föreskrifter
              i svensk sjukvård i enlighet med resolution 1763, för att respektera
              rätten till samvetsfrihet.
            </seg>
            <seg xml:id="i-fefeda3ba51abc7d-0">
              Jag anser att det är beklagligt att det i dag bara är Sverigedemokraterna
              som tydligt vill ha ett sådant här tydligt regelverk i svensk
              sjukvård, att rätten till samvetsfrihet ska respekteras.
            </seg>
            <seg xml:id="i-6aa11dbe7ba21b32-0">
              Tuve Skånberg har sagt att Kristdemokraterna menar att detta
              ska lösas på varje arbetsplats. Men just fallet Ellinor Grimmark
              visar ju att det inte är hållbart. Vill man på en speciell sjukvårdsinrättning
              inte respektera detta kommer personer kanske inte att få någon
              anställning eller kanske till och med bli avskedade på grund av
              detta. Därför tycker jag att det är viktigt att det ska vara lika
              över hela landet. Det var därför jag yrkade bifall till motion
              2013/14:K344 och den tidigare motionen.
            </seg>
            <seg xml:id="i-9f6f481c4cdccd77-0">
              Tuve Skånberg menar i dag att riksdagen inte kan göra ett tillkännagivande
              till regeringen om att regeringen ska återkomma med ett förslag
              om att införa bindande föreskrifter i svensk sjukvård. Jag kan
              inte se att det skulle finnas något hinder för det. Om vi skriver
              ett tillkännagivande om något som vi inte kan fatta beslut om
              här i riksdagen brukar vi få ganska tydliga besked om det från
              kammarkansliet.
            </seg>
            <seg xml:id="i-00150bc5b423d906-0">
              Det här är alltså ett tillkännagivande till regeringen. Regeringen
              får då utreda hur man ska utforma sådana föreskrifter och återkomma
              med ett sådant förslag till riksdagen. Det är först då som vi
              kan fatta det bindande beslutet, men det sker ju inte här i dag.
            </seg>
            <seg xml:id="i-7e33c9af1e49b231-0">
              Tuve Skånberg menar att jag inte har något förslag till ett tillkännagivande,
              men det är ju precis det jag har i och med formuleringen om att
              jag vill att riksdagen tillkännager för regeringen som sin mening
              att man ska införa föreskrifter.
            </seg>
            <seg xml:id="i-c2e44c0a3d33aa1f-0">
              Jag ser inte att det finns något som helst hinder. Jag ser detta
              bara som en ursäkt från Kristdemokraterna för att inte behöva
              rösta på Sverigedemokraternas motion, trots att vi rent principiellt
              i någon mening nog faktiskt är eniga i den här frågan. Så jag
              tycker att det är tråkigt att Kristdemokraterna kommer att rösta
              nej till förslaget om att göra ett sådant medskick till regeringen.
            </seg>
            <seg xml:id="i-c789896cb8eb2342-0">
              Jag vill ta upp exemplet med utrikespolitiken. Där har ju regeringen
              en särskild rätt att föra utrikespolitik, men vi gör ändå tillkännagivanden
              för att uttrycka riksdagens mening om vad vår önskan är och vad
              vi vill att regeringen ska föra för politik. Här vill jag göra
              ett tydligt medskick till regeringen om att jag vill att man ska
              återkomma med ett sådant här förslag för att garantera rätten
              till samvetsfrihet.
            </seg>
          </u>
          <note type="speaker" xml:id="i-1e794248b73d2dd0-0">
            Anf. 12 PETER ERIKSSON (MP):
          </note>
          <u who="peter_eriksson_5d85a2" xml:id="i-d849469e96a25d09-0" next="cont">
            <seg xml:id="i-c894cf484e85fa73-0">
              Herr talman! Jag ber så mycket om ursäkt för att jag gjorde en
              allvarlig felbedömning. Jag trodde att jag skulle hinna med lunch
              efter KU:s möte på förmiddagen och missade därför att inleda den
              här debatten. Men nu har jag i alla fall fått några minuter på
              mig för att berätta vad jag ville säga.
            </seg>
            <seg xml:id="i-644ec6b4b495d8cd-0">
              Jag vill yrka bifall till reservation 3. Det finns ett relativt
              stort antal internationella konventioner som Sverige har skrivit
              under och som aldrig har införlivats i svensk rätt. Jag tycker
              att det är lite problematiskt. Det borde man försöka göra i möjligaste
              mån. Det handlar om konventioner till exempel mot tortyr och för
              barns rättigheter. Jag skulle vilja att regeringen gjorde en ordentlig
              utredning för att se vilka möjligheter det finns att inkorporera
              och införliva dessa konventioner i svensk rätt.
            </seg>
            <seg xml:id="i-5171a414a2007795-0">
              Annars handlar betänkandet, KU14, om fri- och rättigheter om
              helt andra saker, som en del har varit inne på.
            </seg>
            <seg xml:id="i-72546ae6518b29ae-0">
              Jag tycker inte att Sverigedemokraterna har haft så stort inflytande
              och påverkan på svensk politik genom att de kom in i Sveriges
              riksdag. De har till exempel inte kunnat påverka flykting- och
              invandringspolitiken. Där har Miljöpartiet haft ett samarbete
              med regeringen under dessa år – från början var det faktiskt på
              mitt initiativ. Jag är väldigt glad för att det har fungerat och
              stolt över att regeringspartierna har kunnat hålla ihop om ett
              sådant samarbete. Det är inte dåligt, måste jag säga.
            </seg>
            <seg xml:id="i-9d79d84563daafcc-0">
              Det här är ett exempel på att partier som kommer in i riksdagen
              ändå har ett inflytande. Även om man inte kan förändra politiken
              kan man finnas genom motioner och annat. Det här betänkandet domineras
              faktiskt av motioner från Sverigedemokraterna. I stället för att,
              som tidigare år, domineras av en välvillig och positiv ambition
              att förbättra fri- och rättigheter för enskilda grupper av människor
              eller förtryckta minoriteter domineras motionerna nu av att vi
              ska förbjuda saker. Vi ska minska rättigheter för grupper, människor
              och minoriteter.
            </seg>
            <seg xml:id="i-52ea490062f9b30d-0">
              Sverigedemokraterna vill till exempel ta bort den helt grundläggande
              formuleringen i regeringsformen om att enskilda etniska, språkliga
              och religiösa minoriteter ska ges möjligheter att utveckla sitt
              kulturliv och sin särart. De vill inte att detta ska finnas som
              en rättighet i regeringsformen. Jag måste säga att jag tycker
              att det är förfärligt.
            </seg>
            <seg xml:id="i-e00e51c028104260-0">
              Sverigedemokraterna vill också ha en rad andra förbud, bland
              annat mot böneutrop och mot slöja, och ett återkallande av mänskliga
              rättigheter. Det är sorgligt att behöva se sådana motioner från
              valda ledamöter i Sveriges riksdag. Jag hoppas att vi slipper
              se det i framtiden.
            </seg>
          </u>
          <note xml:id="i-305e23851a2a022f-1">
            Överläggningen var härmed avslutad.
          </note>
          <note xml:id="i-ec422b5b4194570e-0">
            9 § Några ändringar på tryck- och yttrandefrihetens område
          </note>
          <note xml:id="i-89294f855dc4601d-0">
            Anf. 13 ANDREAS NORLÉN (M):
          </note>
          <u who="peter_eriksson_5d85a2" prev="cont" xml:id="i-96160bb49011274a-0">
            <seg xml:id="i-9101c62740b4f22f-0">
              Herr talman! Vi i konstitutionsutskottet är helt överens om det
              här betänkandet, som handlar om några ändringar på tryck- och
              yttrandefrihetens område. Det innehåller förslag till grundlagsändringar
              och en del andra viktiga lagändringar. Det finns därför skäl att
              säga något om det här i kammaren, även om vi är helt överens.
            </seg>
            <seg xml:id="i-28a8ec104571d2e2-0">
              Jag har ett särskilt intresse av frågan eftersom jag var ledamot
              i Yttrandefrihetskommittén, alltså den statliga utredning som
              lade fram det utredningsbetänkande som ligger till grund för de
              förslag som vi nu debatterar.
            </seg>
            <seg xml:id="i-66309e5544c16809-0">
              Syftet med de viktigaste förslagen som behandlas i betänkandet
              är att i någon mån anpassa svensk lagstiftning till den utveckling
              i samhället som har inneburit att antalet ärekränkningsbrott har
              ökat lavinartat i vårt land under senare år.
            </seg>
            <seg xml:id="i-9678d9dc7adc06b3-0">
              Begreppet ärekränkningsbrott låter en smula arkaiskt. Det har
              en arkaisk klang, men det innefattar gärningar som utgör en plågsam
              realitet för tusentals människor i vårt land, inte minst för många
              unga människor. Jag tänker i första hand på de grova kränkningar
              som varje dag drabbar många människor på internet i form av påhopp,
              förtal, förolämpning och allt vad det nu kan vara.
            </seg>
            <seg xml:id="i-fb702d3ebfad4228-0">
              Utvecklingen av internet har ju inneburit fantastiska möjligheter
              i form av kommunikation och helt nya tjänster. Den har förändrat
              vår värld till det bättre, men utvecklingen har också inneburit
              helt nya möjligheter till kränkningar av andra människor – kränkningar
              som får mycket stor spridning och som inte sällan orsakar ett
              mycket stort lidande.
            </seg>
            <seg xml:id="i-eaab71e0b470318d-0">
              En utgångspunkt i svensk rätt är att vid ärekränkningsbrott,
              förtal och förolämpning, är det målsäganden – alltså den som drabbas
              av brottet – som ska väcka åtal. Detta kommer fortfarande att
              vara utgångspunkten även efter de lagändringar som vi nu föreslår,
              men det införs vissa modifieringar.
            </seg>
            <seg xml:id="i-5b8cc56618637891-0">
              Det är ganska uppenbart att steget för den som blir kränkt och
              påhoppad på internet – även om det är grova kränkningar – att
              väcka enskilt åtal mot den person som har fällt dessa yttranden
              ofta är mycket långt. De allra flesta kränkningar går obeivrade
              förbi.
            </seg>
            <seg xml:id="i-c55d5f481ddabae0-0">
              Då är problemet att respekten för rättsstaten och de regler som
              finns mot förtal och förolämpning riskerar att erodera. Internet
              är inte ett laglöst land. Det gäller samma lagar och regler om
              hur vi ska bete oss mot varandra när vi agerar på internet som
              när vi agerar i den verkliga världen och inte rör oss i den virtuella
              verkligheten. Förtal och likaså förolämpning är lika olagligt
              på internet som det är när man möts på torget.
            </seg>
            <seg xml:id="i-1195eeb20b56a148-0">
              Med dessa lagändringar ger vi allmän åklagare lite större möjligheter
              att gripa in och väcka allmänt åtal i stället för att överlämna
              till den enskilde att själv föra sin talan och väcka enskilt åtal.
              För att allmän åklagare ska få väcka åtal för förtal eller förolämpning
              har det rent lagtekniskt hittills krävts att det av särskilda
              skäl är påkallat från allmän synpunkt. Nu ändras detta så att
              kravet på särskilda skäl stryks. Vi nöjer oss med att säga att
              det ska vara påkallat från allmän synpunkt. Det innebär en viss
              utvidgning av den allmänna åtalsrätten.
            </seg>
            <seg xml:id="i-6c09d822b5bceda5-0">
              Vad kan det handla om? Vad kan det vara för samhällsintressen
              som gör sig gällande? Ja, det är ju om det är särskilt grova kränkningar
              eller om kränkningarna får särskilt stor spridning, till exempel
              att de sker via internet. Men det kan ju också vara av hänsyn
              till den enskilde, det vill säga att den enskilde objektivt sett
              har blivit mycket hårt drabbad av gärningarna. Det kan också vara
              ett skäl för att väcka allmänt åtal.
            </seg>
            <seg xml:id="i-6e535b7000f3585d-0">
              Regeringen anför också i propositionen att det faktum att en
              ung person drabbas kan vara ytterligare ett skäl för att allmän
              åklagare ska gripa in.
            </seg>
            <seg xml:id="i-88deb740669cd34d-0">
              Det här är bra förändringar. De gör att det blir lite bättre
              möjligheter för allmän åklagare och polis att gripa in. Jag tror
              inte att det krävs särskilt många åtal innan det sänds en signal
              i samhället att internet inte är laglöst land – sheriffen är tillbaka
              i stan, om man vill uttrycka det lite slängigt. Jag hoppas att
              polis och åklagare använder de nya möjligheterna och ser till
              att beivra ett antal ärekränkningsbrott på internet, på ett sätt
              som gör att respekten för rättsstaten kan stärkas.
            </seg>
          </u>
          <note xml:id="i-2c49e62f2670c48e-0">
            Med det, herr talman, yrkar jag bifall till förslaget i betänkandet.
          </note>
          <note xml:id="i-305e23851a2a022f-2">
            Överläggningen var härmed avslutad.
          </note>
          <note xml:id="i-3f6593f256ead13f-0">
            10 § Avskaffande av den obligatoriska byggfelsförsäkringen och
            ny lag om färdigställandeskydd
          </note>
          <note xml:id="i-9ddf1ba8554f0d41-0">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" xml:id="i-8e348567dac44d95-0">
            Anf. 14 EVA BENGTSON SKOGSBERG (M):
          </note>
          <note xml:id="i-a6a25c742aca91c3-0">
            Herr talman! Inledningsvis vill jag yrka bifall till förslaget
            i betänkande CU25, Avskaffande av den obligatoriska byggfelsförsäkringen
            och ny lag om färdigställandeskydd .
          </note>
          <u who="eva_bengtson_skogsberg_b2451b" prev="cont" xml:id="i-db89701e60a732d2-0">
            <seg xml:id="i-f9e0e6bf1d68d014-0">
              Det finns en bred kritik mot byggfelsförsäkringen, och framför
              allt finns det inte argument som motiverar en obligatorisk sådan.
            </seg>
            <seg xml:id="i-00060ff25947779c-0">
              Erfarenheterna efter snart 20 år är att försäkringen inte på
              något verkningsfullt sätt bidrar till något av sina syften. Försäkringen
              skyddar privatpersoner som låter bygga småhus mot vissa kostnader
              under mycket speciella villkor. Både avgränsningen av vad försäkringen
              täcker och kravet på konsumenten att vara aktiv för att ta del
              av skyddet gör att det ekonomiska skyddet i många fall i praktiken
              är bristfälligt.
            </seg>
            <seg xml:id="i-9911c65cf152fbcf-0">
              Det har i flera tidigare utredningar och i remissvar på dessa
              framförts önskemål om att utreda konsekvenserna av att upphäva
              lagen, helt eller delvis, och det föreslogs i en departementspromemoria
              från Miljödepartementet att lagen om byggfelsförsäkring skulle
              upphävas.
            </seg>
            <seg xml:id="i-478d0324a99ff3b6-0">
              Att avskaffa byggfelsförsäkringen ligger i linje med regeringens
              övriga politik att förenkla för företag och att effektivisera
              plan- och byggprocesserna.
            </seg>
            <seg xml:id="i-0a9ea3ee263cd615-0">
              För att uppnå ett gott konsumentskydd även efter avskaffandet
              av denna försäkring fick Byggkravsutredningen ett tilläggsdirektiv
              av regeringen att utreda behovet av ett ekonomiskt skydd för konsumenterna,
              något som flera remissinstanser efterlyste.
            </seg>
            <seg xml:id="i-8a56b5e9039634b8-0">
              Herr talman! I den proposition som vi har behandlat i utskottet
              föreslås att lagen om byggfelsförsäkring med mera upphävs. Kravet
              på en obligatorisk byggfelsförsäkring vid bostadsbyggande tas
              alltså bort. Samtidigt förs lagens bestämmelser om färdigställandeskydd
              över i en ny lag. Reglerna för färdigställandeskyddet, som infördes
              för mer än nio år sedan, bedöms fungera bra i huvudsak, så några
              större förändringar görs inte av dessa regler.
            </seg>
            <seg xml:id="i-ffba17e5d0b28253-0">
              Ett färdigställandeskydd bestående av en försäkring eller bankgaranti
              ska finnas vid nybyggnad och tillbyggnad av en- eller tvåbostadshus
              om åtgärden enligt plan- och bygglagen kräver bygglov. Skyddet
              ska omfatta skälig ersättning för de kostnader som uppkommer för
              att slutföra arbetet, för att avhjälpa fel som besiktningsman
              har anmält eller för att åtgärda skador på byggnaden som orsakats
              av dessa fel.
            </seg>
            <seg xml:id="i-896157f649fb7166-0">
              Det föreslås också ett antal följdändringar i plan- och bygglagen,
              detta som ett led i regeringens arbete med att få plan- och byggprocessen
              mer effektiv.
            </seg>
            <seg xml:id="i-e6d82e9b0af35fa4-0">
              Färdigställandeskyddet ska visas upp för byggnadsnämnden innan
              beslut om startbesked ges.
            </seg>
            <seg xml:id="i-3997dc78515c176c-0">
              Ett enigt utskott står bakom denna del i betänkandet.
            </seg>
            <seg xml:id="i-69f38f0ebd8a9e78-0">
              Sverigedemokraterna har i en motion begärt att den nya lagen
              om färdigställandeskydd ska kompletteras. Men eftersom regeringen
              har för avsikt att följa utvecklingen och återkomma till riksdagen
              om ett utvidgat skydd skulle behövas anser utskottet att det saknas
              skäl för riksdagen att ta något initiativ i frågan. Jag yrkar
              därför avslag på motionen.
            </seg>
          </u>
          <note xml:id="i-305e23851a2a022f-3">
            Överläggningen var härmed avslutad.
          </note>
          <note xml:id="i-9fff4997f75e42d0-0">
            11 § Interparlamentariska unionen (IPU)
          </note>
          <note type="speaker" xml:id="i-7d42883483635054-0">
            Anf. 15 ANTI AVSAN (M):
          </note>
          <u who="anti_avsan_97eed2" xml:id="i-b40825fee4ea5536-0">
            <seg xml:id="i-696d17ac1fbaf214-0">
              Herr talman! Det känns mycket bra och dessutom roligt att återigen
              kunna debattera den internationella verksamheten inom ramen för
              Interparlamentariska unionen här i kammaren i dag.
            </seg>
            <seg xml:id="i-b7540f5e635702e2-0">
              Eftersom det läggs ned tid, energi och för all del även pengar
              på dessa delar av det internationella arbete som riksdagen bedriver
              är det viktigt att synliggöra verksamheten mer än vad som har
              varit möjligt under många år tidigare. Betydelsen av olika former
              av internationellt arbete och samarbete ökar kontinuerligt, inte
              minst i orostider. Detta gäller en mängd olika frågor. I dessa
              dagar tänker man på den sedan relativt länge pågående konflikten
              i Syrien, som också har engagerat Interparlamentariska unionen
              återkommande och på ett antal olika sätt.
            </seg>
            <seg xml:id="i-1ce78d44ff4c8f00-0">
              Det som kanske är mest dagsaktuellt för oss är ändå händelserna
              i Ukraina och den uppenbart bristande respekt för internationell
              rätt som Ryssland har visat prov på i många olika avseenden. En
              annan sak är utvecklingen kanske främst i Centralafrikanska republiken
              men också i andra oroshärdar i Afrika.
            </seg>
            <seg xml:id="i-b5609292fdf0778b-0">
              Alla konflikter i världen syns inte i svenska medier, kanske
              beroende på ett begränsat utrymme, men konflikterna finns där
              och innebär fruktansvärda förhållanden för tusentals och åter
              tusentals människor.
            </seg>
            <seg xml:id="i-077f0be221904b9f-0">
              I en alltmer globaliserad värld blir det allt viktigare vad som
              görs i andra länder, och det behövs också gemensamma förhållningssätt
              i ett antal olika frågor. Det krävs därutöver att länder och organisationer
              uppvisar goda exempel och är beredda att gå före i olika frågor.
            </seg>
            <seg xml:id="i-bb9cbb572ca22bc5-0">
              Det krävs också en utökad dialog om vi ska kunna klara ett antal
              stora utmaningar som finns här i dag och som i vissa delar ligger
              framför oss. Det handlar exempelvis om klimatet och hur vi ska
              kunna uppnå en långsiktigt hållbar utveckling över hela jorden.
              Det handlar om världshandel, hur resurser fördelas mellan länder
              och regioner och hur man motverkar intolerans, inskränkthet och
              bristande respekt för mänskliga rättigheter.
            </seg>
            <seg xml:id="i-da1b319a6c186fe8-0">
              Det finns helt enkelt väldigt många viktiga frågor som behöver
              diskuteras och lösas i brett samförstånd. En sådan fråga som är
              aktuell i dag är de nya millenniemålen, där parlamentarism och
              demokrati ingår som en grundkomponent för att kunna skapa fred
              och internationell stabilitet. Det handlar möjligen också i någon
              mån om den sociala dimensionen i hållbar utveckling men också
              om att kunna skapa stabilitet i ekonomier världen över.
            </seg>
            <seg xml:id="i-22ad1b6e83ecf9f8-0">
              Herr talman! Vid ett sådant här tillfälle får man passa på att
              bidra till att det kan spridas kunskap och information dels till
              riksdagens ledamöter, dels i någon mån till allmänheten om vad
              Interparlamentariska unionen sysslar med. Därför tycker jag att
              det finns anledning att nämna lite om organisationen som sådan.
            </seg>
            <seg xml:id="i-53a5cade83d160eb-0">
              Interparlamentariska unionen är en global organisation som grundades
              1889 som forum för multilaterala förhandlingar i syfte att arbeta
              för fred och mellanfolkligt samarbete.
            </seg>
            <seg xml:id="i-aad9950063ad6952-0">
              Under årens lopp har inte mindre än åtta Nobels fredspris delats
              ut till ledande personer som verkat inom IPU.
            </seg>
            <seg xml:id="i-7833b9687e3d389d-0">
              IPU startade arbetet för fred och konfliktlösning genom internationella
              skiljeförfaranden i multilaterala organ. Man drev också uppfattningen
              att motsvarande organ borde finnas på mellanstatlig nivå. Det
              förverkligades så småningom många år senare genom Förenta nationernas
              tillkomst. Man kan säga att Förenta nationerna, FN, är staternas
              organisation medan Interparlamentariska unionen, IPU, är parlamentens
              motsvarande organisation.
            </seg>
            <seg xml:id="i-18638dcb25b86482-0">
              Interparlamentariska unionens arbete låg också till grund för
              inrättandet av det som i dag är Permanenta skiljedomstolen i Haag.
            </seg>
            <seg xml:id="i-95a8f6a0206300d6-0">
              Det som i dag är Europeiska unionen har haft samma ursprungliga
              avsikter och tagit sikte på samma mål som vid tillkomsten av Interparlamentariska
              unionen: att människor ska komma närmare varandra och att det
              förhoppningsvis ska bli bättre förutsättningar för fred och stabilitet
              i världen.
            </seg>
            <seg xml:id="i-572f52179a1eacff-0">
              Det unika med IPU som organisation är att den inte är traktatbunden.
              Det finns med andra ord inte något multilateralt avtal mellan
              stater som reglerar Interparlamentariska unionens verksamhet.
              Organisationen har bestämt sitt eget regelverk genom ett direkt
              samarbete mellan olika staters parlament. Just detta har framhållits
              som Interparlamentariska unionens styrka eftersom dess attityd
              är frispråkig med rak och ärlig kommunikation och direktkontakt
              mellan parlamentariker från olika staters parlament.
            </seg>
            <seg xml:id="i-b72b89b2c2892b65-0">
              I dag är det närmare bestämt 164 nationella parlament som är
              kopplade till IPU. Det senaste är parlamentet på Tonga, som blev
              medlem i IPU nu under våren.
            </seg>
            <seg xml:id="i-61b8512b86f323db-0">
              När stater inte har kunnat komma överens i multilaterala förhandlingar
              har vid åtskilliga tillfällen knutar lösts genom Interparlamentariska
              unionen. Det finns ett antal olika exempel på det som jag inte
              tänker gå in på närmare. Jag är ganska säker på att de som kommer
              att delta i debatten efter mig kommer att tala lite mer specifikt
              om olika frågor som har stått på Interparlamentariska unionens
              agenda under år 2013.
            </seg>
          </u>
          <note type="speaker" xml:id="i-f215f40e1e1a6223-0">
            Anf. 16 BODIL CEBALLOS (MP):
          </note>
          <u who="bodil_ceballos_02855b" xml:id="i-d5745ef6474d345a-0">
            <seg xml:id="i-e76f8449bc59dd75-0">
              Herr talman! Det har gått fort i dag, må jag säga! Jag fick springa
              hit från utredningen om krigsmaterielexport, och nu får jag snabbt
              slänga mig in i det här. Jag är lite andfådd fortfarande.
            </seg>
            <seg xml:id="i-8873703e1c2eb223-0">
              Jag tycker att det är oerhört bra att vi har interparlamentariskt
              samarbete i världen. Det handlar inte bara om IPU, även om det
              kanske är det samarbete som är mest känt och som har lite högre
              rang här i riksdagen. Det finns väldigt mycket annat interparlamentariskt
              samarbete också.
            </seg>
            <seg xml:id="i-c9b4fdc6e02ba512-0">
              Jag är med i en organisation som heter Awepa. Det är europeiska
              parlamentariker som arbetar tillsammans med afrikanska parlamentariker.
              Awepa bildades egentligen som en organisation för att sätta stopp
              för apartheid en gång i tiden. Men när apartheid försvann från
              Sydafrika ombildades organisationen till att i stället handla
              om att stötta hela Afrika och parlamenten i Afrika.
            </seg>
            <seg xml:id="i-9b0ebf4e20fef196-0">
              Det är ett väldigt bra samarbete som också vi här i den svenska
              riksdagen ägnar oss åt. Vi har en Awepaorganisation som för tillfället
              leds av Kerstin Lundgren. Vi är flera stycken här i salen som
              är med i Awepa.
            </seg>
            <seg xml:id="i-7fd071ca7774fa47-0">
              Vi som sitter i det svenska parlamentet kan lära mycket av andra
              parlament. Det handlar inte om att vi som svenska parlamentariker
              ska ge oss ut i världen och tala om hur det ska vara. Jag tycker
              att det är mycket bra att IPU betonar demokrati och mänskliga
              rättigheter och arbetar starkt för att stötta demokratin i de
              andra länderna. Men vi ska också se att vi själva kan lära en
              hel del på vägen.
            </seg>
            <seg xml:id="i-82d75e104c5f0c5d-0">
              Demokrati är ju någonting som inte är statiskt, utan det är någonting
              som vi alla i alla länder måste skapa hela tiden. Det är någonting
              som förändras. Grunden är dock densamma men kanske inte exakt
              likadan i varje land. I det här kan vi kunna stötta andra men
              också lära av andra.
            </seg>
          </u>
          <note type="speaker" xml:id="i-833de69d98fc8465-0">
            Anf. 17 CHRISTER WINBÄCK (FP):
          </note>
          <u who="christer_winback_84903d" xml:id="i-45ee24f990a12767-0">
            <seg xml:id="i-c0d35b17fe1d4456-0">
              Herr talman! När människor pratar med varandra finns det hopp.
              När jag kan få kolleger från mitt eget eller andra parlament att
              förstå min ståndpunkt – och helst även gilla den – finns det hopp
              om att även jag kan lära mig. De personliga mötena gör det lättare
              att få kontakt.
            </seg>
            <seg xml:id="i-7825aaa44f241634-0">
              Det är precis det här som Interparlamentariska unionen och andra
              parlamentariska församlingar handlar om: att prata med varandra,
              framföra ståndpunkter och övertyga, att förstå varandra över nationsgränser
              och över partigränser.
            </seg>
            <seg xml:id="i-a82697dd05e4d2f6-0">
              Fred, frihet, demokrati och samarbete är ledord för IPU. Det
              är vackra ord och någonting att sträva efter. Det är därför viktigt
              för dem som deltar i sessionerna i IPU och i arbetet däremellan
              att konkret arbeta för, och få oss och våra kolleger att arbeta
              för, många av de mål som sätts upp.
            </seg>
            <seg xml:id="i-ea500a16f3b6d703-0">
              Jag fick förmånen att delta i vår delegation för några veckor
              sedan. Jag fick plats i första kommittén, som behandlar fred och
              säkerhetsfrågor. Denna gång handlade det om kärnvapen och behovet
              av icke-spridning och nedrustning i världen.
            </seg>
            <seg xml:id="i-f5a1eab1059d8d8b-0">
              Därför var det extra roligt att i veckan läsa om de nedrustningsförhandlingar
              mellan USA och Ryssland som nu burit frukt trots rådande kris.
              Innan vi ropar hej ska vi dock veta att det fortfarande finns
              tillräckligt kvar för att utplåna oss flera gånger om – runt 17
              000 olika kärnvapenladdningar och liknande, enligt uppgifter jag
              fått. Mycket arbete återstår således.
            </seg>
            <seg xml:id="i-9af2f7db136846a1-0">
              Det är bra att många civilsamhällesrepresentanter deltar i IPU
              som observatörer eller aktivt i debatterna. Inför den här typen
              av resa och deltagande på ett möte tycker jag att det är lämpligt
              att inhämta kunskaper och senaste nytt även från våra civilsamhällesorganisationer.
              Det ger ofta ett bredare perspektiv på det som ska avhandlas,
              och det ger mig mer att överväga inför talskrivande etcetera.
              Denna gång tackar jag Svenska Läkare mot Kärnvapen och Internationella
              Kvinnoförbundet för Fred och Frihet för de synpunkter som jag
              fick inför resan.
            </seg>
            <seg xml:id="i-c4df519b9286a044-0">
              Demokrati och frihet är det viktigaste verktyget för att bekämpa
              fattigdom och skapa utveckling. Demokrati skapar också stabilitet
              och säkerhet i världen. Som liberal kan jag aldrig acceptera ofrihet,
              förtryck, diskriminering eller lidande.
            </seg>
            <seg xml:id="i-b7cd719293fbb282-0">
              I brist på en parlamentarisk församling av folkvalda i Förenta
              Nationerna – UN Parliamentary Assembly, som den också kallas och
              som flera av oss här i kammaren bejakar – tjänar IPU som global
              arena för att mötas och utbyta dessa idéer och tankar.
            </seg>
            <seg xml:id="i-b5459f418f948899-0">
              Jag hälsar den nye generalsekreteraren Martin Chungong från Kamerun
              välkommen. Efter den senaste församlingen i Genève efterträdde
              han den mångårige generalsekreteraren Anders B Johnsson.
            </seg>
            <seg xml:id="i-a4b41ce4ecab3d33-0">
              Människor överallt kräver mer av sina politiska företrädare och
              sina parlament. Mitt engagemang kommer att se till att parlamenten
              möts med denna utmaning i fokus. Det var Martin Chungongs inauguration
              sentence, hur man nu översätter det till svenska.
            </seg>
            <seg xml:id="i-cb876e398fa23841-0">
              IPU borde ges en mer framträdande plats i den politiska bevakningen.
              I år fyller organisationen 125 år. Jag säger grattis!
            </seg>
            <seg xml:id="i-69cde68d5df0cdb8-0">
              Jag vill också rikta ett stort tack till riksdagens internationella
              kansli för deras engagemang och service och för att de håller
              ihop delegationens agenda, praktikaliteter etcetera, alltid med
              ett leende och alltid noggrant.
            </seg>
          </u>
          <note type="speaker" xml:id="i-c45820350deb8e43-0">
            Anf. 18 JULIA KRONLID (SD):
          </note>
          <u who="julia_kronlid_bdd5b3" xml:id="i-fe0f566952418dcd-0">
            <seg xml:id="i-941b11e060b6af4f-0">
              Herr talman! I dagens debatt behandlar vi som sagt ett betänkande
              gällande verksamheten inom Interparlamentariska unionen och den
              svenska IPU-delegationens arbete.
            </seg>
            <seg xml:id="i-15ce477b33fff3e8-0">
              Eftersom vi än så länge är ett av de mindre partierna i riksdagen
              har vi inte någon representant i IPU, så vi har inte riktigt samma
              insyn i arbetet som de andra som deltar i debatten. Jag tänker
              därför inte ha någon lång utläggning om verksamheten, men jag
              vill ändå säga några ord för att framföra vårt stöd till Sveriges
              deltagande i unionen och till parlamentariskt utbyte över lag.
            </seg>
            <seg xml:id="i-a86c8315af75a909-0">
              I IPU ingår ju en stor del av världens länder. Utskottet är enigt
              om att unionen innebär en unik möjlighet för parlamentariker från
              världens länder att mötas för viktiga utbyten. Här finns även
              möjlighet till samarbete på mellanstatlig basis i viktiga internationella
              frågor.
            </seg>
            <seg xml:id="i-7e2e67d83b503713-0">
              Några av IPU:s viktigaste uppgifter är att verka för demokrati
              och mänskliga rättigheter, att stärka parlamentets roll och att
              verka för fred och säkerhet för ökat kvinnligt deltagande i politiken.
            </seg>
            <seg xml:id="i-a4b2e5a7281bc6d6-0">
              Herr talman! I Interparlamentariska unionen finns både demokratiskt
              valda parlament och mindre demokratiskt valda parlament. Det kan
              diskuteras om det borde ställas högre krav och villkor för att
              länder ska få vara med i detta samarbete, men kanske ska just
              denna union vara öppen för att vi ska kunna få till stånd en dialog
              och möten mellan olika typer av länder, med förhoppningen om att
              demokratiska länder ska kunna ha en positiv påverkan på mindre
              demokratiska länder.
            </seg>
            <seg xml:id="i-5861da3cbd1c5a72-0">
              Det kan också vara ett utbyte där man tar lärdom av varandra.
              Sverige har kanske också en del att lära av andra länder, till
              exempel vad gäller vikten av opartiska medier, myndigheter, organisationer
              och inrättningar med statliga bidrag som inte tar partipolitisk
              ställning och till exempel inte vill ta emot politiska beslutsfattare
              på studiebesök. Det skulle vara intressant att se hur andra länder
              ser på den saken.
            </seg>
            <seg xml:id="i-e86ced88ae4c56a0-0">
              Herr talman! Även om detta kanske faller lite utanför arbetet
              inom IPU skulle jag vilja dela med mig av några erfarenheter från
              ett parlamentariskt utbyte, nämligen med Georgien inom ramen för
              riksdagens arbete för parlamentariskt utvecklingssamarbete. I
              går eftermiddag kom jag tillsammans med en delegation från riksdagen
              hem från Georgien, där representanter från olika politiska partier
              har träffat ledamöter från Georgien. Vi har haft två fulla dagar
              med seminarier. Vi har diskuterat vikten av parlamentarisk kontroll,
              fungerande rättsstat, kvinnors deltagande i politiken och i parlamentet
              och decentralisering av makten.
            </seg>
            <seg xml:id="i-e6230e937453c3ac-0">
              Det har verkligen varit ett intressant och lärorikt utbyte på
              många sätt. Det är värdefullt att få träffa ledamöter från andra
              länder och vidga sina vyer när det gäller hur det kan fungera
              i andra parlament, och jag hoppas att utbytet kan leda till en
              positiv utveckling.
            </seg>
            <seg xml:id="i-57b9da670fb2f19d-0">
              Det var till exempel uppenbart att den kvinnliga representationen
              i Georgien var mycket lägre än i Sverige, även om det fanns flera
              starka tongivande kvinnor med under de här dagarna, som också
              gav mig inspiration. Jag fick också höra av kvinnor där att de
              blev inspirerade av att höra att jag som ung kvinna och småbarnsförälder
              också kan vara aktiv parlamentariker i Sverige, medan de i Georgien
              fick välja antingen det ena eller det andra. Det gläder mig att
              vi kunde inspirera och ge uppmuntran till kvinnor i Georgien.
              Det finns stora utmaningar kvar i Georgien vad gäller att kunna
              hitta vissa långsiktiga lösningar som kan bestå över maktskiften.
              Det handlar om decentralisering, mer lokalmakt och mindre polarisering
              mellan oppositionen och majoriteten. Det var ett stort steg att
              ens kunna sitta i samma grupp och diskutera saker där. Jag hoppas
              att det kan gå längre än så. Jag är i alla fall glad över att
              vi har kunnat bidra till ett sådant utbyte.
            </seg>
            <seg xml:id="i-4bbf52ba81ae6c2a-0">
              Jag blev också mycket imponerad av vad Georgien har åstadkommit
              i kampen mot korruption, och jag hoppas att man kan inspirera
              andra länder. Kontentan av detta är att jag vill framföra hur
              otroligt värdefullt det är med utbyte mellan parlamentariker.
              Jag hoppas att Sveriges deltagande i IPU på olika sätt fortsatt
              ska kunna påverka andra länder i en positiv riktning och att vi
              också kan vara ödmjuka och ta lärdom av andra.
            </seg>
          </u>
          <note xml:id="i-6f67824b669d442a-1">
            Jag yrkar bifall till utskottets förslag.
          </note>
          <note type="speaker" xml:id="i-c826d557dee4214f-0">
            Anf. 19 ANTI AVSAN (M) replik:
          </note>
          <u who="anti_avsan_97eed2" xml:id="i-b40825fee4ea5536-1">
            <seg xml:id="i-a1a7a5d0db7e3164-0">
              Herr talman! Inledningsvis kan jag säga att vi i IPU-delegationen
              väldigt starkt driver frågor om mänskliga rättigheter och alla
              människors lika värde. Det är något som är väldigt grundläggande
              för att kunna motverka konflikter i världen.
            </seg>
            <seg xml:id="i-20b4dc15dc3ef8d8-0">
              Många av de konflikter som finns i världen beror på motsättningar
              mellan olika grupper av människor. Inte sällan handlar det om
              religion. I Centralafrikanska republiken bottnar den konflikt
              som finns, liksom de mycket allvarliga konsekvenser som har uppkommit,
              i motsättningar mellan kristna och muslimer. Det handlar alltså
              om att också i det internationella samarbetet på olika sätt medverka
              till att riva murar mellan människor, uppnå försoning och att
              få människor att komma överens.
            </seg>
            <seg xml:id="i-d9a9d80f0f9ef7c9-0">
              När man hör Julia Kronlid hör man inget av det som är Sverigedemokraternas
              vanliga retorik, utan det låter precis som om hon är i en helt
              annan värld än den kontext som Sverigedemokraterna normalt agerar
              i. Min fråga blir då: Hur är det med de frågor som i högsta grad
              är aktuella på den internationella arenan och där vi tycker att
              det är väldigt viktigt att människor försöker försonas med varandra
              och att det inte ska förekomma konflikter? Det är ju inte den
              politik som vi ser nationellt från Sverigedemokraterna. Hur är
              det egentligen?
            </seg>
          </u>
          <note type="speaker" xml:id="i-439bc951954ecae7-0">
            Anf. 20 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-fe0f566952418dcd-1">
            <seg xml:id="i-fcab3be76ac2fbda-0">
              Herr talman! Jag skulle nog gärna vilja ha ett förtydligande
              av frågan. Jag ser faktiskt inte vad det skulle kunna vara av
              det jag har sagt i dag som skulle skilja sig från vår politik
              i övrigt. Jag brukar ofta i utrikesutskottets debatter försvara
              mänskliga rättigheter och försoning mellan människor. Jag vet
              inte riktigt vad det är som frågan syftar på.
            </seg>
            <seg xml:id="i-9ff20b492ff71b57-0">
              Till exempel brukar jag ta upp hur kristna blir illa behandlade
              i många länder och vikten av försoning mellan muslimer och kristna.
              Det kan också finnas muslimska minoriteter som blir illa behandlade.
              Det är en sak att ha en sammanhållen kultur och värdegrund i ett
              land – det kan vi försvara, till exempel när det gäller Sverige.
              Det är inte detsamma som att man skulle vilja diskriminera någon
              grupp i samhället. Vi vill ha ett samhälle som är sammanhållande.
              Det vi kritiserar är segregation och motsättningar. Vi vill ha
              sammanhållning och just möten mellan människor både i Sverige
              och i andra länder.
            </seg>
            <seg xml:id="i-be4c824878ae1600-0">
              Vi har också talat till exempel om vikten av möten mellan israeler
              och palestinier. Jag träffade representanter för ett bra vattenprojekt
              när jag var på besök i Jordanien. I det projektet kan man faktiskt
              mötas i frågan om vatten. Det är något som jag verkligen uppmuntrar.
              Jag har också sett positiva exempel i Jordanien. Jag kritiserar
              inte att man vill vara ett muslimskt land med muslimsk kultur,
              och det kritiserar inte heller den kristna person jag träffade
              där, men man kan samtidigt ha respekt för de kristna i Jordanien.
              Jag ser det som ett väldigt positivt exempel, faktiskt. Detta
              är något som jag uppmuntrar.
            </seg>
          </u>
          <note type="speaker" xml:id="i-a2218e4d53ddcf4f-0">
            Anf. 21 ANTI AVSAN (M) replik:
          </note>
          <u who="anti_avsan_97eed2" xml:id="i-b40825fee4ea5536-2">
            <seg xml:id="i-43af3390b5712971-0">
              Herr talman! Det är uppenbart att Julia Kronlid inte förstår
              vad andra i hennes parti säger, men det märks ändå tydligt. I
              en debatt här i riksdagens kammare i förra eller förrförra veckan,
              då vi talade om hemliga tvångsmedel, talades det i reservationen
              från Sverigedemokraterna om islamistiska nätverk eller andra terroristnätverk
              – alltså en formulering som innebär att islamistiska nätverk är
              att jämställa med terrorister.
            </seg>
            <seg xml:id="i-0f6c026cc477681f-0">
              Hur ser Julia Kronlid på det förhållandet att kränkningar inte
              är ensidiga, inte minst i internationella konflikter? Det handlar
              ju om att olika grupper av människor blir utsatta för olika saker
              från olika håll. Det verkar inte finnas på kartan när man hör
              Julia Kronlid här, men det är uppenbart att det finns väldigt
              starkt och tydligt på kartan för andra sverigedemokrater. Jag
              tycker att det låter lite problematiskt.
            </seg>
            <seg xml:id="i-3d1f8fdefadd23ea-0">
              Jag vet inte om det är Julia Kronlids personliga uppfattning
              som kommer till uttryck här eller om det är något annat som bara
              är medplockat för att det ska låta bra, men jag är högst tveksam
              till det som sägs, för det överensstämmer ju inte med den kontext
              som vi ser i andra sammanhang. Menar Julia Kronlid verkligen att
              man ska riva murar, vilket ju är utgångspunkten för i vart fall
              oss moderater? Det gäller även Sverige, för världen är mer och
              mer globaliserad. Om det är så, tycker jag att det är positivt,
              men jag betvivlar att det verkligen är detta som Sverigedemokraterna
              menar i ett bredare sammanhang.
            </seg>
          </u>
          <note type="speaker" xml:id="i-cd12bcf10e4fd123-0">
            Anf. 22 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-fe0f566952418dcd-2">
            <seg xml:id="i-aff886edea633107-0">
              Herr talman! Det som jag uttrycker här i dag och det jag står
              för är vad partiet står för. Det kanske inte överensstämmer med
              Anti Avsans fördomar. Så tror jag att det ligger till. Det kan
              finnas en stor missuppfattning om vad vår politik som helhet står
              för. Jag vet inte om jag uppfattade det rätt. Kränkningar är någonting
              som inte finns på kartan för mig. Det tackar jag för. Det finns
              inte heller på kartan för partiet.
            </seg>
            <seg xml:id="i-394aae3e49e43692-0">
              Jag har lite svårt för att stå här och försvara vad någon annan
              har sagt i en debatt som jag själv inte var med i. Om vi kan tala
              i största allmänhet hur det är i Sverige måste vi kunna kritisera
              extrema yttringar inom islam och till exempel terroristverksamhet
              utan att det i så fall ska vara en kränkning. Det kan vara viktigt
              att vara tydlig med att man inte drar alla över en kam.
            </seg>
            <seg xml:id="i-0c82316b9a503e98-0">
              Det kanske kan finnas enskilda företrädare som kan misslyckas
              i den tydligheten. Det är i så fall beklagligt. Vi som parti och
              jag tycker att det är väldigt viktigt att man kan kritisera extrema
              yttringar utan att dra alla över en kam. Det måste man kunna få
              göra. Vi kan se vad det kan ställa till med för människor.
            </seg>
            <seg xml:id="i-59830dc24c8a0801-0">
              Det handlar inte bara om sådant som sker mot kristna. Det kan
              också vara moderata muslimer i länder som far väldigt illa. I
              till exempel Nigeria har vi ett terroristnätverk som agerar. Det
              har dödats både muslimer och kristna till följd av ett sådant
              terrornätverk. Nu talar jag mer i största allmänhet här.
            </seg>
            <seg xml:id="i-0bf50b87a1bea733-0">
              Vi måste kunna kritisera extrema yttringar inom en religion utan
              att för den skull dra alla över en kam och utan att det för den
              skull ska upplevas som kränkande.
            </seg>
          </u>
          <note type="speaker" xml:id="i-f347859b4f7bf943-0">
            Anf. 23 ROBERT HALEF (KD):
          </note>
          <u who="robert_halef_9ca73c" xml:id="i-afe1f6ff724b40cb-0">
            <seg xml:id="i-bfb24d8bfeddac3b-0">
              Herr talman! Sedan många år har IPU verkat för global fred och
              mellanfolkligt samarbete, detta framför allt genom att stärka
              samarbetet mellan världens parlamentariska församlingar.
            </seg>
            <seg xml:id="i-35072f205448e0a6-0">
              Till dess uppgifter hör att främja parlamentsledamöternas personliga
              kontaktnät samt bistå i uppbyggandet av demokratiska funktioner
              och fungerande parlament, inte minst hos de medlemmar som saknar
              demokratiskt tillsatta parlament. Organisationen har 163 nationella
              parlament som medlemmar. Det är glädjande att så många länder
              är medlemmar i IPU, som dessutom har observatörsstatus i FN:s
              generalförsamling.
            </seg>
            <seg xml:id="i-6ba67cb0f90dbfeb-0">
              Interparlamentariska unionen är ett värdefullt forum för att
              påverka internationella processer. Genom sin biståndsverksamhet
              främjar IPU demokratisk utveckling, mänskliga fri- och rättigheter
              och jämställdhet världen över. Främjandet av demokrati och de
              mänskliga fri- och rättigheterna samt fattigdomsbekämpningen är
              för oss kristdemokrater prioriterade frågor.
            </seg>
            <seg xml:id="i-2e29b5428ecbe9d2-0">
              Där människor tillåts att rösta och kandidera i fria och öppna
              val, där yttrandefrihet och åsiktsfrihet respekteras, där människor
              inte diskrimineras på grund av kön, etnisk tillhörighet eller
              religionstillhörighet med mera blir samhället mer framgångsrikt,
              och möjligheterna till en effektiv fattigdomsbekämpning och en
              globalt hållbar utveckling ökar.
            </seg>
            <seg xml:id="i-5902081a53a3e913-0">
              Herr talman! Att hjälpa till med att bygga upp fungerande parlament
              är en ständigt växande del av IPU:s verksamhet. På vissa håll
              är den demokratiska utvecklingen inte självklar, men det är endast
              genom kontakter och samarbete vi kan uppnå en förbättring vad
              gäller rättsstatsprincipen. Under det gångna året har arbetet
              i IPU präglats av fokus på frågor inom hållbar utveckling och
              därmed framtagandet av FN:s nya millenniemål, frågor om sociala
              medier, rättvis handel och innovativa finansmekanismer.
            </seg>
            <seg xml:id="i-cf08fb4f06cb6d46-0">
              Vid höstsamlingens möte i Genève togs den humanitära situationen
              i Syrien upp och de konsekvenser konflikten har för hela närområdet.
              Detta är en fråga som jag personligen försökt uppmärksamma i olika
              sammanhang, bland annat vid ett möte i riksdagen med den libanesiske
              ambassadören och senast i förrgår i andrakammarsalen då utrikesutskottet
              hade offentlig utfrågning om den humanitära situationen i Syrien
              med vice generalsekreteraren för FN via länk från New York och
              generalsekreteraren för Internationella rödakorskommittén.
            </seg>
            <seg xml:id="i-e1a7be026cbf14be-0">
              Libanon och Jordanien är länder som tagit emot ca 1 miljon flyktingar
              var. Stödet till dessa länder och andra grannländer i regionen
              som tar emot flyktingar bör ökas så att de kan hjälpa behövande
              flyktingar med att ge dem skolgång, sjukvård, hälsovård med mera.
            </seg>
            <seg xml:id="i-915ecac425fa797f-0">
              Herr talman! Den svenska IPU-delegationen bör fortsätta att arbeta
              med sina kärnvärden och även främja frågor som rör arbetet för
              globala miljö- och klimatfrågor samt främja kvinnors rättigheter
              och deltagande.
            </seg>
            <seg xml:id="i-69ed9fb6336b1ee4-0">
              Aven om IPU inte har mandat att fatta några för de 163 medlemsländerna
              bindande beslut är IPU:s observatörsstatus i FN:s generalförsamling
              sedan år 2002 ett tydligt tecken på unionens viktiga roll i arbetet
              för global fred och säkerhet.
            </seg>
            <seg xml:id="i-faf4bf12536d57e9-0">
              Vi kristdemokrater delar utrikesutskottets uppfattning om det
              mervärde som den svenska delegationen skapar genom sitt aktiva
              engagemang i Interparlamentariska unionen.
            </seg>
          </u>
          <note xml:id="i-e6ad69dc4a2df16f-0">
            Herr talman! Med detta yrkar jag bifall till utskottets förslag
            i betänkandet.
          </note>
          <note type="speaker" xml:id="i-50feda686e5ad8ea-0">
            Anf. 24 ULF NILSSON (FP):
          </note>
          <u who="ulf_nilsson_b2871f" xml:id="i-228a84f2d1b9018b-0">
            <seg xml:id="i-4e7cd93555219b3b-0">
              Herr talman! Interparlamentariska unionen, IPU, kan visserligen
              inte fatta några beslut som är bindande för medlemsländerna, som
              vi har hört, och inte eller bindande för parlamenten. I stället
              verkar IPU genom att lägga fram konkreta förslag och anta resolutioner
              i olika ämnen som debatteras vid varje församling. Ledamöterna
              åtar sig att åka hem till sina parlament och arbeta för de resolutioner
              de har godkänt.
            </seg>
            <seg xml:id="i-3f2795086ccb3ad4-0">
              IPU arbetar också mycket med olika former av bistånd. Arbetet
              omfattar frågor som att utveckla representativ demokrati, mänskliga
              rättigheter och inte minst jämställdhet och kvinnors deltagande
              i politiken. Man värnar också mänskliga rättigheter och främjar
              internationell säkerhet och hållbar utveckling.
            </seg>
            <seg xml:id="i-7a7157ba631d7f0a-0">
              Herr talman! Jag tänkte särskilt nämna IPU-kommittén för parlamentarikers
              mänskliga rättigheter, där jag själv är ledamot sedan 2012, som
              ett exempel på konkret arbete. Kommittén gör sammanställning av
              övergrepp mot folkvalda. Det är en skrämmande läsning och säger
              en del om bristande demokrati på olika håll. I verkligheten är
              det naturligtvis så att om inte de folkvalda får arbeta fritt
              politiskt, då har inte heller folket några rättigheter och friheter.
            </seg>
            <seg xml:id="i-b70091f01d11b21a-0">
              Kommitténs arbete består av att gå igenom enskilda fall av övergrepp
              och samla rapporter och fakta till grund för beslut. Sedan antas
              resolutionen av IPU:s styrande råd. För vart och ett av fallen
              som nämns kan man läsa om vad som hänt – försvinnande, fängslande,
              olagligt hinder mot att delta i parlaments arbete, mord, övergrepp
              mot anhöriga, och så vidare. I resolutionen redovisas också för
              var och en vilka frågor som ställts till ansvariga samt vilka
              svar och eventuella åtgärder som genomförts eller inte genomförts.
            </seg>
            <seg xml:id="i-e963f6b682483659-0">
              Jag är övertygad om att det här arbetet har stor en betydelse
              för mänskliga rättigheter i stort och att det är viktigt för demokratin.
              Det har också betydelse när parlamentariker från olika länder
              enas om beslut för att stärka mänskliga rättigheter och demokrati.
            </seg>
            <seg xml:id="i-88f754b328e5cf53-0">
              Kommittén för parlamentarikers rättigheter sammanträdde under
              året i Genève två gånger och sedan vid de två stora församlingarna,
              det vill säga fyra möten under året. Under vårförsamlingen mötte
              kommittén elva officiella delegationer och undersökte 147 olika
              fall rörande nuvarande eller tidigare parlamentariker som har
              drabbats. Under höstmötet 2013 granskades fall med sammanlagt
              148 parlamentsledamöter från 17 länder. Under fyra dagar höll
              kommittén utfrågningar med delegationer från Maldiverna, Turkiet,
              Tchad, Demokratiska republiken Kongo, Filippinerna, Malaysia och
              Indonesien. Som ni hör blir det en bred skala av länder med olika
              typer av statsskick, men de har det gemensamt att de förhindrar
              folkvalda i deras arbete.
            </seg>
            <seg xml:id="i-7813d36a68e4e4ad-0">
              En del glädjande fall finns också. Efter det att resolutionen
              har blivit offentlig har vi fått en rapport om att fängslade parlamentariker
              har friats och återfått sina mandat som folkvalda. Det känns verkligen
              som frukten av ett viktigt arbete.
            </seg>
            <seg xml:id="i-facb5da52bf623ec-0">
              Herr talman! Visserligen finns många länder som inte är demokratier
              i IPU, precis som det finns i FN, men jag är övertygad om att
              de samtal som förs i den här församlingen om demokrati, om mänskliga
              rättigheter och om parlamentens roll betyder mycket för en demokratisk
              utveckling på sikt.
            </seg>
          </u>
          <note xml:id="i-af75e4f5e1d02c7d-0">
            Därmed yrkar jag bifall till förslaget i betänkandet.
          </note>
          <note type="speaker" xml:id="i-94cf7d45c78f656c-0">
            Anf. 25 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-f026214c62c47468-0" next="cont">
            <seg xml:id="i-56a71af64d07dc65-0">
              Herr talman! Jag vill ta tillfället i akt att uppdatera riksdagens
              ledamöter i det arbete som utförs inom IPU, där vi alla genom
              riksdagen är medlemmar.
            </seg>
            <seg xml:id="i-075d3b5c02068565-0">
              Herr talman! Interparlamentariska unionen, förkortat IPU, firar
              i år 125 år, vilket gör den till världens äldsta multilaterala
              organisation. I organisationen finns i dag 164 länder som medlemmar.
            </seg>
          </u>
          <note xml:id="i-7efb903e7f0bb52c-0">
            Den 16–17 mars hade IPU sin årliga vårförsamling i Genève, i
            Schweiz, där den svenska delegationen var närvarande under ledning
            av andre vice talmannen Ulf Holm.
          </note>
          <u who="krister_ornfjader_dc6a8a" prev="cont" xml:id="i-597a93cb87a41e72-0">
            <seg xml:id="i-6d6c5d06213e8115-0">
              Över 715 parlamentariker från 141 länder samlades för att diskutera
              globala frågor. Huvudtemat för mötet var följande: Förnyelse av
              våra åtaganden för värnandet av fred och demokrati. Jag vill då
              passa på att i detta sammanhang nämna att den svenska delegationen
              fick igenom samtliga sina förslag till ändringar i en resolutionstext
              om värnandet av barn, särskilt ensamkommande flyktingbarn, under
              krig och konflikter. Det gällde bland annat att parlamenten och
              regeringarna ska inkludera barns och ungas perspektiv i politiken.
              Övriga frågor i fokus var parlamentens roll i arbetet för en kärnvapenfri
              värld och en värld motståndskraftig mot risker, med utgångspunkt
              i den demografiska utvecklingen och miljöpåverkan.
            </seg>
            <seg xml:id="i-b48a6eee502a4299-0">
              IPU gjorde ett uttalande om situationen i Syrien, Centralafrikanska
              republiken och Ukraina. Vi fördömde våldet och uppmanade det internationella
              samfundet att även i fortsättningen ge stöd i form av hjälp till
              alla de miljoner drabbade människorna.
            </seg>
            <seg xml:id="i-200b6b38d6f76365-0">
              Herr talman! Att vara med i en organisation som IPU ger många
              möjligheter att som parlamentariker både vara med och påverka
              och att skaffa sig information i frågor som berör enstaka länder
              och relationer mellan länder. Det kan ske i de samtal som förs
              i de officiella debatterna och även i de möten som arrangeras
              mellan olika länders delegationer.
            </seg>
            <seg xml:id="i-5fc3b97b6e0ba4b7-0">
              Andre vice talmannen Ulf Holm nämnde i generaldebatten värdet
              av parlamentarisk demokrati och adresserade även krisen på Krimhalvön
              och Rysslands agerande.
            </seg>
            <seg xml:id="i-8c5f76857a11ca0d-0">
              Vidare hade vi möten med delegationer från Bahrain, Bangladesh
              och Rumänien. Talmannen har bjudit in Bangladeshs talman till
              IPCI-konferensen i Helsingfors den 23–25 april. Vi talade med
              den bangladeshiska delegationen om situationen för textilarbetarna
              i Bangladesh. Vi talade med delegationen från Bahrain med utgångspunkt
              i att de vill etablera starkare relationer med de nordiska länderna.
              Slutligen diskuterade vi med delegationen från Rumänien romernas
              situation i Sverige, Rumänien och Europa.
            </seg>
            <seg xml:id="i-477d33fc9eded922-0">
              Herr talman! Jag vill avsluta med att tacka den svenska organisationen
              Sida för det stöd man bidrar med både direkt och indirekt till
              IPU. Ute i den internationella verksamheten betraktas och möts
              Sverige och Sida med mycket stor respekt.
            </seg>
            <seg xml:id="i-341447c1f6b5e065-0">
              Herr talman! För 125 år sedan startades IPU för att bygga upp
              demokratier. Det är ett jobb som aldrig tar slut. Sverige har
              haft, och kommer att ha, en stor roll att fylla.
            </seg>
            <seg xml:id="i-071526b6375146ac-0">
              Återupptagna förhandlingar
            </seg>
            <seg xml:id="i-8b96ae009f313e3e-0">
              En fråga ska vara av övergripande allmänpolitiskt slag eller
              avse ett ämne som faller inom statsrådets ansvarsområde och rör
              dennes tjänsteutövning. Socialminister Göran Hägglund besvarar
              såväl allmänpolitiska frågor som frågor inom sitt eget ansvarsområde.
            </seg>
            <seg xml:id="i-9beb9f1b16ad89f7-0">
              Arbetslösheten
            </seg>
          </u>
          <note xml:id="i-eb0efc73376e92ed-0">
            Med detta, herr talman, yrkar jag bifall till förslaget i betänkandet.
          </note>
          <note xml:id="i-305e23851a2a022f-4">
            Överläggningen var härmed avslutad.
          </note>
          <note xml:id="i-b2d1760fd8d419d9-0">
            Ajournering
          </note>
          <note xml:id="i-9d861a2b60ec2a44-0">
            Kammaren beslutade kl. 13.55 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note xml:id="i-5069729f4d361e50-0">
            Förhandlingarna återupptogs kl. 14.00.
          </note>
          <note xml:id="i-0060d022da2318ba-0">
            12 § Frågestund
          </note>
          <note xml:id="i-3edcbb7826d15d18-0">
            Anf. 26 FÖRSTE VICE TALMANNEN:
          </note>
          <note xml:id="i-12a3f6a247cd8c9e-0">
            Jag vill hälsa socialminister Göran Hägglund, utrikesminister
            Carl Bildt, statsrådet Peter Norman, statsrådet Stefan Attefall
            och arbetsmarknadsminister Elisabeth Svantesson välkomna.
          </note>
          <note type="speaker" xml:id="i-3332cb2cfd52ef13-0">
            Anf. 27 YLVA JOHANSSON (S):
          </note>
          <u who="ylva_johansson_e8ae63" xml:id="i-f5fa6f3c16e92c64-0">
            <seg xml:id="i-0024bfbb2a402d0c-0">
              Fru talman! Sverige har en oerhört hög arbetslöshet. Sedan arbetsmarknadsministern
              tillträdde har hon inte lagt fram en enda proposition eller några
              förslag som hur jobben ska bli fler eller hur arbetslösa ska få
              jobb.
            </seg>
            <seg xml:id="i-2d824023811dcd81-0">
              I går presenterade finansministern regeringens vårproposition,
              och till mångas överraskning klargjorde han en oro för att arbetslösheten
              skulle falla alltför snabbt. Han uttryckte sig så här: Vi får
              fråga oss hur snabb nedgång vi tål.
            </seg>
            <seg xml:id="i-3acfdd1c9b2043c5-0">
              Jag tror inte att det är särskilt många som oroar sig för att
              arbetslösheten ska falla alltför snabbt, men det är väldigt många
              fler som oroar sig för att den biter sig fast på en hög nivå och
              för att vi har alltför många unga människor i fas 3.
            </seg>
            <seg xml:id="i-3c0a5cbf15bb7bab-0">
              Min fråga till arbetsmarknadsministern är: Varför lägger regeringen
              inte fram några förslag om jobben?
            </seg>
          </u>
          <note type="speaker" xml:id="i-a6ff083972f43d45-0">
            Anf. 28 Arbetsmarknadsminister ELISABETH SVANTESSON (M):
          </note>
          <note xml:id="i-70beae4027e623f0-0">
            Fru talman! Tack, Ylva Johansson, för frågan!
          </note>
          <u who="elisabeth_svantesson_0136d8" prev="cont" xml:id="i-371de78b98f9474e-0">
            <seg xml:id="i-5066b6c2f0e35b8c-0">
              Det är över en kvarts miljon människor fler som i dag har ett
              jobb att gå till jämfört med den dag då Ylva Johansson och hennes
              regering fick kasta in handduken 2006. Men för oss är det bara
              början. Vi går vidare med förslag som handlar om kunskap, om att
              stärka arbetskraften, YA-jobb och sänkta kostnader för att anställa
              unga. Vi förändrar sjuklönekostnaderna, något som särskilt kommer
              att gynna de mindre företagen, där vi vet att väldigt många av
              de nya jobben växer fram.
            </seg>
            <seg xml:id="i-af7bceba2dbfbd54-0">
              Vi vet att jobb växer fram med rätt politik. Jobben är min och
              regeringens viktigaste fråga. Jag har fattat över 70 beslut sedan
              jag blev arbetsmarknadsminister. Det har handlat om att sjösätta
              YA-jobben med parterna. Jag har tagit beslut som underlättar praktik.
              Jag har tillsatt en ny generaldirektör för Arbetsförmedlingen
              och initierat en översyn av Arbetsförmedlingen för att deras insatser
              ska kunna vässas och bli ännu bättre för dem som behöver jobben
              allra mest. Jag har varit tydlig med att vi ska stärka arbetsgivarkontakterna.
            </seg>
            <seg xml:id="i-96ea6beb48bea41d-0">
              Allt detta har jag gjort för att fler människor ska ha ett jobb
              att gå till.
            </seg>
          </u>
          <note type="speaker" xml:id="i-00bec18c6e0a8756-0">
            Anf. 29 YLVA JOHANSSON (S):
          </note>
          <u who="ylva_johansson_e8ae63" xml:id="i-f5fa6f3c16e92c64-1">
            <seg xml:id="i-2f6c6d16f467af58-0">
              Fru talman! Det finns ganska många lediga jobb i Sverige. Faktum
              är att vakanstalen, måttet på hur många lediga jobb det finns,
              är högre i dag än vad det var före finanskrisen. Trots det är
              arbetslösheten två procentenheter högre. Arbetslösheten har alltså
              ökat trots att det faktiskt finns ganska många lediga jobb. Det
              här är en direkt effekt av regeringens nedprioritering av utbildning
              och nedprioritering av arbetsmarknadspolitiken.
            </seg>
            <seg xml:id="i-7af744ed9999fa7d-0">
              Delar arbetsmarknadsministern finansministerns uppfattning att
              man bör känna oro för att arbetslösheten skulle falla alltför
              snabbt?
            </seg>
          </u>
          <note type="speaker" xml:id="i-7ebb6e31f4591546-0">
            Anf. 30 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-010d410e366a9456-0">
            <seg xml:id="i-96d134b3805dc0fc-0">
              Fru talman! Över en kvarts miljon fler har alltså ett jobb att
              gå till. Men mer finns att göra för att jobben ska både bli fler
              och komma fler till del. För det krävs en politik som ger arbetsgivare
              möjligheter att anställa.
            </seg>
            <seg xml:id="i-662c7e55a012a2c5-0">
              Socialdemokraterna ropar väldigt högt, men det ekar väldigt tomt.
              Man längtar helt enkelt tillbaka till en annan tid. Med Socialdemokraternas
              politiska förslag backar vi in i framtiden.
            </seg>
            <seg xml:id="i-42e06eae8c3b5173-0">
              Det handlar om en politik där man vill höja bidragen till dem
              som inte jobbar. Det handlar om en platspolitik, precis som på
              den gamla Amstiden, och man lovar allt till alla. Man lägger dessutom
              fram förslag här i riksdagen som hotar jobben. Dessutom vill man
              inte berätta vem man ska göra allt detta med. Vill man göra det
              med Miljöpartiet och Vänstern som vill höja skatter och lägga
              ännu tyngre bördor på företag och som dessutom vill att vi ska
              jobba mindre, som vill ha en ledighetslinje i stället för en arbetslinje?
            </seg>
            <seg xml:id="i-0bb04b5c06313558-0">
              Jag tror att det är dags för att väljarna, så här drygt fem månader
              före valet, ska få ett svar på med vem och vad, fru talman.
            </seg>
            <seg xml:id="i-d035d35f7aba2028-0">
              Svenska medborgare utlämnade till USA
            </seg>
          </u>
          <note type="speaker" xml:id="i-662d0cc1c074f0af-0">
            Anf. 31 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-74a7e55920cdadd7-0">
            <seg xml:id="i-368f475c6e143c4e-0">
              Fru talman! Jag har en fråga till utrikesminister Carl Bildt.
            </seg>
            <seg xml:id="i-96443812ab1835e3-0">
              Våren 2012 lämnade två svenska medborgare Somalia och tog sig
              till Djibouti. Där togs de i förvar av myndigheterna, som under
              oklara former utlämnade dem till USA. Svenska regeringen har varit
              väldigt svävande kring vad den visste om utlämningen, men enligt
              dokument från UD fick UD i augusti 2012 reda på att svenskarna
              var fängslade i Djibouti. I november hände något som var mycket
              brådskande, och resten är överstruket på grund av sekretess.
            </seg>
            <seg xml:id="i-fec87efb416d9195-0">
              Den 16 november meddelade UD Sveriges ambassad i Washington att
              de här personerna utlämnats till USA. Där hålls de häktade med
              maximala restriktioner åtalade för att ha anslutit sig till al-Shabab,
              som är en stridande fraktion i det somaliska inbördeskriget, och
              för vapenbrott.
            </seg>
            <seg xml:id="i-112e922abe99ace5-0">
              Min fråga till utrikesministern är: Hur ställer sig regeringen
              till att USA tar sig jurisdiktion över svenskar som valt sida
              i ett inbördeskrig i ett tredje land utan några planer på att
              skada det landets mål?
            </seg>
          </u>
          <note type="speaker" xml:id="i-cee37cd19fde9d1d-0">
            Anf. 32 Utrikesminister CARL BILDT (M):
          </note>
          <u xml:id="i-b337d925b7c43911-2" who="unknown">
            <seg xml:id="i-9411532a1e0ce8e1-0">
              Fru talman! Sverige har i det här fallet uppfyllt de konsulära
              åtaganden Sverige har gentemot de här två individerna. De står
              anklagade för brott i anslutning till att de uppenbarligen varit
              aktiva, vilket de medgett, i organisationen al-Shabab. Exakt vilka
              aktiviteter de har varit inblandade i varken kan eller ska vi
              bedöma. De blir uppenbarligen föremål för rättslig prövning i
              USA.
            </seg>
            <seg xml:id="i-0fa135eb04702cc8-0">
              Vi har inte haft anledning att ha några synpunkter i övrigt i
              ärendet, men vi gav dem fullt ut det konsulära stöd och den konsulära
              hjälp som vi har skyldighet att ge och som vi också alltid ger.
            </seg>
          </u>
          <note type="speaker" xml:id="i-eb0bc60ff50cabfc-0">
            Anf. 33 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-74a7e55920cdadd7-1">
            <seg xml:id="i-3dd622f1dd05c664-0">
              Fru talman! Tack, utrikesministern!
            </seg>
            <seg xml:id="i-de12595df5352900-0">
              Det brott som de här personerna anses ha begått leder till långa
              fängelsestraff i USA eftersom USA:s utrikesdepartement klassar
              al-Shabab som en terroristorganisation. Det finns dock enligt
              försvaret inget i förundersökningsmaterialet som tyder på att
              de ska ha planerat några attacker mot amerikanska mål. Till saken
              hör att det inte är ett brott i Sverige att ha samröre med al-Shabab
              och att svensk hovrätt i en dom fastställt att det inte finns
              något som visar att man per automatik avser att begå terrorbrott
              om man ansluter sig till al-Shabab.
            </seg>
            <seg xml:id="i-d035d825a2195c64-0">
              Min fråga till Carl Bildt är: Vilka frågor har regeringen ställt
              till Djibouti och USA om utlämningsförfarandet med anledning av
              uppgifterna från svenskarnas advokater att de ännu inte fått ta
              del av dokumenten som visar hur utlämningsförfarandet gått till?
              Behöver svenska medborgare utomlands vara oroliga för att de kan
              bli utlämnade, med medverkan från svenskt myndighetshåll, med
              anledning av något som inte är brott i Sverige?
            </seg>
          </u>
          <note type="speaker" xml:id="i-5bde8cfeb34db764-0">
            Anf. 34 Utrikesminister CARL BILDT (M):
          </note>
          <u xml:id="i-b337d925b7c43911-3" who="unknown">
            <seg xml:id="i-31fd234dbeb94628-0">
              Fru talman! Jag vill korrigera Mehmet Kaplan på en punkt. Det
              har inte varit någon medverkan från svensk myndighet i detta.
              Djibouti har förfarit, såvitt vi kan förstå, enligt internationella
              regler. Det finns ingen anledning att ha någon invändning mot
              det.
            </seg>
            <seg xml:id="i-c69b909447025aa2-0">
              Mehmet Kaplan säger, och jag håller med om det, att det inte
              finns någon automatik så att bara för att man har varit med i
              al-Shabab är man skyldig till terrorism. Men det är skillnad på
              al-Shabab och Rädda Barnen, om jag uttrycker mig på det sättet.
              Det innebär att jag skulle uppmana svenska medborgare att icke
              engagera sig i en organisation som al-Shabab, vars verksamhet
              vi känner alltför väl.
            </seg>
            <seg xml:id="i-70209724253a1485-0">
              Attacker mot skyddade objekt i Syrien
            </seg>
          </u>
          <note type="speaker" xml:id="i-81cf0c2b93017ff0-0">
            Anf. 35 ULRIK NILSSON (M):
          </note>
          <u who="ulrik_nilsson_f7792c" xml:id="i-be154295189f118e-0">
            <seg xml:id="i-eff19d43f4cbb7fe-0">
              Fru talman! Jag har också en fråga till utrikesminister Carl
              Bildt.
            </seg>
            <seg xml:id="i-e263608de896b247-0">
              Vi hade i veckan en hearing i utrikesutskottets regi gällande
              situationen i Syrien. Där sade Röda Korsets representanter att
              de har sett ett ökat antal attacker på sjukhus, på sårade och
              på hälsovårdsinrättningar, vilket uppenbart är i strid med krigets
              lagar och internationell folkrätt. Om ingenting görs finns det
              risk att detta sätter normen för nästa konflikt och nästa krig.
            </seg>
            <seg xml:id="i-57f3747fa66d7734-0">
              Vad kan man då i en situation som i Syrien göra? Naturligtvis
              behövs det en politisk lösning totalt sett. Men finns det någonting
              vi kan göra innan dess för att statuera exempel så att vi inte
              sätter en ny standard där man kan ge sig på skyddade objekt som
              ambulanser, sårade och sjukhus eller för den delen diplomater
              och andra som behöver röra sig i området för att skapa kontakter
              och få information?
            </seg>
          </u>
          <note type="speaker" xml:id="i-ea890fd6a86ab430-0">
            Anf. 36 Utrikesminister CARL BILDT (M):
          </note>
          <u xml:id="i-b337d925b7c43911-4" who="unknown">
            <seg xml:id="i-b42bfa8a865d804e-0">
              Fru talman! Det finns två delar i detta svar. Den första är att
              det dess värre är så att det mönster vi ser i inbördeskrig av
              den här naturen är att respekten för den internationella humanitära
              rätten lämnar åtskilligt övrigt att önska, milt uttryckt.
            </seg>
            <seg xml:id="i-4234679996dcb4c9-0">
              Den andra delen är att det är viktigt att vi är tydliga med vad
              som gäller. Vi arbetade mycket länge för att FN:s säkerhetsråd
              skulle ta en resolution om just den internationella humanitära
              rätten frikopplad från allt annat i den syriska konflikten. Efter
              sju sorger och åtta bedrövelser och alltför lång tid tog säkerhetsrådet
              resolution 2139 som mycket tydligt säger att den internationella
              humanitära rätten måste respekteras.
            </seg>
            <seg xml:id="i-4e45d9291e9f990b-0">
              Det sker ännu inte på det sätt som vi vill och som vi har anledning
              att kräva, men vi har nu fått ett internationellt erkännande och
              ett internationellt krav. Då ska vi arbeta med all kraft i enlighet
              med det som säkerhetsrådet har beslutat.
            </seg>
          </u>
          <note type="speaker" xml:id="i-a669ae72ed6f7d87-0">
            Anf. 37 ULRIK NILSSON (M):
          </note>
          <u who="ulrik_nilsson_f7792c" xml:id="i-be154295189f118e-1">
            <seg xml:id="i-c5294e43cc6a976f-0">
              Fru talman! Då kan man ställa sig frågan: Finns det någonting
              vi kan göra i närtid, i alla fall för att dokumentera brotten,
              så att det finns en rimlig chans att förövarna åker fast? Kan
              man tänka sig satelliter, gps-mottagare eller film? Tekniken finns
              tillgänglig.
            </seg>
            <seg xml:id="i-4c94db4331de7007-0">
              Skulle Sverige kunna medverka till att tillsammans med andra
              länder försöka dokumentera dessa brott så att de faktiskt blir
              vad de är, nämligen brott mot mänskligheten?
            </seg>
          </u>
          <note type="speaker" xml:id="i-85963e0c2745137b-0">
            Anf. 38 Utrikesminister CARL BILDT (M):
          </note>
          <u xml:id="i-b337d925b7c43911-5" who="unknown">
            <seg xml:id="i-7740325203777048-0">
              Fru talman! Det sker. Det finns internationella frivilligorganisationer
              som ägnar sig åt att försöka dokumentera så mycket som möjligt.
              Sverige tillhör bidragsgivarna till denna verksamhet.
            </seg>
            <seg xml:id="i-27ff53bcb22e666f-0">
              Det finns rikliga möjligheter att göra detta i olika sammanhang.
              Mycket av det här dokumenteras på sociala medier. Sedan kan det
              vara svårt att föra detta exakt till att säga vem som har ansvar
              för vilket övergrepp. Men det är alldeles rätt: Det är viktigt
              att vi dokumenterar så mycket som möjligt, och Sverige stöder
              den verksamhet som sker i detta avseende.
            </seg>
            <seg xml:id="i-efb1af46334eb6f6-0">
              A-kassan
            </seg>
          </u>
          <note type="speaker" xml:id="i-bfbb6fdbd6f231b7-0">
            Anf. 39 MATTIAS KARLSSON (SD):
          </note>
          <u who="mattias_karlsson_d9c916" xml:id="i-bce18fdf13b531fc-0">
            <seg xml:id="i-30b88d0f33e6dcba-0">
              Fru talman! När den borgerliga regeringen tillträdde fattade
              den snabbt flera beslut som allvarligt försämrade villkoren i
              a-kassan. Regeringens teoretiska grund för försämringarna var
              att de skulle bidra till ökad sysselsättning, stärkta statsfinanser
              och en mer återhållsam löneutveckling.
            </seg>
            <seg xml:id="i-84d9ee7296977a31-0">
              Dessa tänkta positiva effekter har dock uteblivit nästan helt.
              I stället ser vi i dag en a-kassa i förfall. Hundratusentals personer
              har lämnat a-kassan och står i dag helt utan skydd i händelse
              av arbetslöshet. Kostnaderna har i många fall vältrats över på
              kommunerna genom att allt fler arbetslösa tvingas leva på försörjningsstöd.
            </seg>
            <seg xml:id="i-c5e17c3dbe638211-0">
              De som fortfarande är kvar i a-kassan får ut en allt lägre andel
              av sin tidigare inkomst. I dagarna visade Akademikerförbundet
              i en rapport att ersättningen i a-kassan numera i många fall är
              lägre än försörjningsstödet. Forskningen talar för att den försvagade
              a-kassan bidrar till att förvärra problemen med bristande matchning
              på arbetsmarknaden.
            </seg>
            <seg xml:id="i-589708fa46d50684-0">
              Mot bakgrund av detta vill jag fråga arbetsmarknadsministern
              om regeringen är beredd att ompröva sina tidigare ställningstaganden
              när det gäller a-kassan.
            </seg>
          </u>
          <note type="speaker" xml:id="i-79db1297126b4828-0">
            Anf. 40 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-010d410e366a9456-1">
            <seg xml:id="i-1839dfd6b35fc63b-0">
              Fru talman! Jag tackar Mattias Karlsson för frågan. Att 250 000
              fler har ett jobb att gå till är ingen slump. Det har inte skett
              per automatik, utan det har skett på grund av tydlig jobbpolitik
              – en jobbpolitik med en stark arbetslinje. I detta har det handlat
              om att göra det mer lönsamt att arbeta. Det har handlat om att
              se till att de människor som har arbetsförmåga också finns i arbetskraften.
            </seg>
            <seg xml:id="i-c049d530c49ea8b8-0">
              En viktig del av detta var just det vi gjorde med a-kassan. Det
              är ingen evig försäkring, utan en omställningsförsäkring mellan
              två jobb. Det vi gör framåt är att prioritera det som leder till
              fler jobb och till att de som står längst bort också ska få ta
              del av de jobben. Därför är inte prioriteten för regeringen just
              nu att höja taket i a-kassan utan att fortsätta på den väg som
              är tydlig, nämligen att jobben ska bli fler.
            </seg>
          </u>
          <note type="speaker" xml:id="i-134878b62d3fba8a-0">
            Anf. 41 MATTIAS KARLSSON (SD):
          </note>
          <u who="mattias_karlsson_d9c916" xml:id="i-bce18fdf13b531fc-1">
            <seg xml:id="i-b4c8249bf2928d39-0">
              Fru talman! Jag ifrågasätter starkt påståendet att jobben skulle
              ha blivit fler genom att regeringen har försämrat a-kassan. Alla
              kan göra fel, men när det inte blir som man har tänkt sig måste
              man också vara beredd att ompröva sina tidigare ställningstaganden.
            </seg>
            <seg xml:id="i-7a19d6ad0eca1f05-0">
              Nyligen visade en granskning från Riksrevisionen att regeringens
              försämring av a-kassan för deltidsarbetare har lett till att många
              deltidsarbetare, oftast de med svag förankring på arbetsmarknaden,
              har tvingats säga upp sig helt från sina deltidsarbeten och i
              stället övergå i heltidsarbetslöshet för att kunna klara sin försörjning.
            </seg>
            <seg xml:id="i-1a965f869aa9e0f2-0">
              Anser ministern att detta är förenligt med den så kallade arbetslinjen?
            </seg>
          </u>
          <note type="speaker" xml:id="i-30861bc0aa3d22ed-0">
            Anf. 42 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-010d410e366a9456-2">
            <seg xml:id="i-a5c7bc583cb19488-0">
              Fru talman! A-kassan är en omställningsförsäkring mellan två
              jobb. Det vi såg tidigare, när det inte fanns någon deltidsbegränsning,
              var just att många personer – särskilt i offentlig sektor – arbetade
              en viss deltid och stämplade upp år ut och år in. För att förhindra
              detta införde vi deltidsbegränsningen. Grunden är att man ska
              söka jobb på heltid.
            </seg>
            <seg xml:id="i-e88bfa9dcc48200d-0">
              Frågan ses också över i Socialförsäkringsutredningen, som har
              att ta ställning till om det behöver göras ytterligare förändringar.
              Men regeringen är klar och tydlig: Det viktigaste vi har att göra
              fortsättningsvis är det som vi har gjort, nämligen att se till
              att jobben växer fram ute hos arbetsgivarna runt om i Sverige.
              De som är arbetslösa i dag och behöver ett jobb att gå till ska
              veta att jobben blir fler och att de har ökade chanser att ha
              ett jobb att gå till. Då är inte nivån på a-kassan det viktigaste,
              utan nivån på antalet jobb som finns på arbetsmarknaden.
            </seg>
            <seg xml:id="i-8f1f3dee66258a42-0">
              Yttrandefriheten i Turkiet
            </seg>
          </u>
          <note type="speaker" xml:id="i-42c9ce59aff05b8e-0">
            Anf. 43 JACOB JOHNSON (V):
          </note>
          <u who="jacob_johnson_31d6eb" xml:id="i-97b6011e149f5d95-0">
            <seg xml:id="i-a958a22780860087-0">
              Fru talman! Jag har en fråga till utrikesminister Bildt. Utrikesministern
              är känd för sin förkärlek till sociala medier, till exempel Twitter,
              samtidigt som han är en av EU:s främsta förespråkare för Turkiets
              medlemskap i unionen.
            </seg>
            <seg xml:id="i-0552a5fb0fb8df10-0">
              Nu verkar inte direkt Turkiets premiärminister Erdogan ha samma
              förkärlek för Twitter som utrikesministern. Erdogan lät blockera
              både Twitter och Youtube strax före lokalvalen i Turkiet för några
              veckor sedan. Turkiet älskar inte heller direkt undersökande journalistik
              i traditionella medier, utan landet har länge haft ett icke smickrande
              världsrekord i fängslade journalister.
            </seg>
            <seg xml:id="i-ff44e6a0a7350d95-0">
              Hur går detta ihop, utrikesministern? Är det inte som DN:s ledarskribent
              Peter Wolodarski skrev för några dagar sedan – dags för Sverige
              att tala klarspråk om Turkiet?
            </seg>
          </u>
          <note type="speaker" xml:id="i-497646a26a0c482e-0">
            Anf. 44 Utrikesminister CARL BILDT (M):
          </note>
          <u xml:id="i-b337d925b7c43911-6" who="unknown">
            <seg xml:id="i-89ccdbb168ed6227-0">
              Fru talman! Det är rätt att både den turkiska premiärministern
              Erdogan och jag har starka känslor vad gäller sociala medier,
              och dessa känslor råkar vara motsatta.
            </seg>
            <seg xml:id="i-5bdf0e809fe1cdf7-0">
              Jag tillhör dem som var allra tydligast när det gäller det som
              inträffade med nedstängningen av Twitter, framför allt. Youtube
              är en delvis annan historia, som vi har kritiserat tidigare. Det
              fick också skarp kritik från EU, och vi lyckades få det hela hävt
              inom loppet av några dagar.
            </seg>
            <seg xml:id="i-a9a2f1f0822912eb-0">
              Den legala situation som råder i Turkiet i denna del är dock
              inte tillfredsställande. Det understryker ytterligare behovet
              av EU-integrationsprocessen. Där förbereds nu den översynsrapport
              där vi granskar olika delar av reformer och frånvaron av reformer
              i Turkiet för att skapa underlag för de förhandlingar som är nödvändiga
              för att åstadkomma förbättringar också på detta område i Turkiet.
            </seg>
          </u>
          <note type="speaker" xml:id="i-e590c85e8cacc780-0">
            Anf. 45 JACOB JOHNSON (V):
          </note>
          <u who="jacob_johnson_31d6eb" xml:id="i-97b6011e149f5d95-1">
            <seg xml:id="i-d457657df3187399-0">
              Fru talman! Det är inte bara inom området yttrandefrihet som
              jag anser att Sverige måste tala klarspråk med Turkiet. Det gäller
              också i högsta grad massarresteringar och de fängslanden av kurdiska
              politiker och människorättsföreträdare som har skett inom ramen
              för de så kallade KCK-processerna.
            </seg>
            <seg xml:id="i-668908f5630e7995-0">
              Detta är fängslanden som började för på dagen fem år sedan nu
              på måndag efter de lokalval som då ägde rum. Tusentals folkvalda
              politiker har fängslats och sitter fortfarande fängslade. Trots
              att de inte har blivit dömda har de redan blivit straffade med
              fem års frihetsberövande. En av dem är människorättsaktivisten
              Muharrem Erbey, som fängslades strax efter sitt besök i denna
              riksdag hösten 2009.
            </seg>
            <seg xml:id="i-35bbc7578acef5ec-0">
              När, utrikesministern, tänker den svenska regeringen göra klart
              för Turkiet att massfängslandena i KCK-rättegångarna är helt oacceptabla
              med tanke på såväl Köpenhamnskriterierna som Europakonventionen
              för mänskliga rättigheter och kräva att de folkvalda politikerna
              friges?
            </seg>
          </u>
          <note type="speaker" xml:id="i-84747e78d68c1492-0">
            Anf. 46 Utrikesminister CARL BILDT (M):
          </note>
          <u xml:id="i-b337d925b7c43911-7" who="unknown">
            <seg xml:id="i-c15aa661ae5a8fb0-0">
              Fru talman! Det är en oerhört viktig del av det som sker i Turkiet
              att man kan komma till rätta med detta. Ett av de positiva dragen
              i den besvärliga och föga upplyftande situation som den turkiska
              inrikespolitiken är för ögonblicket är att lokalvalen har gett
              en möjlighet att fortsätta med den kurdiska fredsprocessen. Det
              fanns åtskilliga som ville stoppa och ifrågasätta den.
            </seg>
            <seg xml:id="i-9889823654ae1850-0">
              Jag tror att det nu finns ett mandat att fortsätta den. Jag hoppas
              det, och jag har haft samtal i den riktningen med turkiska regeringsföreträdare.
              En del i det som måste komma till stånd för att fredsprocessen
              verkligen ska ge resultat är en mycket omfattande amnesti som
              även omfattar namn som går långt över dem som togs upp av frågeställaren.
            </seg>
            <seg xml:id="i-5e8b17c5412a9827-0">
              Situationen i Venezuela
            </seg>
          </u>
          <note type="speaker" xml:id="i-da06440c88bb30d2-0">
            Anf. 47 FREDRIK MALM (FP):
          </note>
          <u xml:id="i-b337d925b7c43911-8" who="unknown">
            <seg xml:id="i-c97532f5a014261c-0">
              Fru talman! Också jag har en fråga till utrikesminister Carl
              Bildt. Den rör situationen i Venezuela.
            </seg>
            <seg xml:id="i-1c6fe9b7054b6828-0">
              Den socialistiska regimen där blir alltmer auktoritär, och landet
              är mycket våldsamt. Det har varit stora protester under två månaders
              tid. Man har fängslat borgmästare. Tiotals människor har dödats.
              Parlamentariker har ingen möjlighet att komma till jobbet om de
              är kritiska mot landets nye president Nicolás Maduro.
            </seg>
            <seg xml:id="i-b21bcd46c912f11e-0">
              Detta har hamnat i mycket stor medieskugga, inte minst i Europa
              med tanke på det som händer i Ukraina. Vi vet att Europas framtid
              delvis avgörs av vad som händer i Ukraina. Men Latinamerikas framtid
              avgörs delvis av vad som händer i Venezuela. Nu när det är närmast
              fullständigt High Chaparral i landet och när man har dessa rödskjortor
              och olika typer av paramilitära grupper kopplade till regimen
              som trakasserar människor, hotar med våld och så vidare är situationen
              mycket allvarlig.
            </seg>
            <seg xml:id="i-2dd877d6990b99cd-0">
              Min fråga till utrikesministern är: Kommer det tydliga ställningstaganden
              från EU nu, alltså mer än som har kommit hittills?
            </seg>
          </u>
          <note type="speaker" xml:id="i-65c400e7cfd71da3-0">
            Anf. 48 Utrikesminister CARL BILDT (M):
          </note>
          <u xml:id="i-b337d925b7c43911-9" who="unknown">
            <seg xml:id="i-c5f2967cc1dcb74b-0">
              Fru talman! Jag delar i allt väsentligt Fredrik Malms bedömning
              av utvecklingen i Venezuela plus det faktum att detta har hamnat
              i medieskugga på grund av att vi har andra problem som ligger
              oss lite närmare för ögonblicket. Men det som har skett under
              de senaste två månaderna är oerhört allvarligt. Man har arresterat
              oppositionsledaren, man fråntar riksdagsledamöter deras mandat,
              man inskränker både nationella och internationella mediers frihet,
              man arresterar ett stort antal demonstranter och ett antal har
              dödats i de sammanstötningar som sker.
            </seg>
            <seg xml:id="i-fc01cda191e75417-0">
              Vi, det vill säga Europeiska unionen, har gjort tydliga uttalanden
              genom Catherine Ashton och klargjort vår inställning till detta.
              Jag kan försäkra Fredrik Malm om att vi kommer att påminna Catherine
              Ashton om vikten av fortsatt uppmärksamhet och en tydlig europeisk
              röst om de övergrepp som nu sker i Venezuela.
            </seg>
          </u>
          <note type="speaker" xml:id="i-ba6d20f384faea6c-0">
            Anf. 49 FREDRIK MALM (FP):
          </note>
          <u xml:id="i-b337d925b7c43911-10" who="unknown">
            <seg xml:id="i-d3bf8f3d8c48a709-0">
              Fru talman! Det är glädjande att höra detta. Ashtons uttalande
              har varit viktigt. Det har också kommit ett uttalande i slutet
              av februari från Europaparlamentet. Men frågan har fortfarande
              inte varit uppe till exempel på FAC, utrikesrådet.
            </seg>
            <seg xml:id="i-52a23e12f82aabf8-0">
              Situationen i Venezuela blir nu värre och värre, delvis till
              följd av att den tidigare presidenten Hugo Chávez, som byggde
              upp den mer diktatoriska maktapparaten, har avlidit och att hans
              efterträdare inte har samma karisma, styrka och kraft att samla
              människor. Det tycks han nu kompensera genom en ökad repression
              mot människor. I tangentens riktning ligger att landet dras alltmer
              in i kaos.
            </seg>
            <seg xml:id="i-0fb1b6508b566ca7-0">
              Jag vill bara ge utrikesministern ett medskick om hur viktigt
              det är med tydliga politiska ställningstaganden, att det kommer
              fler sådana, att de kommer regelbundet och att det finns en enighet
              i EU-kretsen om detta för att man möjligen en aning ska kunna
              påverka det socialistiska styret i Venezuela att förändra sitt
              beteende.
            </seg>
          </u>
          <note type="speaker" xml:id="i-d633ed2ea22dd83f-0">
            Anf. 50 Utrikesminister CARL BILDT (M):
          </note>
          <u xml:id="i-b337d925b7c43911-11" who="unknown">
            <seg xml:id="i-9f5be22377df6963-0">
              Fru talman! Jag är alldeles övertygad om att det föreligger enighet
              inom Europeiska unionen om detta. Catherine Ashton har gjort en
              serie uttalanden.
            </seg>
            <seg xml:id="i-219f4442fc763201-0">
              Men Fredrik Malm har också rätt i påpekandet att vi inte har
              haft detta uppe på våra möten på utrikesministernivå och att vi
              inte har haft formella slutsatser från utrikesministermöten. Fortsätter
              detta finns det skäl att göra det. Jag tar därför gärna med mig
              det medskick jag fick från Fredrik Malm i denna viktiga och alltför
              lite uppmärksammade frågan.
            </seg>
            <seg xml:id="i-2379c4864b53456b-0">
              Bostadsbristen
            </seg>
          </u>
          <note type="speaker" xml:id="i-35f5d9420ba58716-0">
            Anf. 51 MONICA GREEN (S):
          </note>
          <u who="monica_green_e58cbb" xml:id="i-4604159152fdb100-0">
            <seg xml:id="i-8253b3027339c862-0">
              Fru talman! Jag har en fråga till bostadsministern. Även om Sverige
              är ett bra land håller någonting på att gå sönder. Vi har massarbetslöshet,
              men vi har också en bostadskris, en bostadsbrist. Unga människor
              kan inte flytta hemifrån, de kan inte flytta för att studera och
              de kan inte söka några jobb som inte finns.
            </seg>
            <seg xml:id="i-377b0e68351cd966-0">
              Sedan den moderatledda regeringen tillträdde 2006 har byggandet
              minskat med hela 74 procent. Stefan Attefall har inte varit bostadsminister
              hela den tiden, men sedan han tillträdde för tre och ett halvt
              år sedan har han tillsatt inte mindre än 65 olika bostadsutredningar.
            </seg>
            <seg xml:id="i-9b4250ac738d604d-0">
              Men det visar sig att utredningar inte löser problemen. När tänker
              bostadsministern gå från ord till handling?
            </seg>
          </u>
          <note type="speaker" xml:id="i-1cb42a4a3d433f3c-0">
            Anf. 52 Statsrådet STEFAN ATTEFALL (KD):
          </note>
          <u xml:id="i-b337d925b7c43911-12" who="unknown">
            <seg xml:id="i-e83ceb947c432d85-0">
              Fru talman! Jag delar helt beskrivningen av den allvarliga bostadsbristen.
              Den är speciellt allvarlig i våra storstäder, särskilt när vi
              har många fler unga människor nu än för kanske tio år sedan. Vi
              har också en befolkningsökning som gör att vi måste bygga fler
              bostäder.
            </seg>
            <seg xml:id="i-315a31b4ad5fc3e2-0">
              De siffror som Monica Green redovisade stämmer inte. De är plockade
              från den värsta finanskrisens avgrunder. I dag byggs det ungefär
              31 000 bostäder i Sverige enligt preliminära siffror från SCB
              för 2013. Det är en ökning med 46 procent, och kurvan fortsätter
              uppåt.
            </seg>
            <seg xml:id="i-1651f53bd0cfa30c-0">
              De 65 utredningar och myndighetsuppdrag som Monica Green hänvisade
              till har lett till 112 skarpa lagförslag, och många av dem ligger
              just nu på riksdagens bord. Många av dem har Socialdemokraterna
              ojat sig över eller ibland till och med yrkat avslag på tillsammans
              med vänsterpartister och miljöpartister i en salig röra. Det är
              ganska mycket ojande över att förslagen är för många, går för
              snabbt och liknande. Jag föreslår att man konstruktivt röstar
              ja till förslagen. Då kommer vi att råda bot på många av de problem
              som Monica Green pekar på.
            </seg>
          </u>
          <note type="speaker" xml:id="i-e8dd81834bc197f3-0">
            Anf. 53 MONICA GREEN (S):
          </note>
          <u who="monica_green_e58cbb" xml:id="i-4604159152fdb100-1">
            <seg xml:id="i-62f96d2c251ad9ae-0">
              Fru talman! Det är bra att vi är överens om att det är en bostadsbrist.
              Det är inte bara i storstäderna, Stefan Attefall, utan det är
              faktiskt ett problem över i stort sett hela landet.
            </seg>
            <seg xml:id="i-dbdc6038a065ed51-0">
              Även om Stefan Attefall nu säger att dessa 65 utredningar verkligen
              har lett till skarpa förslag är det fortfarande en bostadsbrist
              och ett stort problem för unga människor, och för den delen också
              för andra människor som inte kan flytta någonstans för att de
              inte får tag på en bostad.
            </seg>
            <seg xml:id="i-579527d777196a0c-0">
              Ni har i stort sett valt att lita på att marknaden och marknadskrafterna
              ska lösa problemen. När det gäller arbetslösheten väljer ni att
              göra de arbetslösa fattigare för att ni tror att det ska bli fler
              jobb. Men när det gäller bostäder tror ni att marknaden ska göra
              bostäderna så dyra att folk inte ska efterfråga dem. Det är väl
              den principen som ni har tagit till?
            </seg>
            <seg xml:id="i-48608a0963ec84ed-0">
              Det skulle behövas en nationell bostadspolitik där man från politiskt
              håll tar tag i saken och säger att man nu ska se till att det
              faktiskt börjar byggas på allvar.
            </seg>
          </u>
          <note type="speaker" xml:id="i-875b0c7e0737e1cd-0">
            Anf. 54 Statsrådet STEFAN ATTEFALL (KD):
          </note>
          <u xml:id="i-b337d925b7c43911-13" who="unknown">
            <seg xml:id="i-79c9ea0fe966b09e-0">
              Fru talman! Problemen vi brottas med beror på 20 år av lågt bostadsbyggande.
              Dessa problem får nog Socialdemokraterna också ta en del av ansvaret
              för.
            </seg>
            <seg xml:id="i-37dd941a81be24e2-0">
              Vi har reformerat hyressättningssystem, allmännyttan och andrahandsuthyrning,
              vi har sänkt fastighetsavgiften, vi har gjort de 15 första åren
              helt fria från fastighetsavgift och vi har levererat 112 skarpa
              lagförslag. Vi har även förenklat planprocessen och infört enkla
              regler för att bygga små lägenheter. Det finns förslag om en rad
              olika åtgärder på riksdagens bord. En större reformagenda än vad
              vi har för närvarande har riksdagen inte sett på årtionden.
            </seg>
            <seg xml:id="i-97c89a7f180a34fd-0">
              En god uppmaning till Monica Green är: Läs de propositioner som
              ligger på riksdagens bord. Då blir frågeställningen nästa gång
              kanske något mer insiktsfull.
            </seg>
            <seg xml:id="i-609f19b5f2dd19d0-0">
              Nuonaffären och förtroendet för Maud Olofsson
            </seg>
          </u>
          <note type="speaker" xml:id="i-a8820169a9189528-0">
            Anf. 55 HILLEVI LARSSON (S):
          </note>
          <u who="hillevi_larsson_81d8b4" xml:id="i-effdeb9ecb6b093a-0">
            <seg xml:id="i-980732be3730a6f6-0">
              Fru talman! Jag vill ställa min fråga till Peter Norman.
            </seg>
            <seg xml:id="i-37fc7d679f8a0976-0">
              Nuonaffären har varit mycket uppmärksammad. Vi har hittills förlorat
              30 miljarder genom den affären, och nu har det också framkommit
              ett hemligt avtal värt 80 miljarder för investeringar i Holland
              mot att Vattenfall skulle köpa Nuon.
            </seg>
            <seg xml:id="i-bfb8b3d017e80e91-0">
              Det är mycket viktigt att vi kommer till botten med vad som egentligen
              har hänt i denna affär. Det är det som konstitutionsutskottet
              här i riksdagen nu arbetar med.
            </seg>
            <seg xml:id="i-b4acd3a3dc525f19-0">
              Problemet är att Maud Olofsson, som ändå var näringsminister
              när denna affär godkändes, inte vill komma till konstitutionsutskottet.
              Det handlar inte om hennes eller någons annans skuld i detta,
              utan det handlar om det faktum att hon faktiskt inte vill gå dit.
              Det är inte olagligt, men det är ändå allvarligt.
            </seg>
            <seg xml:id="i-7afb855cd270d678-0">
              Jag har följande fråga: Är det lämpligt att hon sitter i LKAB:s
              styrelse efter detta? De har stämma den 29 april. Borde man inte
              hitta någon annan företrädare?
            </seg>
          </u>
          <note type="speaker" xml:id="i-ccbb4f4945e84474-0">
            Anf. 56 Statsrådet PETER NORMAN (M):
          </note>
          <u xml:id="i-b337d925b7c43911-14" who="unknown">
            <seg xml:id="i-a9833f88dffa0f4c-0">
              Fru talman! Jag delar Hillevi Larssons synpunkt att det är viktigt
              att man kommer till rätta med det som har hänt i Nuonaffären.
              Vi har ett konstitutionsutskott för att reda ut detta. De börjar
              sin utfrågning om detta nästa vecka och har redan börjat med sitt
              pappersarbete.
            </seg>
            <seg xml:id="i-040022badcb7912b-0">
              Jag tycker också att det är viktigt och bra att alla som blir
              kallade kommer till KU. Det vore märkligt att ha en regel om att
              man ska tvångshämta folk till KU. För att undvika det är den enda
              rimliga lösningen att alla som blir kallade kommer dit. Därför
              beklagar jag att Maud Olofsson inte kommer till KU.
            </seg>
            <seg xml:id="i-e6e27cf05f9768d1-0">
              Jag ser dock inte att detta skulle diskvalificera Maud Olofsson
              för hennes insatser som styrelseledamot i LKAB där hon har gjort
              förtjänstfulla insatser under den ganska korta tid som hon har
              varit där. Hon är en väldigt uppskattad medlem i styrelsen, och
              jag tycker att hon gör ett bra jobb.
            </seg>
          </u>
          <note type="speaker" xml:id="i-295df7f8d59015ac-0">
            Anf. 57 HILLEVI LARSSON (S):
          </note>
          <u who="hillevi_larsson_81d8b4" xml:id="i-effdeb9ecb6b093a-1">
            <seg xml:id="i-ab4ad13e6298947b-0">
              Fru talman! Loppet är inte kört än. Det finns möjlighet för Maud
              Olofsson att ändra sig. Jag vet att det har förts samtal mellan
              konstitutionsutskottets ordförande Peter Eriksson och Maud Olofsson.
              Man skulle kanske till och med kunna använda detta med LKAB i
              dessa diskussioner, det vill säga att om hon kommer till KU kan
              hon sitta kvar i LKAB:s styrelse, annars inte. Det är ändå mycket
              allvarligt att hon inte dyker upp.
            </seg>
            <seg xml:id="i-3465cf44ed8a6209-0">
              Det har hänt bara en enda gång tidigare att ett tidigare statsråd
              inte har kommit till KU. I det fallet tror jag att det var en
              biträdande justitieminister.
            </seg>
            <seg xml:id="i-3fff34145eaeaf8f-0">
              Riksdagen är ändå Sveriges högsta beslutande organ. Därför är
              det viktigt att statsråd, men även tidigare statsråd, visar respekt
              för riksdagen och att vi kommer till botten med vad som egentligen
              hände under denna affär, så att vi kan lära någonting för framtiden.
              Därför tycker jag att regeringen ändå bör överväga en diskussion
              med Maud Olofsson både när det gäller att komma till KU och när
              det gäller LKAB:s styrelse.
            </seg>
          </u>
          <note type="speaker" xml:id="i-22131ee8f6f1bc8a-0">
            Anf. 58 Statsrådet PETER NORMAN (M):
          </note>
          <u xml:id="i-b337d925b7c43911-15" who="unknown">
            <seg xml:id="i-3fb269dd8a0dd596-0">
              Fru talman! Jag kan hålla med om i princip allt Hillevi Larsson
              säger. Inte bara jag utan också andra statsråd har kommenterat
              Maud Olofssons frånvaro i KU. Vi har beklagat detta och tyckt
              att det hade varit bättre om hon varit där. Det är ingen hemlighet
              att jag och andra tycker detta.
            </seg>
            <seg xml:id="i-f9ce888bce48cc84-0">
              Jag tror dock att vi hamnar i en märklig ordning om vi villkorar
              en styrelseplats i ett statligt bolag mot ett visst beteende.
              Jag tycker att man ska förtjäna en styrelseplats på grund av en
              helhetsbedömning, och jag tycker att Maud Olofsson väl uppfyller
              denna helhetsbedömning och kan ha en plats i LKAB:s styrelse –
              även om jag med råge delar Hillevi Larssons uppfattning att det
              hade varit bättre om hon hade kommit till KU.
            </seg>
            <seg xml:id="i-88a28f043081c388-0">
              Arbetsmarknaden för unga
            </seg>
          </u>
          <note type="speaker" xml:id="i-2848b1432d2285e8-0">
            Anf. 59 ANNIKA QARLSSON (C):
          </note>
          <u who="annika_qarlsson_37c24d" xml:id="i-fe89e0f0dc0214f3-0">
            <seg xml:id="i-63be96586d5d095e-0">
              Fru talman! Min fråga går till arbetsmarknadsminister Elisabeth
              Svantesson.
            </seg>
            <seg xml:id="i-c4839236797bda7f-0">
              I fredags var jag ute på ett av mina många besök hos jobbskapare
              runt om i landet. Den här gången var jag hos en som har rätt många
              ungdomar anställda. Det är vanligt att de kommer från skolan och
              att det är första arbetsplatsen. En del väljer att vara kvar och
              jobba där länge, men andra går vidare till antingen högre utbildning
              eller andra arbeten.
            </seg>
            <seg xml:id="i-835526a1cf561000-0">
              Det arbetsgivaren kunde beskriva för mig var att han i nuläget,
              på grund av osäkerheten kopplat till vad oppositionspartierna
              säger när det gäller sänkningen av arbetsgivaravgiften för unga
              och restaurangmomsen, har avstått från att anställa de ytterligare
              två personer han egentligen skulle behöva. Skulle olyckan vara
              framme i höst och det blir ett regeringsskifte kan han konstatera
              att det är ytterligare fyra arbeten som försvinner.
            </seg>
            <seg xml:id="i-e0719966c82676f1-0">
              Det här är någonting man möter på många ställen, och jag skulle
              vilja höra vad arbetsmarknadsministern säger – hur kommer det
              att påverka situationen för ungdomars arbetsmarknad?
            </seg>
          </u>
          <note type="speaker" xml:id="i-58460a85cf6ebd39-0">
            Anf. 60 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-010d410e366a9456-3">
            <seg xml:id="i-eee707f10ed4a832-0">
              Fru talman! Jag tackar Annika Qarlsson för frågan.
            </seg>
            <seg xml:id="i-3152ddc3e097e63e-0">
              Politik spelar roll. Politik gör skillnad. Precis som Annika
              Qarlsson är jag ute och möter väldigt många arbetsgivare i olika
              branscher, och jag hör ofta vittnesmål om vad den sänkta arbetsgivaravgiften
              för unga har gjort – nämligen gett många unga nya jobb. IFAU stärker
              detta i sin utvärdering; de säger att det ger uppåt 10 000 nya
              jobb. Självklart spelar det roll att vi har sänkt kostnaden för
              att anställa unga.
            </seg>
            <seg xml:id="i-d353b3e375d41163-0">
              Det är också därför det är så viktigt att vi får fortsätta med
              det vi vill göra framöver, det vill säga sänka också för dem under
              23 år ytterligare. Det är nämligen särskilt de som har svårt att
              komma in. Vi har många verktyg i vår verktygslåda för att fler
              unga ska ha ett jobb att gå till, men den sänkta arbetsgivaravgiften
              är ett av många viktiga verktyg.
            </seg>
          </u>
          <note type="speaker" xml:id="i-33aa14ccbed4a8af-0">
            Anf. 61 ANNIKA QARLSSON (C):
          </note>
          <u who="annika_qarlsson_37c24d" xml:id="i-fe89e0f0dc0214f3-1">
            <seg xml:id="i-c5342757e5b59c23-0">
              Fru talman! Det pågår nu ett arbete i socialförsäkringsutskottet
              där vi har lagt fram förslag om att gå från en halverad arbetsgivaravgift
              till en tredjedels arbetsgivaravgift för unga. Det gäller alltså
              det första steget in på arbetsmarknaden, direkt efter gymnasiet.
            </seg>
            <seg xml:id="i-6b0c5dcd6fff194c-0">
              Det finns tecken som tyder på att det kommer att bli en gemensam
              opposition där socialdemokrater, vänsterpartister, miljöpartister
              och sverigedemokrater motsätter sig förslaget och inte vill gå
              med på att göra det ännu billigare att faktiskt anställa de här
              unga personerna. På vilket sätt ser du att den åtgärden redan
              nu stramar upp en arbetsmarknad?
            </seg>
            <seg xml:id="i-2b78cd27d04de2de-0">
              En sak är nämligen vad som händer efter att vi vet om man byter
              eller om vi får vara kvar i regeringsställning, men vad händer
              redan nu med många personer som tar beslutet att de inte vågar
              anställa nu när de ändå ser att hjulen faktiskt börjar rulla?
              Där jag var i fredags var ett ställe, men det handlar ju om många
              jobb runt om i landet.
            </seg>
          </u>
          <note type="speaker" xml:id="i-05c50f08a5448c8f-0">
            Anf. 62 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-010d410e366a9456-4">
            <seg xml:id="i-8d9ce9389b550c2f-0">
              Fru talman! Som jag sade spelar politik roll, och den sänkta
              arbetsgivaravgiften har gett väldigt många jobb till unga. Det
              är unga som annars hade varit i utanförskap och arbetslöshet,
              och kostnaden för det tror jag att man ska fundera på om man nu
              vill se någonting annat.
            </seg>
            <seg xml:id="i-d161402438f65df6-0">
              Det riksdagen nu diskuterar bekymrar mig, för det här handlar
              inte om prestige för mig – det handlar om politik. För mig handlar
              det inte om att regeringen skulle vinna eller förlora en omröstning,
              utan frågan handlar om att Sveriges unga vinner eller förlorar.
              Det här påverkar nämligen deras jobb.
            </seg>
            <seg xml:id="i-9b50bca53e21f55d-0">
              Tillgången till specialiserad cancervård
            </seg>
          </u>
          <note type="speaker" xml:id="i-b337d37d7d495093-0">
            Anf. 63 LARS GUSTAFSSON (KD):
          </note>
          <u who="lars_gustafsson_67f4c5" xml:id="i-73d4eb9b6eab2602-0">
            <seg xml:id="i-b8c41432a2c96dcb-0">
              Fru talman! Jag har en fråga till socialministern.
            </seg>
            <seg xml:id="i-022ed57f29f88c72-0">
              För en mandatperiod sedan gjorde Riksrevisionen en utredning
              där de tittade på vården i Sverige. Den var också kopplad till
              sjukförsäkringen, för de kunde se att man i vissa landsting var
              sjuk mycket längre än i andra landsting. I ett landsting i norra
              Sverige hade man till exempel betydligt längre läkeprocess för
              ett brutet ben än vad man hade för motsvarande åkomma i en annan
              del av landet.
            </seg>
            <seg xml:id="i-389404f387a4b954-0">
              Man sade att skillnaden inte kunde förklaras med landstingens
              situation utan att det måste vara någonting fel. Det skapade köer,
              och det skapade längre sjukskrivningar. Sammantaget kan det inte
              heller vara rättvist att människor får ojämlik vård. På så vis
              kan man säga att landet hade glidit isär när det gäller vården.
            </seg>
            <seg xml:id="i-2a3d89dc78c2304a-0">
              Nu vet jag att regeringen nyligen har kommit med ett förslag
              om en ny strategi när det gäller specialiserad cancervård. Den
              ska fördelas över landet så att alla ska kunna få tillgång till
              den, men man har valt att lokalisera den på speciella ställen.
              Då undrar jag hur ministern har tänkt sig att detta skulle kunna
              distribueras över landet, hur det kommer att se ut och hur det
              kommer att öka tillgängligheten?
            </seg>
          </u>
          <note type="speaker" xml:id="i-183bce1ba6c67f9b-0">
            Anf. 64 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-5c5dbfa2ce7d9093-0">
            <seg xml:id="i-934c7332a8ec9671-0">
              Fru talman! Det är en väldigt viktig fråga Lars Gustafsson tar
              upp. Den handlar om jämlik vård – att vi ska kunna få vård på
              lika villkor vare sig vi bor i Ystad eller Haparanda och vad vi
              än befinner oss i. Genom de mätningar vi gör av kvalitet ser vi
              i dag ganska stora skillnader mellan landsting och även inom landsting.
              Det är naturligtvis oerhört angeläget att höja lägstanivån och
              säkerställa att vi erbjuder vård av bästa möjliga kvalitet överallt
              i Sverige.
            </seg>
            <seg xml:id="i-aa54c76494584632-0">
              En del av det här handlar om tillgängligheten, och där har regeringen
              gjort mycket när det handlar om att korta köer och minska väntetider.
              Det är viktigt för människor. En annan del handlar om kvalitetsåtgärder
              när det gäller de mest sjuka äldre, och där har regeringen gjort
              mycket – vi har satsat stora pengar för att höja nivån.
            </seg>
            <seg xml:id="i-d354310eebd4e1ca-0">
              Ytterligare ett område handlar om cancervården, vilket jag ska
              återkomma till.
            </seg>
          </u>
          <note type="speaker" xml:id="i-aac702ce2a6ee78f-0">
            Anf. 65 LARS GUSTAFSSON (KD):
          </note>
          <u who="lars_gustafsson_67f4c5" xml:id="i-73d4eb9b6eab2602-1">
            <seg xml:id="i-3d182e8867afd181-0">
              Fru talman! Det är ju så att sjukvården har den fantastiskt glädjande
              utvecklingen att vi kan göra mer och mer bättre och bättre. Vi
              lever betydligt längre; på en tjugoårsperiod har vi blivit i snitt
              två år äldre i Sverige, och vi har fler friska år. Samtidigt är
              det, när vi kan göra mer, en utmaning hur vi ska kunna finansiera
              det och hur vi ska optimera den vård vi ger till de här personerna.
            </seg>
            <seg xml:id="i-565db1fa741c89f3-0">
              Det påverkar även sysselsättningen att man snabbt kan komma tillbaka
              till arbete. Det är inte heller bra för människans mentala hälsa
              att vara borta för länge. Vi har alltså ett stort paket med åtgärder,
              men jag menar att det är viktigt att vi har det över hela landet
              och inte bara i de landsting som råkar ligga nära specialistvården.
              Hela landet ska kunna få del av detta.
            </seg>
          </u>
          <note type="speaker" xml:id="i-7386890d75d7957c-0">
            Anf. 66 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-5c5dbfa2ce7d9093-1">
            <seg xml:id="i-22abf826bfbceac1-0">
              Fru talman! För att åstadkomma en jämn och hög kvalitet när det
              gäller viss vård som rör sjukdomar som drabbar ett fåtal personer
              fordras det att vi koncentrerar resurserna till färre platser.
              Det kan innebära att människor får åka lite längre, men vi vet
              att människors beredvillighet att flytta sig är stor om de får
              en bättre vård.
            </seg>
            <seg xml:id="i-2e795f86749b3b3e-0">
              Det säger också sig självt att man om man utför vissa moment
              inom sjukvården ett fåtal gånger inte når samma högklassiga kvalitet
              som om man utför momenten väldigt ofta. Därför är en koncentration
              på vissa områden angelägen. När det sedan gäller större volymer
              ska det självklart kunna erbjudas överallt i hela Sverige. En
              av regeringens allra viktigaste målsättningar för hälso- och sjukvården
              är just det Lars Gustafsson tar upp, nämligen att säkerställa
              att vi har en jämlik vård för alla människor i hela landet och
              att den vården ges med hög kvalitet och god tillgänglighet.
            </seg>
            <seg xml:id="i-eb807c04ee819d56-0">
              Arbetsmiljön vid vägarbeten
            </seg>
          </u>
          <note type="speaker" xml:id="i-cf77f80aa4c6f4a3-0">
            Anf. 67 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-88623bf8ec715ec6-0">
            <seg xml:id="i-153bc4354b79ae92-0">
              Fru talman! Jag vänder mig också till socialminister Göran Hägglund.
              Det gäller kanske inte hans ansvarsområde i första hand, men han
              får ändå leva med konsekvenserna. Det har att göra med arbetsmiljön
              på våra vägar i samband med vägarbeten.
            </seg>
            <seg xml:id="i-c2b50eab5eb14e0a-0">
              Vi har i veckan kunnat läsa att man i Danmark har tagit ett beslut
              som innebär att hastighetsböterna för dem som kör för fort förbi
              skyltade vägarbeten fördubblas lagom till påskhelgen. Samtidigt
              sänks fartgränsen för återkallande av körkort vid dessa vägsträckor.
              Vi vet att de som jobbar ute på våra vägar har en problematisk
              arbetssituation – bilar kör för fort, och det händer tyvärr olyckor.
              Jag undrar därför om socialministern vet om något motsvarande
              är på gång för att vi ska komma till rätta med problemet.
            </seg>
          </u>
          <note type="speaker" xml:id="i-e2ac8a97c08b21ba-0">
            Anf. 68 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-5c5dbfa2ce7d9093-2">
            <seg xml:id="i-9dd6e10789707185-0">
              Fru talman! Det är en intressant fråga, och det raka svaret är:
              Nej, jag vet inte om det pågår diskussioner just när det gäller
              att vid vissa tidpunkter sätta ned hastigheten.
            </seg>
            <seg xml:id="i-9a9bc5d02c885f6d-0">
              Det Krister Örnfjäder tar upp är dock ett betydande problem,
              och det har varit ett problem under decennier att människor som
              arbetar i den utsatta situation trafikerade vägar innebär är utsatta
              för stora risker. Vi som trafikanter tar alltför sällan de hänsyn
              som krävs för att säkerställa att de här människorna arbetar i
              en trygg arbetsmiljö.
            </seg>
            <seg xml:id="i-162eee624709e282-0">
              Därför är det angeläget att det finns tuffa regler, att de följs
              upp, att polisen gör hastighetskontroller och sätter dit dem som
              slarvar med hastigheten, för vår vägbana kan under vissa omständigheter
              också vara andra människors arbetsmiljö. Kostnaderna för att man
              som trafikant gör fel är förstås oerhört höga.
            </seg>
          </u>
          <note type="speaker" xml:id="i-853795d73223eff2-0">
            Anf. 69 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-88623bf8ec715ec6-1">
            <seg xml:id="i-b02ed71d7c4b952f-0">
              Fru talman! Då tolkar jag socialministerns svar som att han gärna
              tar med sig frågan till ansvarig minister och att regeringen tillsammans
              kommer fram med ett förslag som går i den riktning som det Danmark
              nu har lyckats leverera.
            </seg>
          </u>
          <note type="speaker" xml:id="i-bebd82e4bbfc9e50-0">
            Anf. 70 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-5c5dbfa2ce7d9093-3">
            <seg xml:id="i-c372b27d43ea6430-0">
              Fru talman! Jag kan föra med mig frågan till ansvarig minister.
            </seg>
            <seg xml:id="i-ad4fddd888c5e36d-0">
              Frågan om trafikolyckor i samband med vägarbeten är och har varit
              ett stort bekymmer under många år. Det har vidtagits många åtgärder
              och gjorts stora informationsinsatser. Vi som trafikanter har
              ett väldigt stort ansvar för att göra rätt.
            </seg>
            <seg xml:id="i-16c199c156480bd2-0">
              Det finns skäl att fundera på vad man ytterligare kan göra för
              att skydda dem som arbetar för att göra våra vägar säkrare. Regeringen
              gör nu stora satsningar på infrastrukturområdet för de kommande
              åren, 522 miljarder kronor, där mycket går ut på att separera
              mötande trafik. Därmed kommer vi inte bara att få möjlighet till
              snabbare transporter, bättre transporter och större arbetsmarknadsregioner,
              utan vi kommer också att få en säkrare trafik. Under tiden som
              omställningen sker måste det vara säkert för dem som arbetar vid
              våra vägar.
            </seg>
            <seg xml:id="i-06a7ace299c7e16d-0">
              Arbeten för personer med funktionsnedsättning
            </seg>
          </u>
          <note type="speaker" xml:id="i-42df336b51263c43-0">
            Anf. 71 PENILLA GUNTHER (KD):
          </note>
          <u who="penilla_gunther_2423bb" xml:id="i-ca9c1b626b1c93f1-0">
            <seg xml:id="i-22dd6df92fc626b2-0">
              Fru talman! Jag vill ställa min fråga till arbetsmarknadsminister
              Elisabeth Svantesson.
            </seg>
            <seg xml:id="i-55ce49f97c58d851-0">
              Vi är många som är angelägna om att det ska skapas fler arbeten
              i Sverige. Om det råder ingen tvekan. De som har svårast att få
              arbete är personer med någon form av arbetshinder, till exempel
              funktionsnedsättningar. Man räknar med att ungefär en fjärdedel
              av alla som är inskrivna på Arbetsförmedlingen har någon form
              av funktionsnedsättning.
            </seg>
            <seg xml:id="i-d917ef0268725437-0">
              Det är självklart så att vi behöver få med oss arbetsmarknadens
              parter än mer för att kunna lösa behovet av praktik, arbetsträningsplatser
              och reella arbeten. Jag är lite nyfiken på vad ministern har i
              rockärmen i form av ytterligare insatser också för att offentliga
              verksamheter ska kunna anställa fler med funktionsnedsättningar.
            </seg>
          </u>
          <note type="speaker" xml:id="i-544c3f0e2a00c9ae-0">
            Anf. 72 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-010d410e366a9456-5">
            <seg xml:id="i-367b3b40a95ea607-0">
              Fru talman! Jag tackar Penilla Gunther för frågan.
            </seg>
            <seg xml:id="i-bdd5bf3ac4b15ec4-0">
              De senaste rapporterna om arbetsmarknadsläget för människor som
              har funktionshinder och nedsatt arbetsförmåga visar på en positiv
              trend. Sysselsättningen för den gruppen har ökat mer än för befolkningen
              i snitt de senaste åren, men fortfarande ligger den långt under
              genomsnittet. Här finns betydligt mer att göra.
            </seg>
            <seg xml:id="i-cc96e117dadae520-0">
              Ett arbete handlar om så många saker. Det handlar om egenförsörjning
              och att finna en plats där man kan bidra och bistå med den arbetsförmåga
              och den kompetens man har. Då är det viktigt att dessa personer
              får det stöd som de behöver för att kunna komma vidare. Vi har
              till exempel stärkt SIUS-handläggarnas roll. Det handlar mycket
              om det arbete som görs ute på arbetsförmedlingarna som att jobba
              mot arbetsgivare, att vara ute och samtala och vara den brobyggare
              som så väl behövs om man inte har det nätverket.
            </seg>
          </u>
          <note type="speaker" xml:id="i-f5f5246b7796d37c-0">
            Anf. 73 PENILLA GUNTHER (KD):
          </note>
          <u who="penilla_gunther_2423bb" xml:id="i-ca9c1b626b1c93f1-1">
            <seg xml:id="i-1605879b76724a48-0">
              Fru talman! En metod som jag vet att ministern är väl förtrogen
              med är arbetsintegrerande sociala företag, som har visat sig vara
              väldigt bra för människor med olika funktionsnedsättningar och
              andra typer av arbetshinder.
            </seg>
            <seg xml:id="i-67cc099238a4a6d5-0">
              Regeringen lade fram en handlingsplan för detta 2009. Det är
              många som nu efterfrågar en uppföljning av den, som en del i förbättringen
              av de här personernas möjligheter, tillsammans med alla andra
              typer av åtgärder från Arbetsförmedlingens sida. Jag undrar om
              det är någon förnyelse av handlingsplanen på gång.
            </seg>
          </u>
          <note type="speaker" xml:id="i-df3197aa169ad309-0">
            Anf. 74 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-010d410e366a9456-6">
            <seg xml:id="i-a70bc2d7aa3f306f-0">
              Fru talman! Jag delar Penillas bild att sociala företag för många
              är en bra väg in till arbetsmarknaden. De leder ofta till jobb
              direkt, det vill säga att man har ett jobb i företaget. Man får
              också vara med och fatta beslut, ta ansvar och utveckla en affärsidé.
              Vi behöver se fler sociala företag i Sverige.
            </seg>
            <seg xml:id="i-d9503b6021e8ce6e-0">
              Vi ska följa upp den handlingsplan vi har och se hur vi ska gå
              vidare med den.
            </seg>
            <seg xml:id="i-cba2de72362497da-0">
              Den andra frågan handlade också om offentliga arbetsgivare. Som
              jag alltid säger växer jobben fram ute hos arbetsgivarna. Man
              kan själv eller tillsammans med andra starta ett företag inom
              ett socialt företag, eller så finns jobben där hos arbetsgivarna.
              Hur kan vi få fler arbetsgivare att öppna sina dörrar?
            </seg>
            <seg xml:id="i-a2121af415b52e21-0">
              Den här regeringen har lagt enormt många nya verktyg i verktygslådan
              för att sänka trösklar så att fler ska kunna komma in på arbetsmarknaden.
              Verktygen måste också användas av arbetsgivarna. Här har vi en
              gemensam uppgift. Arbetsförmedlingen har en mycket tydlig uppgift
              att se till att alla får plats på arbetsmarknaden.
            </seg>
          </u>
          <note xml:id="i-c91650427e1aa69c-0">
            Systemet med gode män
          </note>
          <note type="speaker" xml:id="i-2c322cd8252c5389-0">
            Anf. 75 JESSICA POLFJÄRD (M):
          </note>
          <u who="jessica_polfjard_6e7f8a" xml:id="i-9133d9674fe5150a-0">
            <seg xml:id="i-7b0e598a97e30b3b-0">
              Fru talman! Jag hade förberett en fråga till arbetsmarknadsministern,
              men i dag har jag hjärtat fyllt av en annan fråga som jag tänker
              ställa till socialminister Göran Hägglund.
            </seg>
            <seg xml:id="i-1d138a1521f43c4f-0">
              Sveriges Televisions Tvärsnytt har uppmärksammat ett fall. Det
              gäller en kvinna som har hamnat i onåd efter att hennes gode man
              har avstått från att betala hennes räkningar och att göra det
              som har ingått i hans åtagande. Kvinnan har hamnat i en väldigt
              besvärlig situation. Elen har stängts av, och hon har inga pengar
              till mat och andra basala behov.
            </seg>
            <seg xml:id="i-9192db0599819425-0">
              Jag skulle vilja fråga Göran Hägglund vad regeringen kan göra
              för att hjälpa de här människorna som är utsatta redan från början,
              så att de ska kunna lita på gode män, och ha ett system som är
              funktionellt och rättssäkert.
            </seg>
          </u>
          <note type="speaker" xml:id="i-775f425dd7db2ee7-0">
            Anf. 76 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-5c5dbfa2ce7d9093-4">
            <seg xml:id="i-6b3fbb02681c7140-0">
              Fru talman! Först måste jag säga att jag inte har sett det här
              inslaget och inte riktigt vet vad som ligger bakom.
            </seg>
            <seg xml:id="i-1e548f87da2a129d-0">
              Allmänt sett kan personer som behöver ett särskilt skydd under
              vissa omständigheter få gode män. De har ett otroligt stort ansvar
              att säkerställa att de personer som de är satta att hjälpa och
              stödja får bästa möjliga service. Det är förstås extremt olyckligt
              om det är personer som sviker det förtroende som de har fått av
              det offentliga och samhället.
            </seg>
            <seg xml:id="i-58120963514e9174-0">
              Det här är naturligtvis i det korta perspektivet inte en fråga
              för regeringen, utan det är en fråga för socialförvaltningen i
              den kommun där personen bor. Utifrån denna korta beskrivning kan
              jag säga att socialtjänsten enligt lagstiftningen har ett tydligt
              ansvar att träda in och säkerställa att personen kan ha tillgång
              till sitt boende, till el, vatten och allt annat som fordras för
              det dagliga livet.
            </seg>
          </u>
          <note type="speaker" xml:id="i-310e248f90483d37-0">
            Anf. 77 JESSICA POLFJÄRD (M):
          </note>
          <u who="jessica_polfjard_6e7f8a" xml:id="i-9133d9674fe5150a-1">
            <seg xml:id="i-732e4530977b6d58-0">
              Fru talman! Regeringen kom ju i propositionen med ett förslag
              om gode män som stärker skyddet, bland annat att göra bakgrundskontroller
              av gode män. Men kvarstår gör frågan hur vi kan rekrytera fler
              som vill ställa upp och på så sätt rädda det system som vi har
              kommit överens om att vi ska ha.
            </seg>
          </u>
          <note type="speaker" xml:id="i-892f5b9a967ee356-0">
            Anf. 78 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-5c5dbfa2ce7d9093-5">
            <seg xml:id="i-c10b349375f87fe5-0">
              Fru talman! Regeringen vill göra regelverket tydligare och naturligtvis
              uppmuntra fler personer att ställa upp som gode män. Det kommer
              inte att hjälpa i den akuta situationen, utan där är det kommunen
              som i första hand har ansvaret.
            </seg>
            <seg xml:id="i-eb6c1a22eaab0b1a-0">
              Jag tror att institutionen gode män är ganska obekant för de
              allra flesta i vårt land. Men vi vet att de spelar en väldigt
              stor roll för stora grupper och för enskilda personer. Därför
              är det angeläget att vi förmår rekrytera personer som är beredda
              att ställa tid och kraft till förfogande för denna ansvarsfulla
              uppgift och naturligtvis också att vi har en kontroll som säkerställer,
              så långt det över huvud taget går, att de klarar av att fullfölja
              uppgiften. Gör de inte det är det ett svek inte bara mot det uppdrag
              de har utan också mot en enskild person som hamnar i en väldigt
              svår knipa när det brister på det här området.
            </seg>
            <seg xml:id="i-385b7d964f69a45b-0">
              Hinder för demokrati i Turkiet
            </seg>
          </u>
          <note type="speaker" xml:id="i-43915ee4819fea5b-0">
            Anf. 79 YILMAZ KERIMO (S):
          </note>
          <u who="yilmaz_kerimo_851f09" xml:id="i-2101087be34352f5-0">
            <seg xml:id="i-0391f916c957fdb3-0">
              Fru talman! Jag skulle vilja ställa en fråga till utrikesminister
              Carl Bildt. Den gäller också Turkiet.
            </seg>
            <seg xml:id="i-e5b28a13cd478318-0">
              Det händer mycket i Turkiet nu. Utvecklingen i Turkiet de senaste
              åren har inte varit bra. När Turkiet blev kandidatland till EU
              blev det många positiva reformer, men det har avstannat och nu
              går man tillbaka. Mycket händer.
            </seg>
            <seg xml:id="i-e46fae903b200474-0">
              I samband med den senaste korruptionsskandalen i Turkiet, den
              17 december, fick ministrar avgå. I stället för att gå vidare
              med utredningen väljer Erdogan att avsätta de poliser och åklagare
              som har uppdagat korruptionen. I Geziparken greps ungdomar som
              sedan fängslades och torterades. Det var mycket polisvåld. Och
              som nämnts här tidigare stängdes twitter och youtube ned.
            </seg>
            <seg xml:id="i-68bcbad044d98d39-0">
              Inte minst har det framkommit att det förekom mycket fusk i valet
              den 30 mars. I 35 städer var det strömavbrott när man skulle räkna
              rösterna. I sju städer ska valet nu göras om.
            </seg>
            <seg xml:id="i-8f9cc3e8a60fcd91-0">
              Detta passar inte i en demokrati. Vad tycker ministern om detta?
            </seg>
          </u>
          <note type="speaker" xml:id="i-ac05a62f0a8ba57d-0">
            Anf. 80 Utrikesminister CARL BILDT (M):
          </note>
          <u xml:id="i-b337d925b7c43911-16" who="unknown">
            <seg xml:id="i-12497d150256deac-0">
              Fru talman! Det var inte alldeles solklart för mig vad frågan
              handlade om. Men låt mig upprepa det jag sade tidigare om att
              det understryker vikten av EU-processen så att vi kan gå vidare
              och förhandla en hel del av de sakerna med Turkiet som det handlar
              om.
            </seg>
            <seg xml:id="i-7b3da7e8cd75dbde-0">
              Vad gäller den demokratiska valprocessen finns det ett antal
              överklaganden som man nu behandlar. Jag var i Turkiet häromdagen
              och diskuterade detta med ett antal oberoende bedömare, och de
              gjorde bedömningen att detta inte var det avgörande problemet
              just nu. Det finns en hel del andra problem och stora strategiska
              uppgifter som Turkiet måste ta itu med. Den kurdiska fredsprocessen
              hör till det allra viktigaste i sammanhanget, och här är det viktigt
              att vi kan hjälpa till genom EU-processen, som är den stadga som
              reformprocessen i Turkiet behöver.
            </seg>
          </u>
          <note type="speaker" xml:id="i-5093f26341c7e83d-0">
            Anf. 81 YILMAZ KERIMO (S):
          </note>
          <u who="yilmaz_kerimo_851f09" xml:id="i-2101087be34352f5-1">
            <seg xml:id="i-2682c60a7a23ac7c-0">
              Fru talman! Precis som utrikesministern vill jag se Turkiet som
              medlem i EU. Problemet är att Turkiet först måste uppfylla demokratikriteriet.
            </seg>
            <seg xml:id="i-e1e9cf80a26f3c36-0">
              I Ağrıprovinsen i sydöstra Turkiet vann BDP. Rösterna har räknats
              13 gånger, och nu har resultatet ogiltigförklarats för att de
              inte vann. Det blir nyval den 1 juni.
            </seg>
            <seg xml:id="i-f460a6cf6a1a9826-0">
              I ett land som vill platsa i EU kan detta inte vara acceptabelt.
              Utrikesministern måste kanske agera starkare och inte bara prata.
              Det här kan inte accepteras. Demokratin måste respekteras som
              i ett EU-land.
            </seg>
            <seg xml:id="i-fc877ba284c59ffc-0">
              Vad avser utrikesministern göra för att klargöra att detta är
              oacceptabelt och för att Turkiet ska bli medlem i EU?
            </seg>
          </u>
          <note type="speaker" xml:id="i-3c355bd4c4a967ac-0">
            Anf. 82 Utrikesminister CARL BILDT (M):
          </note>
          <u xml:id="i-b337d925b7c43911-17" who="unknown">
            <seg xml:id="i-2f59367b42466b14-0">
              Fru talman! Jag kan inte detaljerna om just den valkrets som
              är föremål för omval. Men det faktum att det blir omval är positivt,
              för det innebär att det är blir en process som sorterar ut oklarheter.
              Sådant har, utan att göra några jämförelser i övrigt, även förekommit
              i Sverige. Vi har fått överklaganden och gjort omval i vissa delar.
              Den delen tycker jag inte är något av de mer allvarliga som vi
              har vad gäller utvecklingen i Turkiet. Det är annat som bekymrar
              mig mer.
            </seg>
            <seg xml:id="i-9a05215249e7f386-0">
              Skatteskillnaden mellan lön och pension
            </seg>
          </u>
          <note type="speaker" xml:id="i-84c945f6993291a2-0">
            Anf. 83 EVA-LENA JANSSON (S):
          </note>
          <u who="eva-lena_jansson_13df82" xml:id="i-2a36147605518436-0">
            <seg xml:id="i-39fbdac2a7654b98-0">
              Fru talman! Min fråga går till statsrådet Göran Hägglund som
              svarar för regeringens politik i dag.
            </seg>
            <seg xml:id="i-5223fc676e28559e-0">
              Politik spelar roll och ger en inriktning. I december lade regeringen
              fram ett förslag till riksdagen om att vi skulle sänka skatten
              för dem som arbetar och därmed öka skillnaden i inkomst mellan
              dem som jobbar och dem som har jobbat, det vill säga Sveriges
              pensionärer.
            </seg>
            <seg xml:id="i-74657a8a22dcc686-0">
              Pension är att betrakta som uppskjuten lön, men den pension man
              får ut är mycket mindre än den lön man hade när man arbetade.
            </seg>
            <seg xml:id="i-fd22e56ea523429b-0">
              Är Göran Hägglund nöjd med att skillnaden mellan pension, det
              vill säga uppskjuten lön, och lön har ökat, alltså att pensionärerna
              har en sämre inkomstutveckling än de som arbetar?
            </seg>
          </u>
          <note type="speaker" xml:id="i-50f41bd01072e9d4-0">
            Anf. 84 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-5c5dbfa2ce7d9093-6">
            <seg xml:id="i-44de90730960e359-0">
              Fru talman! Jag är mycket nöjd med att skatten har sänkts mer
              för pensionärer än för löntagare när vi summerar de skatteförändringar
              som har skett under den snart gångna mandatperioden. Det har varit
              ytterligare steg för att minska skillnaderna i beskattning.
            </seg>
            <seg xml:id="i-810eb341e1b79eba-0">
              Vi har kunnat sänka skatterna samtidigt som skatteintäkterna
              till det offentliga har ökat. Vi har kunnat förstärka sjukvård
              och äldreomsorg, och vi har kunnat lägga mer pengar på skolan.
              Vi har kunnat sänka skatten för löntagare och i fem omgångar kunnat
              sänka skatten för pensionärerna. Det gör att en garantipensionär
              har motsvarande en månadslön ytterligare per år till förfogande
              i förhållande till om vi inte hade sänkt skatten för pensionärerna.
            </seg>
          </u>
          <note type="speaker" xml:id="i-95c42c78811f8c72-0">
            Anf. 85 EVA-LENA JANSSON (S):
          </note>
          <u who="eva-lena_jansson_13df82" xml:id="i-2a36147605518436-1">
            <seg xml:id="i-2c631614cf1c892a-0">
              Fru talman! Det är häpnadsväckande att man är stolt över att
              man ökar skillnaden mellan pensionärer och löntagare. Sveriges
              pensionärer får här höra att de inte är värda den utveckling som
              andra har.
            </seg>
            <seg xml:id="i-f0fa90ab5f3cb0a4-0">
              Från den 1 januari fick jag och övriga riksdagsledamöter 550
              kronor i skattesänkning. Pensionärerna fick 100 kronor. Alltså
              ökade skillnaden med drygt 400 kronor – och då har vi inte talat
              om bromsen som har slagit till.
            </seg>
            <seg xml:id="i-6e8b4db3175da2c0-0">
              Det är unikt. Inget annat land beskattar pensionärer hårdare
              än löntagare, så man kan fundera på varför statsrådet är så nöjd.
            </seg>
            <seg xml:id="i-d4363921aba1dd0f-0">
              Statsrådet säger att skolorna har fått resurstillskott, men resultaten
              sjunker ju. Och att äldreomsorgen och sjukvården skulle ha blivit
              så mycket bättre är jag inte säker på att Sveriges pensionärer
              håller med om.
            </seg>
          </u>
          <note type="speaker" xml:id="i-d9c66d23832ac009-0">
            Anf. 86 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-5c5dbfa2ce7d9093-7">
            <seg xml:id="i-3e77bde54dc0905e-0">
              Fru talman! Jag vet inte om mikrofonen fungerar, men låt mig
              upprepa det jag sade i mitt första inlägg. När vi summerar den
              snart gångna mandatperioden har skatterna sänkts mer för pensionärerna
              än för löntagarna. Det innebär att de pensionärer som har lägst
              inkomst har fått en månadslön mer per år. Det är särskilt viktigt
              för dem, ofta kvinnor, som kommit långt upp i åren och har de
              allra lägsta pensionerna.
            </seg>
            <seg xml:id="i-7951d3c489eed849-0">
              Eva-Lena Jansson säger att den svenska ordningen är unik. Tvärtom.
              Det är vanligt i de länder i vår omgivning som liknar Sverige
              att ha skilda skatteskalor.
            </seg>
            <seg xml:id="i-4a34effb1f58c8bc-0">
              Regeringen har deklarerat att vi steg för steg ska förändra detta
              och att det inte har ett egenvärde att skilja på skatteskalorna,
              men det har spelat roll för att fler människor ska komma i arbete.
              Fler människor som kommer i arbete leder till större skatteintäkter,
              vilket har möjliggjort sänkta skatter också för landets pensionärer.
            </seg>
            <seg xml:id="i-201479ae58aeb311-0">
              Arbetsmarknadspolitiken
            </seg>
          </u>
          <note type="speaker" xml:id="i-6a264e88cfc520d4-0">
            Anf. 87 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-ccd427ed3f8789f9-0">
            <seg xml:id="i-4096eabf36b9c317-0">
              Fru talman! Min fråga gäller den mycket allvarliga situationen
              på svensk arbetsmarknad. Sedan den moderatledda regeringen tog
              över har arbetslösheten stigit med över 30 procent.
            </seg>
            <seg xml:id="i-e8d7f13ab964a0fd-0">
              Extra bekymmersamt när över 400 000 går arbetslösa är att ungefär
              100 000 riktiga jobb i riktiga företag inte blir gjorda eftersom
              arbetsgivaren inte hittar kvalificerad arbetskraft med rätt kompetens.
              Detta beror på att regeringen har slarvat med sin utbildningspolitik
              och med sin arbetsmarknadspolitik.
            </seg>
            <seg xml:id="i-5b75528ad6a688d0-0">
              Nyligen kom det en rapport från Svenskt Näringsliv baserad på
              en så kallad rekryteringsenkät. Här framkommer att vart femte
              rekryteringsförsök, alltså arbeten som skulle kunna tillsättas
              med arbetslösa, inte blir av. Siffrorna är lika dåliga som för
              två år sedan när man senast gjorde detta. Inget har alltså hänt
              trots att larmklockan ringde redan för två år sedan.
            </seg>
            <seg xml:id="i-2ea1e9fe3cb27139-0">
              Vilket är regeringens svar på detta?
            </seg>
          </u>
          <note type="speaker" xml:id="i-073dcd9173759646-0">
            Anf. 88 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-010d410e366a9456-7">
            <seg xml:id="i-d305deebd8432d28-0">
              Fru talman! Rekryteringsproblem har varit ett faktum på svensk
              arbetsmarknad under alldeles för lång tid. De som hade svårt att
              ta sig in på arbetsmarknaden före krisen och de som förlorade
              jobbet under krisen och kanske har lägre utbildning eller andra
              förutsättningar har haft svårt att konkurrera om jobben.
            </seg>
            <seg xml:id="i-f927fcf06dd93ee2-0">
              Den stora utmaningen för politiken nu och framgent är just att
              matcha personer med de jobb som finns.
            </seg>
            <seg xml:id="i-78033792faa636d7-0">
              Bland dem som i dag är arbetssökande ser sammansättningen betydlig
              annorlunda ut mot vad den gjorde för något decennium sedan. Det
              handlar om vad Arbetsförmedlingen ofta kallar svåra grupper. Här
              gäller det att fortsätta rusta och matcha dessa personer i utbildningssystemet.
            </seg>
            <seg xml:id="i-bf2bfbac2ad334d3-0">
              Vi har byggt ut det generella reguljära utbildningssystemet på
              ett fantastiskt sätt. Vi gör det möjligt att omskola sig längre
              fram i livet så att man har möjlighet att vidareutbilda sig till
              de bristyrken som finns på svensk arbetsmarknad.
            </seg>
          </u>
          <note type="speaker" xml:id="i-f821c6e918febd6c-0">
            Anf. 89 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-ccd427ed3f8789f9-1">
            <seg xml:id="i-66e893815e196b39-0">
              Fru talman! Detta är inte trovärdigt. För två år sedan kom den
              allvarliga kritiken från Svenskt Näringsliv av att regeringen
              misslyckats med sin arbetsmarknadspolitik. När man nu gör samma
              undersökning om igen konstaterar man att samma missförhållande
              kvarstår.
            </seg>
            <seg xml:id="i-f030ce6d6007fa22-0">
              Regeringen måste kunna komma med nya svar om den gamla politiken
              inte har hjälpt. Vilken är den nya politik som ska hjälpa till
              att lösa detta mycket allvarliga problem?
            </seg>
            <seg xml:id="i-823bb603eff70fb0-0">
              400 000 människor är arbetslösa. 100 000 jobb finns, men blir
              inte tillsatta. Detta är regeringens ansvar.
            </seg>
          </u>
          <note type="speaker" xml:id="i-7a6018f0d081ed5b-0">
            Anf. 90 Arbetsmarknadsminister ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-ed7dfb85a3af788c-0" next="cont">
            <seg xml:id="i-15f8caef108770f3-0">
              Fru talman! Som jag sade tidigare är det över 250 000 fler personer
              i dag som har ett jobb att gå till jämfört med 2006. Jag vill
              påminna Patrik Björck om att det där inte skedde av en slump.
              Det skedde på grund av att vi ändrade inriktning i den socialdemokratiska
              Ams- och platspolitik som ni förde förut. Då hade vi en hög tillväxt
              i Sverige, men jobben växte nästan inte fram alls. Nu kommer jobben.
              250 000 fler har ett jobb att gå till.
            </seg>
            <seg xml:id="i-5f7032343ea91bc6-0">
              Det finns dock stora utmaningar på svensk arbetsmarknad efter
              en tuff finansiell kris. Svaret måste då vara att se varje individ,
              rusta och matcha varje person och bygga ut utbildningssystemet
              precis som vi har gjort men att också se till att jobben kommer
              dem till del som i dag har svårt att finna en plats hos de arbetsgivare
              som säger att de behöver arbetskraft.
            </seg>
            <seg xml:id="i-9b6c1d118c66d9b7-0">
              Arbetsgivarna behöver öppna dörren, och fler behöver också söka
              sig till utbildningssystemet så att matchningen förbättras. Så
              ser den fortsatta politik ut som vi kommer att föra. Jobben ska
              fortsätta att bli fler men också komma fler till del.
            </seg>
          </u>
          <note xml:id="i-09dbe704ba215582-0">
            Anf. 91 FÖRSTE VICE TALMANNEN:
          </note>
          <u who="elisabeth_svantesson_0136d8" prev="cont" xml:id="i-371de78b98f9474e-1">
            <seg xml:id="i-701ac332d2eb22ef-0">
              Därmed är frågestunden avslutad, och jag tackar deltagande ministrar
              för närvaron.
            </seg>
          </u>
          <note xml:id="i-fcc1e626dbd05e28-0">
            13 § Den parlamentariska församlingen för Unionen för Medelhavet
            (PA-UfM)
          </note>
          <note type="speaker" xml:id="i-ec5344133f0dd942-0">
            Anf. 92 KERSTIN ENGLE (S):
          </note>
          <u who="kerstin_engle_4cda41" xml:id="i-75b9c0fa24cb008a-0" next="cont">
            <seg xml:id="i-3832657dbaafef41-0">
              Fru talman! Nu ska vi behandla vår verksamhet i den parlamentariska
              församlingen för Unionen för Medelhavet, PA-UfM.
            </seg>
            <seg xml:id="i-663664987bb55d5e-0">
              Vi gläder oss åt att få prata om verksamheten. Vi i delegationen
              är besjälade av uppdraget och vill gärna sprida kunskap om länderna
              som finns med i samarbetet. Det gör vi också för att leva upp
              till vad som framgår av utredningen om riksdagens internationella
              engagemang där det framfördes som angeläget att det internationella
              arbetet i högre grad görs känt och integreras i riksdagens övriga
              arbete.
            </seg>
          </u>
          <note xml:id="i-037ceccb6cdde78b-0">
            Fru talman! Jag yrkar bifall till att redogörelsen läggs till
            handlingarna och avslag på den motion som finns i ärendet.
          </note>
          <u who="kerstin_engle_4cda41" prev="cont" xml:id="i-937d0b61c52c9330-0">
            <seg xml:id="i-c6c7d0005f59528b-0">
              Den parlamentariska församlingen PA-UfM är sedan 2003 en mötesplats
              för parlamentariker från EU-länderna och de så kallade partnerländerna
              Algeriet, Egypten, Israel, Jordanien, Libanon, Marocko, Palestinska
              myndigheten, Syrien, Tunisien och Turkiet. Sammanlagt ingår ett
              fyrtiotal länder i samarbetet. Processen vilar på den så kallade
              Barcelonadeklarationen med de fyra huvudinriktningarna politik,
              ekonomi, kultur och migration. Denna process fick 2008 en fortsättning
              i Medelhavsunionen.
            </seg>
            <seg xml:id="i-5d2231e5b508394a-0">
              Vi är den parlamentariska motsvarigheten till det samarbete som
              sker på regeringssidan. Målet är att skapa ett område runt Medelhavet
              med fred, stabilitet, delat välstånd och förstärkt samarbete i
              sociala och kulturella frågor. Dess värre har verksamheten under
              2013 präglats av den avslagna reformtakten i demokratiseringsarbetet
              och de pågående konflikterna i Menaregionen. Men utskottsarbetet
              har pågått utan avbrott, och en viss ökad pragmatism tycks kunna
              skönjas i samarbetet. Det är tydligt att det finns ett behov av
              att i än större utsträckning framhålla det goda exemplets makt
              och åskådliggöra grunderna för en demokratisk pluralism och parlamentarism.
              Delegationen har en fortsatt hög ambitionsnivå med ett aktivt
              deltagande i den parlamentariska församlingens olika fackutskott,
              seminarier och möten.
            </seg>
            <seg xml:id="i-f014321263388e73-0">
              De olika utskotten har som vanligt haft en hög aktivitet. I det
              politiska utskottet har frågan dominerats av den demokratiska
              transitionen i Menaregionen. En lösning på krisen i Syrien har
              naturligtvis återkommit vid flera olika möten, och frågan om regional
              integration i Maghreb har behandlats. Ett av utskottets möten
              hölls tillsammans med utskottet för kvinnors rättigheter. Då diskuterade
              man särskilt kvinnors roll i politiken efter de stora omvälvningarna
              i regionen.
            </seg>
            <seg xml:id="i-2cb28d714f2e6cd0-0">
              Det ekonomiska utskottet har behandlat frågan om att utveckla
              affärs- och investeringsmöjligheter i södra Medelhavet, liksom
              visaliberalisering för ökad rörlighet för näringslivets företrädare.
            </seg>
            <seg xml:id="i-1f8bed96868fc1b9-0">
              Ett av miljöutskottets möten hölls under delegationens värdskap
              i Helsingfors i maj. Bland de frågor som berörts i utskottet finns
              förnybara energikällor, ekobyar, ansträngningar för att bibehålla
              den biologiska mångfalden i Medelhavet och vikten av att medvetandegöra
              miljöfrågorna hos en bredare allmänhet.
            </seg>
            <seg xml:id="i-e12383394dbcf14e-0">
              Under mötet i Helsingfors vidgades agendan, då delegationen bjudit
              in svenska experter för att bland annat tala om förvaltning av
              kustområden, med Östersjön som exempel men även området runt Medelhavet,
              samt en modell för sopåtervinning. Programmet innehöll också ett
              besök i Hammarby sjöstad för att åskådliggöra miljöstrategierna
              där. Man gavs också tillfälle att möta miljöansvariga kommunpolitiker
              i Helsingforss stad.
            </seg>
            <seg xml:id="i-015a2cf479f5d018-0">
              Utskottsmötet i Helsingfors var det första i sitt slag som vår
              delegation hanterade. Det var särskilt roligt att konstatera att
              det upplevdes som mycket lyckat och var uppskattat av det trettiotal
              parlamentariker som deltog i mötet. Jag vill passa på att tacka
              medarbetarna på riksdagens internationella kansli för arbetet
              med utskottsmötet. Deras arbete bidrog i allra högsta grad till
              att det blev så lyckat.
            </seg>
            <seg xml:id="i-a1700b7cba79a50a-0">
              Under kulturutskottets möten har vi bland annat diskuterat utbildningens
              roll i samhället för att säkerställa politisk stabilitet. Andra
              frågor som också berörts är samarbete mellan universitet och den
              privata sektorn, liksom studentutbyte mellan medlemsstaternas
              universitet samt naturligtvis kulturen som grund för enande.
            </seg>
            <seg xml:id="i-bac98f21101d741e-0">
              Kvinnoutskottet har utöver kvinnors roll i politiken mer specifikt
              diskuterat hur man bäst kan uppnå jämställdhet och om kvotering
              är en framkomlig väg för detta. Andra frågor som berörts är kvinnor
              och förvärvsarbete, liksom lämpliga åtgärder för att höja andelen
              kvinnor på arbetsmarknaden. Ett ytterligare tema är kvinnors situation
              i väpnade konflikter.
            </seg>
            <seg xml:id="i-16081b383befbdfb-0">
              Delegationens ledamöter har under verksamhetsåret varit mycket
              angelägna om att informera sig om skeendet i PA-UfM:s sydliga
              medlemsstater. I slutet av året arrangerade vi tillsammans med
              den svenska delegationen till Nordiska rådet ett möte med de Helsingforssbaserade
              ambassadörerna från Tunisien, Marocko och Algeriet i syfte att
              diskutera regional integration, eftersom detta är en fråga som
              inte är så utvecklad i Nordafrika. Det är intressant att kunna
              konstatera att här ser man Sverige som en förebild i det nordiska
              samarbetet.
            </seg>
            <seg xml:id="i-3e4b1ab32d5788ae-0">
              Så långt som möjligt har delegationens ledamöter deltagit vid
              bilaterala besök i riksdagen från Menaregionen. Vi deltog också
              i ett seminarium om religionsdialog i Almedalen som arrangerades
              av Svenska institutet i Alexandria.
            </seg>
            <seg xml:id="i-b44a8fef6866bf03-0">
              Engagemanget för Menaregionen och diskussionerna med kolleger
              från de olika länderna fortsätter. Vi planerar fler seminarier,
              uppföljning av hittillsvarande resor och naturligtvis upprätthållande
              av ett aktivt besöksutbyte.
            </seg>
            <seg xml:id="i-1bca1a27244e059f-0">
              Delegationens ambition är hög, inte minst när det gäller att
              göra församlingsarbetet ännu mer konstruktivt, förbättringar på
              den organisatoriska sidan och att vi tar aktiv del i det formella
              arbetet och använder medlemskapet som en plattform för kontakter
              med Menaregionen.
            </seg>
            <seg xml:id="i-eb0e379df223e79c-0">
              Även om vi nu återrapporterar vad som gjorts är det naturligtvis
              framtiden och det pågående verksamhetsåret som vi arbetar med
              för fullt, i linje med riksdagens strategi för de internationella
              kontaktverksamheterna.
            </seg>
            <seg xml:id="i-165612991b8a2cfa-0">
              Vi har spelat in förslag till viktiga teman att diskutera i utskotten
              framöver. Vi har mycket att lära av varandra. Att ha goda och
              välmående grannar gynnar alla länder både på det demokratiska
              planet och i fråga om handelsutbyte.
            </seg>
            <seg xml:id="i-87dea328e2c369ea-0">
              Delegationen fortsätter att arbeta vidare i enlighet med riksdagens
              strategi för internationell kontaktverksamhet med fokus på demokrati,
              mänskliga rättigheter och inte minst att stärka parlamentens roll.
            </seg>
            <seg xml:id="i-8b31b554103899c6-0">
              För mig som socialdemokrat finns ingen annan väg att bygga en
              bättre och mer demokratisk värld än att människor möts och utbyter
              erfarenheter. Att mötas i PA-UfM:s regi är en möjlighet vi ska
              använda oss av.
            </seg>
          </u>
          <note xml:id="i-f739a1e4a6ef997f-0">
            Ordförandeskapet för PA-UfM roterar på årsbasis, och i april
            2013 övergick det från Europaparlamentet till Jordaniens parlament.
            Utskotten möts som mest fyra gånger per år för att behandla relevanta
            teman och anta utkast till rekommendationer inom sina respektive
            sakområden. Eventuella beslut fattas huvudsakligen med konsensus.
            Rekommendationerna antas därefter vid plenarsessionen och vidarebefordras
            till regeringssidan av samarbetet som förslag på åtgärder.
          </note>
          <note xml:id="i-b3dc443c2329d864-0">
            Den nionde plenarsessionen ägde rum i Bryssel i maj 2013 under
            ordförandeskap av Europaparlamentet. Där följdes ett traditionellt
            upplägg med möten i utskott och arbetsgrupper och sedan själva
            plenarsessionen där man antog rekommendationer från de olika utskottsmöten
            som jag redan har nämnt.
          </note>
          <note type="speaker" xml:id="i-15e8a072c9231ec0-0">
            Anf. 93 ULRIK NILSSON (M):
          </note>
          <u who="ulrik_nilsson_f7792c" xml:id="i-be154295189f118e-2">
            <seg xml:id="i-f0580039bf283fda-0">
              Fru talman! Rapporten om den parlamentariska församlingen för
              Unionen för Medelhavet kan läsas men också kommenteras. Det finns
              anledning att kommentera de egna erfarenheter jag har men också
              den utveckling som sker i Medelhavsregionen.
            </seg>
            <seg xml:id="i-80068512a4f2019b-0">
              Låt mig börja med det jag själv har upplevt under året. Jag har
              deltagit i ett antal utskottsmöten. Kerstin Engle nämnde i breda
              drag vad som har behandlats.
            </seg>
            <seg xml:id="i-56d748d73e5dccbf-0">
              I ekonomiutskottet har det varit någon sorts process där det
              går från mycket önskande till alltmer konkreta diskussioner. Vad
              kan göras för att få i gång småföretag? Vad kan göras för att
              finansiera nya företag? Vad kan man göra för kvinnligt företagande?
              Hur kan vi få folk som i dag inte har kontakt med banker att bli
              bankable, som man säger, och därmed bygga upp ett sparande och
              på så vis kunna planera en framtid? Den frågan diskuterade vi
              vid två av mötena.
            </seg>
            <seg xml:id="i-0fe6576ca8fdd55f-0">
              Tyvärr kom vi också in på det som har varit lite av en följetong,
              nämligen önskemålet om att få en egen investeringsbank, det vill
              säga en bank som skjuter till pengar som någon annan ska betala.
              Sverige har tillsammans med några andra haft linjen att vi först
              behöver se över de instrument vi har innan vi börjar fundera på
              att skapa nya resurser.
            </seg>
            <seg xml:id="i-a83f9b32e9b043ea-0">
              Jag har varit på ett möte i det politiska utskottet. Det kom
              med tiden att handla om två saker. Det fanns en egyptisk önskan
              om att få loss de frusna tillgångarna i europeiska banker efter
              Mubarakregimens fall. Detta var veckan innan Mursi avsattes i
              Egypten. Det är lätt att misstänka att önskemålet fanns därför
              att leveranserna inte hade varit optimala med den politik Muslimska
              brödraskapet hade föreslagit.
            </seg>
            <seg xml:id="i-95981d9c6e4ff253-0">
              Vi hade naturligtvis också diskussioner om Syrien och flyktingar
              därifrån, inte minst den flyktingbelastning som Turkiet då började
              anmäla. Detta har sedan kommit också från både Libanon och Jordanien.
              Det är naturligtvis den stora konflikten.
            </seg>
            <seg xml:id="i-3fd0bd9423288e56-0">
              Miljöutskottet är behandlat. När det gäller församlingsrådssessionen
              i Bryssel var det viktigt för Sverige att säga att vi någon gång
              måste gå från att ha önskemål till att faktiskt börja leverera.
              We must walk the talk. Det är lätt att prata, men om vi inte har
              någon strategi för hur vi ska gå vidare blir det, möjligen, ett
              underhållande samtal.
            </seg>
            <seg xml:id="i-f41e7ca2445b7be6-0">
              Vi nämnde detta från svensk sida och fick stöd från ett antal
              nordeuropeiska länder för att kanske börja ta vara på de erfarenheter
              från transitionsprocesser som har funnits, inte minst i Baltikum.
              Det gäller hur man går från en typ av ekonomi till en annan och
              från en syn på mänskliga rättigheter till en annan.
            </seg>
            <seg xml:id="i-86e0962ebece22f5-0">
              Det finns förmodligen erfarenheter. Vi behöver inte göra om alla
              misstag. Samtidigt måste varje land driva sin egen utveckling.
              Det finns ingen mall man kan lägga på, och därför krävs stor ödmjukhet.
            </seg>
            <seg xml:id="i-745805b7a115a46c-0">
              Den svenska delegationen åkte också en tur till Tunisien. Där
              var det mycket fokus på att träffa parter som höll på med konstitutionsarbetet.
              Jag vill inte påstå att det var vi som avgjorde det, men jag konstaterar
              att efter många års låsningar har det nu i alla fall kommit en
              konstitution som ser någorlunda rimlig ut. Jag tror som sagt inte
              att vi på något sätt var avgörande i den processen, men det var
              intressant att träffa dem.
            </seg>
            <seg xml:id="i-7b9221edb775a610-0">
              Det var också intressant att träffa den unga journalist som sade
              att den största skillnaden mellan hur det en gång var och hur
              det är i dag är att numera pratar alla. Den yttrandefrihet man
              skapade sig på Bourguibaavenyn är vunnen. Hur utvecklingen än
              går kommer det att finnas informationsspridning i Tunisien. Jag
              tyckte att det var intressant, för det ger hopp om att lösningar
              kommer att belysas i ett annat ljus.
            </seg>
            <seg xml:id="i-428e852c7be45c85-0">
              Sedan vi kom hem har en av de konsulter vi träffade mejlat till
              mig och frågat: Här har jag ett program för småföretagande. Kan
              du se till att det finansieras? Det kan jag inte göra, men jag
              tycker att det är bra att man nu även i det civila samhället tänker
              på hur näringslivet i Tunisien ska utvecklas.
            </seg>
            <seg xml:id="i-dd258392273f3c9c-0">
              Jag kan konstatera att bilden av det första valet, där Ennahda
              fick ganska betydande majoritet, nu har ersatts med nya politiska
              konstellationer. Vi träffade Nida Tounes, som är lite mer liberalt.
              Sekulärt får man inte säga, men det är lite mer modernt inriktat
              i politiken. Det innebär förmodligen att de nya tankarna kommer.
            </seg>
            <seg xml:id="i-b1028b3a2079cd8f-0">
              Jag har vidare besökt ett antal seminarier. Jag vill säga två
              ord om ett av dem, där mannen från Salafyo Costa – salafister
              på Costa kafé – var med. Costa är en kafékedja från London. Han
              hade plötsligt insett: Om vi sitter och är väldigt övertygade
              salafister och kopterna sitter i samma stad – han var från Egypten
              – och vi aldrig träffas kommer vi att leva i parallella världar
              och ingenting kommer att hända. Vi behöver inte tycka likadant,
              men skulle vi inte kunna träffas och ta en kopp kaffe på Costa
              och prata om våra olikheter?
            </seg>
            <seg xml:id="i-1a67228ccd0a4686-0">
              Sagt och gjort. Han började med detta, och det blev fler och
              fler väldigt polariserade människor som satt och pratade tillsammans.
              Till slut var det någon som sade: Varför snackar vi bara? Kan
              vi inte spela fotboll också? Och så rullade det på. Man skapade
              dialog utifrån den självklara inställningen att jag respekterar
              din åsikt om du respekterar min. Den typen av exempel är viktiga
              att se.
            </seg>
            <seg xml:id="i-761f91e00482a1b9-0">
              Om vi ska säga några ord om PA-UfM finns det en motion som säger
              att detta inte riktigt hör till våra områden. Jo, det tror jag
              att det gör. Jag tror att information, demokrati och mänskliga
              rättigheter är globala och att det som händer i ett land påverkar
              oss på det ena eller andra sättet. Just därför ska vi vara aktiva,
              erbjuda våra idéer och vårt sätt att se på saken och också ta
              emot deras synpunkter.
            </seg>
            <seg xml:id="i-b60e15133625484d-0">
              Vi ska inte lära någon att uppföra sig på ett riktigt sätt, men
              vi ska tillsammans utveckla ett förhållningssätt som är bra för
              alla. Yrkandet i motionen är därför fel, och jag stöder det inte.
            </seg>
            <seg xml:id="i-b287de2efa524d75-0">
              Om man ser på utvecklingen har jag redan varit inne på Tunisien.
              Där ser det ut som att vi kanske kan få det exempel vi behöver.
              Samtidigt är det i Egypten, efter kuppavsättningar och det som
              har hänt, mycket mer tveksamt hur utvecklingen går. Men alla pratar
              även i Egypten. Diskussionen finns kvar även om repressionen just
              nu slår hårt med över 500 dödsdomar och annat.
            </seg>
            <seg xml:id="i-aa7f43856ee9abd4-0">
              Syrien är naturligtvis det riktigt tråkiga exemplet. Just därför
              behöver vi lyfta fram de goda exemplen och säga: Här finns ett
              exempel på hur man kan gå vidare. Här finns en möjlighet att peka
              på hur utvecklingen kan se ut. Man kan nämna många andra exempel.
              Men jag tror att det allra viktigaste är att vi parlamentariker
              och vi svenskar säger: Vi är öppna för att lyssna på era problem.
              Vi är öppna för att diskutera med er. Vi är öppna för att ta till
              oss era erfarenheter, och vi står gärna till tjänst med våra erfarenheter,
              våra åsikter och våra förslag.
            </seg>
            <seg xml:id="i-5e9ea7a1f91c4706-0">
              Det kan vi bara göra genom att träffas, och det är den stora
              betydelsen för den parlamentariska församlingen för Medelhavsunionen.
            </seg>
            <seg xml:id="i-6d27b8fb9d4cac8f-0">
              Fru talman! Jag yrkar bifall till förslaget i utrikesutskottets
              betänkande, UU17 – tror jag att det är.
            </seg>
          </u>
          <note type="speaker" xml:id="i-da5589d6ebd6d906-0">
            Anf. 94 BODIL CEBALLOS (MP):
          </note>
          <u who="bodil_ceballos_02855b" xml:id="i-d5745ef6474d345a-1">
            <seg xml:id="i-a61801af6c6ce682-0">
              Fru talman! Jag kan tala om för Ulrik att det är UU17 som vi
              debatterar just nu.
            </seg>
            <seg xml:id="i-9bf1608d8fab74d9-0">
              Förra året diskuterade vi också Unionen för Medelhavet och den
              parlamentariska församlingen. Jag talade då om att jag är en stark
              förespråkare av interparlamentariskt samarbete eftersom det ger
              mycket större kunskap både till oss och till dem som vi möter.
              Utan samarbete mellan parlamenten är vi ett mycket mer inskränkt
              parlament. Det sade jag då, och det tycker jag naturligtvis fortfarande.
            </seg>
            <seg xml:id="i-8616618e58e9705e-0">
              Det är intressant att lyssna på Ulrik och Kerstin som berättar
              om arbetet i den parlamentariska församlingen och om vad ni har
              gjort. Det är väldigt bra att ni är aktiva i samarbetet. Det här
              är vårt södra grannskap, och vi har möjlighet att ha den här gemensamma
              diskussionen med parlamentariker som finns där. Vi kanske skulle
              behöva en parlamentarisk församling också mot öster, mot det östra
              grannskapet. Men där är vi inte i dag, och det ska vi inte diskutera
              nu.
            </seg>
            <seg xml:id="i-074c7062071a578e-0">
              Ulrik tog upp önskemålen om en bank, eller en investeringsbank.
              Det är klart att det händer att sådana önskemål kommer upp. Men
              det som jag tänker på och som är mycket vanligt förekommande i
              hela Medelhavsområdet är korruptionen och hur vi gemensamt kan
              arbeta mot korruptionen, tillsammans med våra kolleger i söder.
              Det tog jag upp även förra året, och då talade jag inte om den
              södra delen av Medelhavet. Jag talade om den norra delen av Medelhavet.
            </seg>
            <seg xml:id="i-bfd6ec6722ee31ef-0">
              Det är nämligen inte bara i icke-demokratiska, eller halvdemokratiska,
              stater som korruptionen är ett faktum och är utbredd. Den finns
              också hos oss, den finns bland politiker och den finns i kungahusen.
              Då vet ni vilka jag tänker på, förmodar jag. Det borde vi titta
              på gemensamt. Jag vet att jag då bad den svenska delegationen
              om att intressera sig inte bara för de länder som är i söder,
              alltså södra Medelhavet, utan att också arbeta med de i den norra
              delen.
            </seg>
            <seg xml:id="i-872ac02d5c6183fb-0">
              Om målet med PA-UfM:s – det är lite krångligt – arbete är att
              skapa ett område runt Medelhavet med fred och stabilitet, delat
              välstånd och förstärkt samarbete i sociala och kulturella frågor,
              som det står i vårt betänkande, tänker jag att det gäller hela
              Medelhavsområdet. Men när vi arbetar blir det ofta ett vi-perspektiv
              och sedan ett de-perspektiv, och vi går gärna ut och talar om
              för de andra hur saker och ting ska vara. Jag tror dock att i
              det här arbetet, när vi talar om hela Medelhavsområdet, har både
              norr och söder mycket att lära av varandra, många gemensamma erfarenheter
              och många gemensamma problem att arbeta vidare med.
            </seg>
            <seg xml:id="i-dd23085c3658536a-0">
              Jag får väl framföra ännu en gång att jag tycker att det skulle
              vara bra om ni tittar också på den norra delen av Medelhavet.
              Där är en stor social oro på grund av den ekonomiska krisen, en
              social oro som bemöts med inskränkningar i demonstrationsrättigheter
              etcetera, på ett sätt som vi inte har sett tidigare i Europa,
              eller inte har sett på väldigt många år i alla fall i det som
              vi kallar för den demokratiska delen av Europa. Det är en fråga
              som jag tycker att vi bör lyfta fram mer.
            </seg>
            <seg xml:id="i-ad3d9a2bce4b1ef2-0">
              När det gäller utskottet för kvinnors rättigheter har vi också
              mycket att göra, inte bara i den södra delen av Medelhavet utan
              också i den norra. Den spanska regeringen har nu lagt fram ett
              förslag för att i princip ta bort aborträtten. I nästan inga fall
              ska man få genomföra en abort framöver, om regeringen får som
              den vill. Det tror jag att ni som jobbar i delegationen behöver
              lyfta upp. Vi ska inte bara se vad de andra gör utan också se
              vad som händer på hemmaplan.
            </seg>
            <seg xml:id="i-6df5d7998c5cc6f8-0">
              Ni tog även upp situationen med flyktingarna från Syrien till
              exempel, situationen i Turkiet, Libanon och Jordanien. Det är
              en fråga som måste få allra högsta prioritet under den här perioden.
              Vi har egentligen inte sett en sådan stor humanitär katastrof
              i vårt närområde på väldigt länge som vi i dag ser i den stora
              krisen i Syrien. Det är bra att ni uppmärksammar det och att ni
              arbetar vidare med det.
            </seg>
            <seg xml:id="i-505236a72c7a8827-0">
              Jag vill yrka bifall till förslaget i betänkandet och instämma
              i det som Kerstin sade om att vi måste lära av varandra. Det är
              lite grann det som hela mitt upplägg går ut på. Vi ska inte bara
              lära ut. Vi ska också lära av de andra. Vi har nämligen mycket
              att lära vi med. Vi är inte perfekta, och vi kan inte heller utgå
              från att de andra tycker att vi är det.
            </seg>
          </u>
          <note type="speaker" xml:id="i-eaf8016773be8255-0">
            Anf. 95 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-be154295189f118e-3">
            <seg xml:id="i-dcff1cd8f7f8613c-0">
              Fru talman! Jag håller i stort sett med Bodil. Men när det gäller
              norra Medelhavsområdet är det i första hand en fråga för Europeiska
              unionen att försöka stärka näringslivets utveckling där. Jag tror
              inte att vi ska förvänta oss att sydsidan kommer att bidra med
              mycket pengar eller resurser för den omstruktureringen. Det är
              mer av en intern fråga i EU.
            </seg>
            <seg xml:id="i-df6f2cfab950a2df-0">
              Det finns dock en annan intressant aspekt på detta. Det är att
              en stor del av det södra Medelhavsområdet är beroende av handeln
              mellan norr och syd. Länderna där är alltså kopplade till något
              av länderna på den norra sidan, och om de går krattigt går den
              handeln dåligt. Det som saknas är nämligen bland annat en möjlighet
              att knyta ihop handeln på sydsidan eller att gå tvärs över Medelhavet,
              alltså inte bara rakt norrut. Tunisien är tydligt kopplat till
              Italien och möjligen en del till Frankrike. Algeriet är tydligt
              kopplat till Frankrike och så vidare. Det betyder att om ekonomierna
              går ned där drabbar det direkt.
            </seg>
            <seg xml:id="i-423106aeb7d52525-0">
              En av de riktigt viktiga frågorna ur utvecklingshänseende är
              att alltså knyta ihop hela Medelhavsregionen till en handelsregion.
              Det är en av frågorna som vi måste ta upp i det här arbetet.
            </seg>
          </u>
          <note type="speaker" xml:id="i-7828ab4d554a2c37-0">
            Anf. 96 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-d5745ef6474d345a-2">
            <seg xml:id="i-e58eee29feb923cb-0">
              Fru talman! Jag tror att Ulrik har missuppfattat. Jag menar inte
              att just det perspektiv som Ulrik tar upp inte är viktigt. Jag
              menar att det också finns annat i samarbetet, som vi kan prioritera
              och arbeta med.
            </seg>
            <seg xml:id="i-fbf726ee6391818e-0">
              Det finns fem olika utskott – de ständiga utskotten: utskottet
              för politik, säkerhet och mänskliga rättigheter, utskottet för
              ekonomiska, finansiella och sociala frågor och utbildning, utskottet
              för energi, miljö och vatten, utskottet för förbättrad livskvalitet,
              utbyte mellan civilsamhällen och kultur och utskottet för kvinnors
              rättigheter. I de olika utskotten kan man arbeta med olika frågor.
            </seg>
            <seg xml:id="i-d18c53094549259d-0">
              Allting är inte bara handel och ekonomi. Det finns väldigt mycket
              annat, och det är det som jag vill att den svenska delegationen
              också ska uppmärksamma. Allt är nämligen inte bara pengar. Det
              handlar även om den demokratiska utvecklingen. Ni skriver själva
              att ni har inriktat arbetet på att bevaka utvecklingen i syfte
              att försöka utröna vad delegationen kan göra för att bistå i demokratiseringsarbetet.
              Det är er prioritering. Jag fokuserade mer på den delen än på
              det som har med ekonomi och så att göra. Jag utgår nämligen redan
              från att du lyfter upp det.
            </seg>
          </u>
          <note type="speaker" xml:id="i-3f52b2df51d33c70-0">
            Anf. 97 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-be154295189f118e-4">
            <seg xml:id="i-02e59df3ff6c7e69-0">
              Fru talman! Antingen missförstod jag Bodil, eller också tog jag
              chansen att säga något som jag tycker är viktigt att tillföra.
            </seg>
            <seg xml:id="i-808d20632db31d2c-0">
              Jag uppfattade det som att det gällde utvecklingsfrågan. Det
              är riktigt att det finns ett antal utskott. Jag tror inte riktigt
              att det är fem; det ska vara fyra i fortsättningen. Jag tror att
              det där beskriver vad det var förra året.
            </seg>
            <seg xml:id="i-e3fc2846bfc9d3d8-0">
              Under alla omständigheter är det viktigt även med mänskliga möten.
            </seg>
            <seg xml:id="i-129622de8a7feed8-0">
              Vi har när det gäller kulturfrågan bland annat tagit upp viseringsliberaliseringen,
              möjligheten för det fria ordet, internetpenetrationen, alltså
              sådana människa-till-människa-kommunikationer som de nya sociala
              nätverken gör möjliga. Det finns oerhört mycket att göra också
              på andra områden än de ekonomiska.
            </seg>
            <seg xml:id="i-fa1362748da43f67-0">
              Som sagt, antingen missförstod jag Bodil Ceballos eller så tog
              jag chansen.
            </seg>
          </u>
          <note type="speaker" xml:id="i-2986b935f8a32faf-0">
            Anf. 98 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-d5745ef6474d345a-3">
            <seg xml:id="i-a9f8d3d51ad66afd-0">
              Fru talman! Jag tror att Ulrik helt enkelt tog chansen.
            </seg>
            <seg xml:id="i-92845df6376445ff-0">
              Det står ingenting i betänkandet om att det ska bli fyra utskott.
              Det vore intressant att få veta vilket av utskotten som kommer
              att försvinna. Det vore förödande om till exempel utskottet för
              kvinnors rättigheter försvann. Nu har Ulrik inte möjlighet till
              fler repliker så vi kan ta det efter debatten.
            </seg>
            <seg xml:id="i-cab9174bd3b9df90-0">
              Jag vill säga att vi måste se att det gäller ett sammanhang.
              Sverige är en del av Europeiska unionen. Sverige är inte närområde.
              Vi bor långt bort. Vi bor inte längst ned i söder. Jag har ju
              en fot i söder, så för mig är det närområdet. Det är mina breddgrader.
              Där är varmt och skönt, och jag bor gärna där.
            </seg>
            <seg xml:id="i-877ff9ff65e4053e-0">
              Vi måste inse vilken verklighet människorna i södra Europa lever
              i och vilken verklighet människorna i norra Afrika lever i. Mycket
              av det sammanfaller – korruptionen och till viss del synen på
              människor, som vi kanske inte alltid delar. Vi kan göra stor skillnad
              genom att vara på plats och få både dem i södra Europa och dem
              i norra Afrika att se de egna problemen.
            </seg>
            <seg xml:id="i-f9a70653bf6b3347-0">
              Man är lätt hemmablind, men med hjälp av andra som uppmärksammar
              och analyserar från ett annat perspektiv kan vi kanske bidra till
              minskad korruption och bättre ekonomi.
            </seg>
          </u>
          <note type="speaker" xml:id="i-2580b0a6c96a0d3a-0">
            Anf. 99 ISMAIL KAMIL (FP):
          </note>
          <u who="ismail_kamil_816485" xml:id="i-198b0a2b1c4555d5-0">
            <seg xml:id="i-f8c0f164c161d6cd-0">
              Fru talman! Jag vill börja med att yrka bifall till utrikesutskottets
              förslag att riksdagen ska lägga redogörelsen till handlingarna
              samt att motionsyrkande i ärendet avslås.
            </seg>
            <seg xml:id="i-fb6e63b909dd87f1-0">
              Den parlamentariska församlingen för Medelhavet har en mycket
              viktig roll och uppfyller en mycket viktig funktion. Sedan 2003
              möts 132 parlamentariker från EU och 148 övriga parlamentariker
              från många länder runt Medelhavet samt Mauretanien. Det gäller
              även parlamentariker från europeiska länder utanför EU.
            </seg>
            <seg xml:id="i-76441db951946f33-0">
              Det är bra att denna verksamhet uppmärksammas och lämnas för
              behandling till kammaren. Målet är att stärka fred och stabilitet
              i världen, inte minst i området runt Medelhavet, genom att samarbeta
              i sociala och kulturella frågor men också genom att skapa ett
              forum där möten mellan till exempel Israel och en del av arabvärlden
              kan äga rum.
            </seg>
            <seg xml:id="i-04e632c0d5fb9e77-0">
              De fem ständiga utskotten inom församlingens ram har stor betydelse
              eftersom utskotten tar upp bland annat frågor om mänskliga rättigheter,
              kvinnors rättigheter, livskvalitet, energi, miljö och vatten.
              Utskotten tar även upp utbildningsfrågor och sociala frågor. Det
              är glädjande att kunna påpeka att det efter flera års diskussioner
              äntligen under 2013 etablerades ett sekretariat för denna församling
              i Bryssel.
            </seg>
            <seg xml:id="i-4c04cedd07b70e3e-0">
              Fru talman! Flera konflikter pågår i regionen och därför är det
              viktigt att Sverige är med och hjälper till med reformer för ökad
              demokrati i regionen. Sverige betraktas som en stor makt och har
              mycket respekt när det gäller MR-frågor. Den svenska delegationen
              har en viktig roll i församlingen, inte minst när det gäller dialogen
              med parlamentarikerna från dessa länder.
            </seg>
            <seg xml:id="i-aa802c7d33436ea3-0">
              Deltagandet i internationella processer är viktigt för att skapa
              opinion för Sveriges fortsatta ambition för demokrati, kvinnors
              rättigheter, sociala frågor och respekt för mänskliga rättigheter.
            </seg>
          </u>
          <note type="speaker" xml:id="i-4b4b776ce9c34fb7-0">
            Anf. 100 JULIA KRONLID (SD):
          </note>
          <u who="julia_kronlid_bdd5b3" xml:id="i-fe0f566952418dcd-3">
            <seg xml:id="i-f795da0cbbd5045a-0">
              Fru talman! Sverigedemokraterna har ingen ledamot som är representerad
              i PA-UfM-delegationen, den parlamentariska församlingen för Unionen
              för Medelhavet, men jag vill ändå säga några ord om hur vi ser
              på Medelhavsunionen som sådan och detta betänkande, UU17.
            </seg>
            <seg xml:id="i-137d5e209d0101bc-0">
              Vi ser naturligtvis positivt på möjligheten för länderna runt
              Medelhavet att mötas vid förhandlingsbordet inom ramen för Unionen
              för Medelhavet, men vi menar att mervärdet för svenskt vidkommande
              är begränsat. Barcelonaprocessen var ursprungligen ett lösare
              samarbete som syftade till att uppmuntra deltagarländerna att
              främja bland annat mänskliga rättigheter samtidigt som man respekterade
              varje lands rätt att sköta sina interna angelägenheter.
            </seg>
            <seg xml:id="i-7e181582a74d91e5-0">
              Den ursprungliga tanken var just att unionen skulle bestå av
              länderna runt Medelhavet. Vi befarar att denna union tar samma
              utveckling som EU mot allt större inslag av överstatlighet och
              inblandning i medlemsstaternas politik. Det har funnits diskussioner
              om lite omstöpning av grunderna för UfM så att de ska omfatta
              mer politiska reformer, vilket har refererats i tidigare redogörelser.
              Vi menar att det här är ett tecken på en sådan utveckling.
            </seg>
            <seg xml:id="i-e18bbb20fd33fb95-0">
              Vi ser också en risk att Medelhavsunionen får samma inriktning
              som den södra grannskapspolitiken, att man vill ge länderna runt
              Medelhavet ökad ekonomisk integration och fri rörlighet utan att
              man ställer vad vi menar tillräckligt tydliga krav och har en
              skarp konditionalitet i förhållande till de länderna.
            </seg>
            <seg xml:id="i-61f2f631ba737a3d-0">
              Fru talman! Sverigedemokraterna är positiva till ett utbyte av
              idéer, kulturimpulser, erfarenheter och parlamentariskt utbyte
              som sådant. Det är naturligtvis väldigt bra, och det är roligt
              med positiva exempel som vi i dag får höra från dem som är engagerade.
              Vi är mer principiellt kritiska till uppbyggandet av Medelhavsunionen
              och till att hela EU ska blanda sig i unionen, som då blir en
              union i unionen.
            </seg>
            <seg xml:id="i-b017bbd5f25f4168-0">
              Mot bakgrund av det har vi en följdmotion till den skrivelse
              som handlar om utträde ur unionen som den ser ut i dag. Men den
              har behandlats tidigare under mandatperioden, och nu behandlas
              den förenklat. Vi står fortfarande bakom den motionen, men vi
              har ingen reservation i detta betänkande.
            </seg>
            <seg xml:id="i-2c3fcc7dba7ed9f8-0">
              Med det sagt vill jag återigen poängtera att ett utbyte mellan
              parlament för att verka för demokrati och mänskliga rättigheter
              är ett lovvärt arbete, men vi menar att det inte måste vara avhängigt
              ett medlemskap i Unionen för Medelhavet utan kan skötas inom ramen
              för andra forum. Jag har till exempel tidigare i dag talat mig
              varm för IPU, den interparlamentariska unionen, och jag är delaktig
              i ett parlamentariskt utvecklingssamarbete i riksdagen. Vi har
              nyligen varit i Georgien och träffat ledamöter där.
            </seg>
            <seg xml:id="i-6179586aa69f9a99-0">
              Jag vill säga att det givetvis är bra att vi har engagerade ledamöter
              som vill framföra viktiga synpunkter och gör ett bra arbete i
              den parlamentariska församlingen. Vår synpunkt är mer på en principiell
              nivå vad gäller hur vi ser på Medelhavsunionen.
            </seg>
          </u>
          <note type="speaker" xml:id="i-b7172cfdbc232e62-0">
            Anf. 101 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-be154295189f118e-5">
            <seg xml:id="i-408fa4e7c8cb8d4e-0">
              Fru talman! Jag har några kommentarer och frågor. Julia Kronlid
              frågar vad det har för mervärde för Sverige. Jag tror att det
              har ett mervärde att träffa andra människor. Jag tror att det
              har ett mervärde att lära sig mer om världen. Jag tror att det
              har ett mervärde för Sverige, en av världens mest handelsberoende
              nationer, att knyta kontakter i andra länder. Jag tror att det
              är det som har gjort Sverige starkt genom historien. Vi har varit
              öppna för inflytande, öppna för intryck.
            </seg>
            <seg xml:id="i-79165b7042811ac7-0">
              Integration och fri rörlighet kan vi inte tillåta utan konditionalitet,
              det vill säga att vi inte tycker att ni är värda den frihet vi
              har. Ni måste göra någonting mer. Så säger Julia Kronlid. Min
              människosyn bygger på att alla människor ska ha samma förutsättningar,
              att alla människor är födda lika, att vi har ett ansvar att ta
              hand om varandra. Allt vad I viljen att människorna skola göra
              eder, det skolen I ock göra dem.
            </seg>
            <seg xml:id="i-41d2e641bf90902c-0">
              Jag vill ha fri rörlighet. Jag vill kunna träffa människor även
              från södra Medelhavsområdet. Då måste jag också säga: Ni är välkomna
              hit för att träffa oss. Ni är välkomna hit för att få del av våra
              erfarenheter och kunskaper.
            </seg>
            <seg xml:id="i-4e637970fa3103c8-0">
              Man kan ha utbyte mellan parlament i andra former, säger Julia
              Kronlid. Ja, det kan man säkert. Men varför uppfinna ett nytt
              sätt, när vi har ett någorlunda fungerande sätt att träffas, få
              utbyte och uppnå allt det här? Det är inte säkert att ditt besök
              i Georgien får en avgörande betydelse i Tunisien. Det är förmodligen
              andra former som behövs. Men då har vi en förening. Ska vi ställa
              oss utanför den och skapa vår egen lösning, eller ska vi vara
              med i en förening som fungerar? För mig är svaret klart.
            </seg>
          </u>
          <note type="speaker" xml:id="i-f6563cae437aad8f-0">
            Anf. 102 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-fe0f566952418dcd-4">
            <seg xml:id="i-cfef1955fea38782-0">
              Fru talman! Alla de saker som Ulrik Nilsson tog upp inledningsvis
              om varför det är viktigt att möta människor och personer från
              andra länder instämmer jag givetvis i. Men det är inte så att
              alla utbyten med andra länder sker inom ramen för PA-UfM. Det
              finns andra möjligheter. Vi har IPU, riksdagens eget arbete, generalförsamlingen
              och EU. Jag anser inte att man ska vara emot alla former av utbyte
              med andra länder bara för att vi ställer oss kritiska till att
              alla medlemsländer i EU nästan per automatik, som det har blivit,
              ska vara medlemmar i Medelhavsunionen. Jag ser inte någon motsättning.
              Vi är inte emot allt arbete bara för att vi kritiserar Medelhavsunionen.
            </seg>
            <seg xml:id="i-c2e70afcc111aca8-0">
              Vi har många olika typer av regionala samarbeten ute i världen.
              Vi har vårt nordiska samarbete, och jag anser kanske inte att
              alla medlemsländer i EU måste vara med i det nordiska samarbetet
              för att det ska vara relevant. Vi har regionala samarbeten i Sydamerika
              och så vidare. Det jag vill framföra är väl mer att jag tycker
              att det är mest relevant för länderna kring Medelhavet att mötas
              i ett sådant här mellanstatligt samarbete. Naturligtvis kan vi
              ha andra typer av utbyte med de här länderna. Vi har till exempel
              redan det södra grannskapssamarbetet mellan EU och de här länderna.
              Som Ulrik sade, varför uppfinna mer när vi redan har andra former?
            </seg>
          </u>
          <note type="speaker" xml:id="i-912c246bbf1aadd4-0">
            Anf. 103 ULRIK NILSSON (M) replik:
          </note>
          <u who="ulrik_nilsson_f7792c" xml:id="i-be154295189f118e-6">
            <seg xml:id="i-97bd316ac26d6ce1-0">
              Fru talman! Min enkla utgångspunkt är att ju mer samarbete vi
              har människor emellan, desto mer stärker vi utvecklingen och desto
              mer förbättras möjligheterna för människor över hela jorden. Då
              kan man ställa sig frågan: Får Sverige del av mer eller mindre
              samarbete om vi går ur en samarbetsorganisation? Får vi bättre
              kontakter om vi hoppar av PA-UfM? Jag tror inte det. Jag tror
              att det är en god idé att vara kvar i de fungerande system som
              finns. Sedan kanske det behöver kompletteras med annat. Gör då
              det, men det viktiga är att ju mer samarbete vi får, desto bättre
              blir utvecklingen. Det blir inte mer samarbete genom att vi går
              ur, snarare mindre. Det borde också rimligen vara det som Julia
              Kronlid efterlyser, för hon tycker att det är en onödig organisation.
            </seg>
            <seg xml:id="i-bc80de146e60ce7f-0">
              Stå upp för det här! Stå upp för samarbete och öppenhet, för
              det har byggt Sverige rikt!
            </seg>
          </u>
          <note type="speaker" xml:id="i-53e4459b465973bc-0">
            Anf. 104 JULIA KRONLID (SD) replik:
          </note>
          <u who="julia_kronlid_bdd5b3" xml:id="i-fe0f566952418dcd-5">
            <seg xml:id="i-92c007cda375c109-0">
              Fru talman! Jag står gärna upp för samarbete och utbyte med andra
              länder. Som jag sagt tidigare är det formen för Unionen för Medelhavet
              som jag kritiserar. Jag skulle ha kunnat vara mer positiv till
              det här om jag haft ett större förtroende för till exempel EU
              som sådant. Jag är orolig för den överstatliga utvecklingen inom
              EU och att EU nu blandar ihop två unioner, Unionen för Medelhavet
              och EU. Jag känner en oro för vad detta kommer att ta sig för
              utveckling. Hade jag sett att EU fortsatt vara ett mellanstatligt
              samarbete med utbyte mellan självständiga nationer hade jag också
              haft ett större förtroende för Unionen för Medelhavet.
            </seg>
            <seg xml:id="i-672ebdc529366c9b-0">
              Däremot vill jag uppmuntra er i delegationen och säga att mycket
              av det ni har gjort är bra. Jag kritiserar inte ert arbete, utan
              själva uppbyggnaden av Medelhavsunionen.
            </seg>
          </u>
          <note type="speaker" xml:id="i-8e1c27e982787735-0">
            Anf. 105 DÉSIRÉE PETHRUS (KD):
          </note>
          <u who="desiree_pethrus_ac927d" xml:id="i-a44222cd8102bf0a-0" next="cont">
            <seg xml:id="i-a009c8108a16710a-0">
              Fru talman! Sverige deltar i den parlamentariska församlingen
              för Unionen för Medelhavet med tre ordinarie delegater och tre
              ersättare. Vi deltar med hela den bemanning vi får i den här församlingen,
              vilket jag tycker är bra.
            </seg>
            <seg xml:id="i-d2f44dd4482044df-0">
              Syftet är, som någon varit inne på, att skapa fred och stabilitet
              – en jätteviktig funktion – samt delat välstånd och samarbete
              på det sociala och kulturella området. Detta ska stärka närområdet
              säkerhetspolitiskt, även för Sverige. Samarbetet har blivit viktigare
              för att skapa dialog mellan Europa och länderna kring Medelhavet.
              Vi ser i spåren av den så kallade arabiska våren hur samarbetet
              blivit än viktigare.
            </seg>
            <seg xml:id="i-75c70fe9a3c314c7-0">
              Det senaste mötet i Amman i Jordanien ägde rum i början av februari.
              Eftersom församlingen har flera utskott debatterar vi olika frågor
              och antar olika uttalanden som i sin tur går till EU-kommissionen
              och Europeiska rådet, så att de också kan reagera och kanske få
              mer kunskap och information. Jag tror att det är väldigt bra med
              alla de inspel och möjligheter till inspel som finns från hela
              denna region i det södra grannskapet. Framför allt har de som
              inte är medlemmar i EU möjlighet att påverka vår politik. Jag
              tror, till skillnad från vad man var inne på här tidigare, att
              alla utskott kommer att bli kvar, men man har sagt att vi eventuellt
              måste koncentrera oss på tre utskott. Vi är tre ordinarie delegater
              och får kanske bara vara aktiva i tre. Då blir det väl att välja
              mellan de olika utskotten.
            </seg>
            <seg xml:id="i-bd178bab7c89b631-0">
              På den senaste sessionen hade vi intressanta debatter om kvinnors
              rättigheter och kvinnors arbetsmarknad. Det finns ett stort behov
              av att öka kvinnors delaktighet för att stärka ländernas ekonomi,
              vilket man också insett, men också förstås av jämställdhetsskäl.
              Vi antog också ett dokument om kvinnors situation i alla de flyktingläger
              i Jordanien som tar emot syriska flyktingar. Syrien påverkar Sverige,
              och här har vi en ingång till att ta dialogen i den här regionen.
            </seg>
            <seg xml:id="i-22150dcd4c098fff-0">
              I ett annat utskott diskuterade vi hur vi ska motverka korruption.
              Då var det väldigt tydligt att man i det södra grannskapet önskade
              stöd från EU i detta arbete. För egen del tyckte jag att det var
              viktigt att det inte bara är så att vi kommer från EU och säger
              att vi ska stödja dem. Det är parlamentariker från de här länderna
              som i en deklaration uttalar att de vill ha detta stöd, vilket
              är väldigt starkt, tycker jag. Det är en markering från dem som
              representerar folken.
            </seg>
            <seg xml:id="i-6567b7dc1f6867b4-0">
              Fru talman! Medelhavsunionen är det enda forum där politiker
              från Israel och den palestinska myndigheten möts. Tyvärr blir
              det inte en reell dialog alla gånger, då det finns mycket starka
              känslor. Men kanske kan Medelhavsunionen få en allt viktigare
              roll framöver ifall vi får en öppning i den fredsprocess som nu
              pågår.
            </seg>
            <seg xml:id="i-a74e89d24c4c2ff0-0">
              Fru talman! Vår delegation från riksdagen till PA-UfM försöker
              arbeta aktivt med att ha en god dialog med Menaregionens länder,
              ett uppdrag som i den omvälvning som nu sker också kräver omfattande
              kunskapsinhämtning om händelseutvecklingen. Därför var vi som
              tidigare sagts förra året i Tunisien, där vi fick möta ministrar
              och fick information om och diskuterade den nya konstitutionen.
              Det var glädjande att vi på väg till Amman kunde se på tv-skärmar
              på någon flygplats att man gladde sig åt och hade en stor ceremoni
              för att välkomna den nya konstitutionen i Tunisien, en konstitution
              som de facto också påverkar kvinnor. Kvinnor känner att den åtminstone
              har kunnat inkludera deras rättigheter på ett mycket bättre sätt
              än vad som varit fallet tidigare. Den är inte perfekt, men den
              är en bra början.
            </seg>
            <seg xml:id="i-ca2cea390e7db4e2-0">
              Sveriges höga internationella förtroendekapital gällande demokrati
              och mänskliga rättigheter gör att vi är mycket välkomna i debatterna.
              Man vill ha Sverige med, framför allt på jämställdhetsområdet.
              Här är det viktigt att vi gör allt vi kan för att säkerställa
              kvinnors politiska deltagande i de reformeringsprocesser som pågår
              runt om i Menaregionen.
            </seg>
            <seg xml:id="i-f93f7b8b22f8c990-0">
              Fru talman! Flera länder efterfrågar en ökad rörlighet mellan
              partnerländerna i Medelhavsunionen. Det är någonting som vi bör
              uppmuntra. Det gäller forsknings- och stipendieprogram riktade
              till unga och viseringsförenklingsavtal för att underlätta utbildnings-
              och forskningsutbyte och stärka affärsförbindelser, till fördel
              för både EU och partnerländerna. EU skapades utifrån idén om fred
              genom frihandel och ömsesidigt handelsberoende, en idé som har
              bäring även i dag.
            </seg>
            <seg xml:id="i-90c2a592e6f15a07-0">
              Samtidigt anser vi kristdemokrater att stödet inom EU:s grannskapspolitik,
              som omfattar partnerländerna vid Medelhavet, ska vara knutet till
              tydliga motkrav. Det ska inte ges förbehållslöst, utan vi ska
              fortsätta att använda det som vi pratar om inom EU: mer-för-mer-principen.
              Är det så att man reformerar och går i demokratisk riktning ska
              vi utöka vårt stöd och vårt samarbete.
            </seg>
            <seg xml:id="i-f557f028a32fd013-0">
              PA-UfM har ett vitt skilt mandat och en vitt skild funktion jämfört
              med den europeiska utrikestjänsten – Sverigedemokraterna har pratat
              om att den borde kunna ersätta den här funktionen. Jag tycker
              att det är något helt annat. EU:s utrikestjänst med tjänstemän
              kan inte ersätta möten mellan parlamentariker som representerar
              folket.
            </seg>
            <seg xml:id="i-17bd9a5fb286da6b-0">
              Flera av partnerländerna vid Medelhavet vill närma sig EU. Och
              EU, mitt i den djupaste kris, har ingenting att tjäna på att ge
              dessa länder kalla handen. Protektionism har mer än en gång i
              historien visat sig vara en förödande hållning.
            </seg>
            <seg xml:id="i-345565023b153c0b-0">
              Medelhavsunionen utgör en god plattform för att man genom interparlamentariska
              relationer ska kunna stärka förtroendet och samarbetet mellan
              EU och partnerländerna, till gagn för båda parter. I samarbetet
              har man noterat att vi nu tar mer plats. Det ska vi fortsätta
              att göra.
            </seg>
            <seg xml:id="i-d7af9b196520d8f7-0">
              Jag är också väldigt glad för det bra miljöutskottsmöte som vi
              arrangerade under förra året, när vi fick visa bland annat bra
              miljöbyggande, Hammarby sjöstad och hur man faktiskt kan planera
              för hållbara samhällen.
            </seg>
            <seg xml:id="i-cb2c2e63dab33d48-0">
              Med detta vill jag yrka bifall till utskottet förslag, fru talman.
            </seg>
          </u>
          <note xml:id="i-305e23851a2a022f-5">
            Överläggningen var härmed avslutad.
          </note>
          <note xml:id="i-b2d1760fd8d419d9-1">
            Ajournering
          </note>
          <note xml:id="i-88afab34cfd167b7-0">
            Kammaren beslutade kl. 15.52 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="desiree_pethrus_ac927d" prev="cont" xml:id="i-e357a8672413a99d-0">
            <seg xml:id="i-071526b6375146ac-1">
              Återupptagna förhandlingar
            </seg>
          </u>
          <note xml:id="i-53cd020432a8bef0-0">
            Förhandlingarna återupptogs kl. 16.00.
          </note>
          <note xml:id="i-0224f19765954b2d-0">
            14 § Beslut om ärende som slutdebatterats den 3 april
          </note>
          <note xml:id="i-14f9cc9410b8775c-0">
            Punkt 1
          </note>
          <note xml:id="i-14ef046244f2e50c-0">
            Punkt 5
          </note>
          <note xml:id="i-7b84d0d34c3c96c1-0">
            Punkt 7
          </note>
          <note xml:id="i-f5ba784e96bf6078-0">
            Övriga punkter
          </note>
          <note xml:id="i-1d0d215c9417da85-0">
            15 § Beslut om ärenden som slutdebatterats den 9 april
          </note>
          <note xml:id="i-14f9cc9410b8775c-1">
            Punkt 1
          </note>
          <note xml:id="i-f5ba784e96bf6078-1">
            Övriga punkter
          </note>
          <note xml:id="i-14f9cc9410b8775c-2">
            Punkt 1
          </note>
          <note xml:id="i-b3a5479c4d72f96a-0">
            Punkt 2
          </note>
          <note xml:id="i-b3a5479c4d72f96a-1">
            Punkt 2
          </note>
          <note xml:id="i-f5ba784e96bf6078-2">
            Övriga punkter
          </note>
          <note xml:id="i-08705182c18f86e7-0">
            16 § Beslut om ärenden som slutdebatterats vid dagens sammanträde
          </note>
          <note xml:id="i-14f9cc9410b8775c-3">
            Punkt 1
          </note>
          <note xml:id="i-b3a5479c4d72f96a-2">
            Punkt 2
          </note>
          <note xml:id="i-22ca0fdbfaffcd8d-0">
            Punkt 3
          </note>
          <note xml:id="i-1af60d10497bc8e7-0">
            Punkt 8
          </note>
          <note xml:id="i-8da82616eff517a9-0">
            Punkt 9
          </note>
          <note xml:id="i-84d70de772a14b56-0">
            Punkt 10
          </note>
          <note xml:id="i-d9d563d72bd9e4ef-0">
            17 § Bordläggning
          </note>
          <note xml:id="i-ab0a059402bd3622-0">
            Följande dokument anmäldes och bordlades:
          </note>
          <note xml:id="i-3380b6040d295f5c-0">
            18 § Anmälan om interpellationer
          </note>
          <note xml:id="i-b690ac576cac5ded-0">
            Följande interpellationer hade framställts:
          </note>
          <note xml:id="i-9fa09b74485ef470-0">
            den 9 april
          </note>
          <note xml:id="i-9500ccaff88b2b11-0">
            Raimo Pärssinen
          </note>
          <note xml:id="i-af486fa889785f26-0">
            Gunnar Sandberg
          </note>
          <note xml:id="i-7cd91543f17493c3-0">
            19 § Anmälan om frågor för skriftliga svar
          </note>
          <note xml:id="i-4898d91bb9cd4b88-0">
            Följande frågor för skriftliga svar hade framställts:
          </note>
          <note xml:id="i-9fa09b74485ef470-1">
            den 9 april
          </note>
          <note xml:id="i-d0bd6125fc558329-0">
            Cecilia Dalman Eek
          </note>
          <note xml:id="i-d0bd6125fc558329-1">
            Cecilia Dalman Eek
          </note>
          <note xml:id="i-6d47650aceb06425-0">
            Peter Jeppsson
          </note>
          <note xml:id="i-af486fa889785f26-1">
            Gunnar Sandberg
          </note>
          <note xml:id="i-65ffa7b88cee083f-0">
            20 § Anmälan om skriftliga svar på frågor
          </note>
          <note xml:id="i-3b3fe62c56383fac-0">
            Skriftliga svar på följande frågor hade kommit in:
          </note>
          <note xml:id="i-9fa09b74485ef470-2">
            den 9 april
          </note>
          <note xml:id="i-4b1f55f4e2033281-0">
            Christina Oskarsson
          </note>
          <note xml:id="i-b305e7bb1e8eba10-0">
            Gunilla Svantorp
          </note>
          <note xml:id="i-06f73b7669888c47-0">
            Hans Linde
          </note>
          <note xml:id="i-080ce1188a736c43-0">
            Catharina Bråkenhielm
          </note>
          <note xml:id="i-edc58bae89242830-0">
            Peter Persson
          </note>
          <note xml:id="i-0b523e5b2f1a5e26-0">
            Jens Holm
          </note>
          <note xml:id="i-f37cd1cb0535b588-0">
            Berit Högman
          </note>
          <note xml:id="i-7c253bb714599678-0">
            Anders Karlsson
          </note>
          <note xml:id="i-1ce9f0041d7ae22b-0">
            Hans Olsson
          </note>
          <note xml:id="i-7c253bb714599678-1">
            Anders Karlsson
          </note>
          <note xml:id="i-aa1895b9306c8444-0">
            Johan Löfstrand
          </note>
          <note xml:id="i-87b66f3869a1112a-0">
            21 § Kammaren åtskildes kl. 16.16.
          </note>
          <note xml:id="i-adfe4f806abcf0ca-0">
            Förhandlingarna leddes
          </note>
          <note xml:id="i-8bc77f4b9e35dcda-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
