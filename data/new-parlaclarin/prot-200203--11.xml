<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2002</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2002</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--11</head>
          <docDate when="2002-01-01">2002-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 24 och 30 oktober.
          </note>
          <note>
            2 § Meddelande om frågestund
          </note>
          <note>
            Talmannen meddelade att vid frågestunden torsdagen den 7 november
            kl. 14.00 skulle följande statsråd närvara:
          </note>
          <note>
            Statsminister Göran Persson, utbildningsminister
          </note>
          <note>
            Thomas Östros, statsrådet Lars-Erik Lövdén, miljöminister Lena
            Sommestad och statsrådet Berit Andnor.
          </note>
          <note>
            3 § Meddelande om information från regeringen
          </note>
          <note>
            Talmannen meddelade att torsdagen den
          </note>
          <note>
            7 november kl. 15.00 skulle statsminister Göran Persson lämna
            information om EU:s toppmöte i Bryssel den 24 och 25 oktober 2002.
          </note>
          <note>
            4 § Svar på interpellation 2002/03:16 om assisterad befruktning
            för kvinnor i samkönade relationer
          </note>
          <note>
            Anf. 1 Justitieminister THOMAS BOD-
          </note>
          <note type="speaker">
            STRÖM (s):
          </note>
          <u xml:id="i-7447025fabac32c9" who="unknown">
            <seg>
              Herr talman! Martin Andreasson har frågat mig vad jag avser att
              göra för att bereda frågan om assisterad befruktning för kvinnor
              som lever i samkönade relationer. Han har även frågat mig vilken
              tidsgräns jag avser att sätta för när den av riksdagen efterlysta
              översynen av det rättsliga föräldraskapet vid sådan befruktning
              ska vara färdig.
            </seg>
            <seg>
              Frågan om assisterad befruktning för lesbiska par som registrerat
              sitt partnerskap eller lever i ett samboförhållande har som bekant
              övervägts av Kommittén om barn i homosexuella familjer. Som Martin
              Andreasson påpekar i sin interpellation föreslår kommittén att
              en rätt till assisterad befruktning för lesbiska par skall införas.
            </seg>
            <seg>
              En rad remissinstanser avstyrkte emellertid kommitténs förslag
              om hur det rättsliga föräldraskapet för barnen skulle lösas. Flera
              remissinstanser var kritiska mot att reglerna skulle motsvara
              de regler som gäller för heterosexuella par. Såväl regeringen
              som riksdagen har därför ansett att andra sätt att lösa föräldraskapsfrågan
              bör övervägas och att en möjlighet till assisterad befruktning
              inte bör införas innan slutlig ställning tagits till den frågan.
            </seg>
            <seg>
              Föräldraskapsfrågan ligger inom mitt ansvarsområde. Arbetet med
              den frågan har påbörjats. Tanken är här att en departementspromemoria
              ska kunna remitteras under nästa år. I promemorian kommer att
              övervägas alternativ till kommitténs förslag om föräldraskapet
              i dessa fall.
            </seg>
            <seg>
              Frågan om assisterad befruktning ligger inom socialministerns
              ansvarsområde. Jag har från socialministern inhämtat att frågan
              om assisterad befruktning för lesbiska kvinnor avses att beredas
              vidare när frågan om det rättsliga föräldraskapet är löst.
            </seg>
          </u>
          <note type="speaker">
            Anf. 2 MARTIN ANDREASSON (fp):
          </note>
          <u who="martin_andreasson_4972ea" xml:id="i-c3ec2d36cee15b94">
            <seg>
              Herr talman! Jag ber att få tacka för svaret från justitieministern.
              Först och främst vill jag säga ett par allmänna ord. När vi talar
              om assisterad befruktning för kvinnor i samkönade relationer är
              det viktigt att se att vi talar om människor som finns här och
              nu. Det handlar inte om abstrakta begrepp och det handlar inte
              om något som ska hända i framtiden, utan det handlar om vilka
              lagar som ska gälla för Håkan,
            </seg>
            <seg>
              Anna, Tommy, Katja eller varför inte Jonas. Det handlar om alla
              dem som antingen har blivit förälder eller kommit till världen
              genom assisterad befruktning i en samkönad familj. Men det handlar
              inte bara om lesbiska, som justitieministern råkade säga, utan
              även om bisexuella kvinnor.
            </seg>
            <seg>
              Det ska också betonas att det är helt i linje med
            </seg>
            <seg>
              Folkpartiets ståndpunkt att den fortsatta utredningen görs. Redan
              i Kommittén om barn i homosexuella familjer påpekade vi att det
              inte fanns ett tillräckligt beslutsunderlag. Det var alltså utmärkt
              att regeringen i våras anslöt sig till denna bedömning och flaggade
              för en kompletterande utredning.
            </seg>
            <seg>
              Oavsett om man har hunnit bilda sig en uppfattning i själva lagstiftningsfrågan
              och oavsett vilken den åsikten i så fall är så tror jag att alla
              kan enas om att riksdagen måste ha fakta på bordet innan ett beslut
              fattas.
            </seg>
            <seg>
              Men det problematiska, och det som föranlett denna interpellation,
              är att slutdatum för den kompletterande utredningen hela tiden
              flyttas fram i tiden.
            </seg>
            <seg>
              Vad justitieministern inte nämner i sitt svar är att regeringen
              tidigare har gjort utfästelser om att frågan skulle utredas i
              betydligt snabbare takt.
            </seg>
            <seg>
              Den 7 mars 2002 uttalade regeringen i ett pressmeddelande att
              arbetet med att bereda frågan om regleringen av det rättsliga
              föräldraskapet skulle inledas omedelbart. I ett TT-citat från
              den 8 februari samma år - och jag har inte sett citatet dementeras
              -
            </seg>
            <seg>
              sade justitieministern att regeringen räknar med att redan under
              2002 kunna lägga fram ett förslag. Den tidsplanen är nu bara att
              lägga åt sidan.
            </seg>
            <seg>
              Så sent som i början av oktober i år meddelades det till riksdagens
              utredningstjänst att någon utredning inte hade påbörjats. Den
              24 oktober sade justitieministern i riksdagens frågestund att
              han inte vågade utlova någon bestämt tidpunkt för när arbetet
              skulle vara färdigt. Nu, två veckor senare, säger ministern att
              det förhoppningsvis ska finnas en departementspromemoria från
              Justitiedepartementet någon gång under 2003. I dag får vi också
              beskedet att det efter remissbehandlingen av denna departementspromemoria
              väntar ännu en fortsatt beredning, inom
            </seg>
            <seg>
              Socialdepartementet. När den är färdig kan vi mycket väl vara
              framme vid 2004.
            </seg>
            <seg>
              Låt mig påminna om att riksdagen i våras tillkännagav för regeringen
              att det rättsliga föräldraskapet måste utredas färdigt så snart
              som möjligt och att det inte fanns anledning att därefter ytterligare
              fördröja ett slutligt ställningstagande i inseminationsfrågan.
            </seg>
            <seg>
              Är upp till två års fortsatt beredning verkligen att arbeta så
              snart som möjligt? Mina följdfrågor till statsrådet blir därför:
              Vad har föranlett justitieministern att ändra tidsplanen jämfört
              med vad som meddelades i våras? Anser justitieministern att Regeringskansliet
              har låtit utredningen om rättsligt föräldraskap komma till stånd
              så snart som möjligt?
            </seg>
          </u>
          <note type="speaker">
            Anf. 3 TASSO STAFILIDIS (v):
          </note>
          <u who="tasso_stafilidis_d5b859" xml:id="i-a8897c04d96eacad">
            <seg>
              Herr talman! Jag vill på många sätt instämma i den kritik som
              Martin Andreasson har framfört här vad gäller det som justitieministern
              tidigare har lovat på olika håll. Även representanter för regeringspartiet
              har lovat det här ifrån talarstolen under debatten den
            </seg>
            <seg>
              5 juni, när vi beslutade om frågan gällande adoption och partnerskap.
              Då lovades det från regeringens sida att man innan årsskiftet
              skulle ha en lösning på frågan.
            </seg>
            <seg>
              Jag har förstått att någon utredning fortfarande, i dag, inte
              har kommit i gång. Om det nu är så att en utredning har kommit
              i gång, som justitieministern trots allt påpekar i sitt interpellationssvar
              till Martin
            </seg>
            <seg>
              Andreasson så är jag nyfiken. Jag vill få reda på vad det är
              som den här utredningen håller på att se över rent faktiskt. Vilka
              olika detaljer är det som ses över?
            </seg>
            <seg>
              Jag har inte heller sett något direktiv för vad utredningen ska
              ta upp.
            </seg>
            <seg>
              En annan sak sägs också i svaret. Justitieministern påpekar att
              såväl regeringen som riksdagen därför har ansett att andra sätt
              att lösa föräldraskapsfrågan bör övervägas. Han syftar då på att
              flera remissinstanser har varit kritiska mot att reglerna skulle
              motsvara de regler som gäller för heterosexuella par. Min fråga
              är först och främst: Menar justitieministern att det som håller
              på att förberedas inom Justitiedepartementet är en särlagstiftning?
            </seg>
            <seg>
              Jag vill också påpeka att riksdagen inte alls har gjort en sådan
              bedömning eller ett sådant uttalande, det vill säga att det skulle
              vara just därför - att det skulle vara andra former än de nu gällande
              för heterosexuella par som ska vara gällande - som riksdagen har
              ansett att frågan behöver utredas vidare.
            </seg>
          </u>
          <note type="speaker">
            Anf. 4 BÖRJE VESTLUND (s):
          </note>
          <u who="borje_vestlund_fc77bc" xml:id="i-15d45d63b8f66a6d">
            <seg>
              Herr talman! Först och främst vill jag tacka justitieministern
              för det besked som vi har fått här i dag om att man kommer att
              redovisa det här under nästa år.
            </seg>
            <seg>
              Jag vill också betona den situation som de flesta kvinnor som
              lever i samkönade relationer befinner sig i, nämligen att det
              inte är någon komplicerad process att genomföra en insemination
              på egen hand i dag.
            </seg>
            <seg>
              Men skillnaden är att de kvinnor som gör det utan att vara assisterade
              gör det på egen risk. De gör det alltså utan en medicinsk kontroll.
              Detta gör att den processen inte blir jämställd. Den blir inte
              jämlik med andra former. Det är en stor orättvisa som lagstiftningen
              har redovisat.
            </seg>
            <seg>
              Jag tycker faktiskt att det här är en miss, och i det avseendet
              vill jag instämma med Martin Andreasson och Tasso Stafilidis.
              Man har dragit ut på den här processen alldeles för lång tid.
              Därför är det på sitt sätt glädjande att man vill återkomma under
              nästa år, men det har tagit för lång tid. Detta var inte vad man
              sade på Justitiedepartementet när man genomförde adoptionslagen.
              Därför får vi hoppas att den här utredningen går så fort som möjligt.
            </seg>
          </u>
          <note>
            Anf. 5 Justitieminister THOMAS BOD-
          </note>
          <note type="speaker">
            STRÖM (s):
          </note>
          <u xml:id="i-f55185a088d20f28" who="unknown">
            <seg>
              Herr talman! Tack för den höga ambitionsnivån.
            </seg>
            <seg>
              Jag vill understryka att jag också delar den. Det finns inga
              politiska skillnader mellan våra ställningstaganden i den här
              frågan. Vi är helt överens. Dessutom är frågan redan politiskt
              avgjord.
            </seg>
            <seg>
              Det finns två saker som avgör den här frågan. Den ena är den
              juridiskt tekniska frågan som man nu arbetar med. Det är svårt
              även för mig som är jurist och har arbetat tio år på advokatbyrå
              att exakt avgöra när saker och ting blir klara eftersom de tjänstemän
              som är de allra bäst lämpade inte själva kan avgöra det. Så komplicerat
              kan det vara. Det är inget särskilt för det här lagstiftningsarbetet,
              utan så är det i alla lagstiftningsarbeten.
            </seg>
            <seg>
              Den andra saken gäller arbetsmiljöfrågan. Problemet för tjänstemännen
              på Justitiedepartementet är inte att de arbetar för långsamt,
              utan de arbetar tvärtom alldeles för mycket. Jag skulle aldrig
              drömma om att på något sätt påpeka att de borde arbeta fortare.
            </seg>
            <seg>
              Problemet är snarare det omvända.
            </seg>
            <seg>
              Det som gjorde att jag tidigt i våras trodde att det här skulle
              kunna ske fortare var att jag bland annat gjorde den bedömningen
              att det skulle kunna handläggas av andra personer än den person
              som nu är den bäst lämpade och som för närvarande är föräldraledig.
            </seg>
            <seg>
              Jag tänker inte på något sätt lägga mig i det. Det vore ytterst
              olämpligt av mig som chef för Justitiedepartementet att lägga
              mig i frågan om hur länge en person ska vara föräldraledig. Därför
              tänker jag inte heller utlova något bestämt svar.
            </seg>
            <seg>
              Men jag kan utlova att vi på alla sätt anser det angeläget att
              den här frågan blir klar så fort som möjligt. När vi säger att
              arbetet pågår innebär det att diskussioner naturligtvis förs och
              möten hålls på
            </seg>
            <seg>
              Justitiedepartementet för att kunna förbereda det här arbetet
              så att det blir klart så fort som möjligt.
            </seg>
            <seg>
              Sammanfattningsvis finns det inga politiska problem i detta.
              Vi är helt överens. Vi arbetar så fort som möjligt med den här
              saken. Det är en rent juridiskt teknisk fråga samt en arbetsmiljöfråga
              som avgör när det här blir klart. Det här är prioriterat. Det
              finns med i verksamhetsplaneringen. Det kommer med all sannolikhet
              att komma en promemoria under 2003.
            </seg>
          </u>
          <note type="speaker">
            Anf. 6 MARTIN ANDREASSON (fp):
          </note>
          <u who="martin_andreasson_4972ea" xml:id="i-08b8981c322d9056">
            <seg>
              Herr talman! Det vore mig främmande att föreslå en arbetssituation
              på Justitiedepartementet som går utanpå vad arbetsmiljölagen föreskriver.
              Det är naturligtvis beklagligt att höra att bedömningen enbart
              av den anledningen har fått bli en annan när det gäller tidsplanen
              jämfört med i våras. Här får vi naturligtvis ta justitieministerns
              besked på allvar.
            </seg>
            <seg>
              Det har ju varit olika inlägg i den här interpellationsdebatten.
              Här vill jag passa på att betona att ingen skugga ska falla över
              det utredningsarbete som gjordes av Kommittén om barn i homosexuella
              familjer. Den rättsliga modell som de arbetade fram, och som sedan
              fick hård kritik bland annat från Folkpartiet och många remissinstanser,
              var föranledd av att man bara fick lov att ta ställning till frågan
              om dagens särlagstiftning är rättsligt motiverad. Om så inte var
              fallet blev det underförstådda svaret att då ska dagens regler
              för insemination vid heterosexuellt föräldraskap tillämpas på
              exakt samma sätt. Man hade inte möjlighet att ta ställning till
              om andra rättsliga modeller kunde övervägas.
            </seg>
            <seg>
              Här vill jag också betona att jag tror att det för många ledamöter
              här i kammaren kan vara väldigt viktigt för det personliga ställningstagandet
              vilken rättslig modell som regeringen kommer att föreslå när det
              gäller föräldraskap. Även om frågan på sätt och vis har behandlats
              i kammaren i våras tror jag att många ledamöter mycket tydligt
              efterlyser en genomgång för att kunna göra sitt personliga ställningstagande
              klarare. Här är grundproblemet att reglerna om föräldraskap i
              föräldrabalken inte anpassades till det faktum att inseminationer
              inte bara förekommer på klinik i heterosexuella relationer, utan
              de förekommer även i hemmet. De förekommer även på kvinnor som
              lever i en relation med andra kvinnor. Det är det som är grundproblemet
              som måste belysas.
            </seg>
            <seg>
              Jag ser fram emot att få ta del av Justitiedepartementets arbete
              i den här frågan så snart det är möjligt.
            </seg>
          </u>
          <note type="speaker">
            Anf. 7 TASSO STAFILIDIS (v):
          </note>
          <u who="tasso_stafilidis_d5b859" xml:id="i-5a468c70fe534524">
            <seg>
              Herr talman! Till justitieministern vill jag säga att vi självfallet
              är överens i den här frågan. Det råder ingen tvekan om det. Det
              som vi har blivit lite upprörda över är att det har dragit ut
              så mycket på tiden.
            </seg>
            <seg>
              Jag kan i och för sig ha förståelse för de argument som justitieministern
              lyfter upp här, men jag tycker ändå att det är lite märkligt att
              arbetssituationen på
            </seg>
            <seg>
              Justitiedepartementet ska vara avgörande för hur en fråga fortskrider
              och hur man fortsätter att bereda frågan eller sätter i gång med
              detta.
            </seg>
            <seg>
              Jag skulle vilja gå vidare på det jag var inne på tidigare och
              som Martin Andreasson lyfte upp här. Det handlar om vad den här
              utredningen ska gå ut på.
            </seg>
            <seg>
              Som jag ser det finns det två olika delar vad gäller övervägandena
              kring det rättsliga föräldraskapet. Den ena delen handlar om det
              rättsliga föräldraskap som gäller de inblandade kvinnorna. Men
              frågan är hur ni i departementet kommer att bereda frågan när
              spermadonatorn är känd, det vill säga när det är en aktiv fader.
              Det gäller till exempel det aktuella fallet med
            </seg>
            <seg>
              Jonas Gardell. Det fallet är ju väldigt aktuellt och känt.
            </seg>
            <seg>
              Därför är det också viktigt att se vad riksdagen beslutade den
              5 juni. Bland annat biföll man ett motionsyrkande från Vänsterpartiet
              i motion L21 yrkande 8 som faktiskt innebär att departementet
              också ska se över den delen som handlar om sociala föräldrar utöver
              de två lesbiska kvinnorna som är aktuella för själva inseminationen.
              Jag skulle vilja ha svar på hur justitieministern ser på den här
              frågan i beredningsarbetet.
            </seg>
          </u>
          <note>
            Anf. 8 Justitieminister THOMAS BOD-
          </note>
          <note type="speaker">
            STRÖM (s):
          </note>
          <u xml:id="i-16f0498e0412892e" who="unknown">
            <seg>
              Herr talman! Det är precis de frågorna som just nu utreds. Jag
              ser gärna att vi fortsätter att ha ett nära samarbete i de här
              frågorna. Ni får jättegärna vara med och följa det här arbetet.
              Jag är tacksam för den förståelse som finns. Vi ska fortsätta
              att sträva efter det när det gäller det här lagförslaget och alla
              andra lagförslag.
            </seg>
            <seg>
              Den här frågan är vi helt överens om. Jag tycker att det är positivt
              om vi är flera som är med och arbetar med de tekniska frågorna.
            </seg>
          </u>
          <note type="speaker">
            Anf. 9 MARTIN ANDREASSON (fp):
          </note>
          <u who="martin_andreasson_4972ea" xml:id="i-81b8fdb2a3679905">
            <seg>
              Herr talman! För vissa ledamöter och andra tror jag inte att
              det bara är en teknisk fråga. Frågan om assisterad befruktning
              är mycket viktig inte minst för de föräldrar och andra för vilka
              den är verklighet i den egna familjen. Det handlar faktiskt om
              vilken juridisk roll man kommer att ha i förhållande till barnet
              respektive de vuxna man växer upp med.
            </seg>
            <seg>
              Frågan om arbetsmiljön på Justitiedepartementet har ju tidigare
              berörts. Här kan man också passa på att säga att en orsak till
              att den här kompletterande belysningen behöver göras på departementet
              är att utredningen hade så ont om tid. Man hade inte praktiska
              möjligheter att ge den här frågan en lika grundlig belysning som
              man gjorde när det gällde adoptionsreformen som riksdagen redan
              har beslutat om.
            </seg>
            <seg>
              Man kan här fråga sig ifall det verkligen i alla lägen är helt
              rimligt att säga att alla utredningsuppdrag måste slutföras i
              sin helhet under en tvåårsperiod, vilket är den huvudregel som
              gäller. Man kan mycket väl tänka sig att lägga fram delbetänkanden
              för att kunna få en allsidig belysning i en helhet.
            </seg>
            <seg>
              Jag ber som sagt att få tacka för det svar som har getts och
              för den förda debatten. Jag ser också fram emot det resultat som
              så snart som möjligt ska komma från Justitiedepartementet.
            </seg>
          </u>
          <note>
            Anf. 10 Justitieminister THOMAS BOD-
          </note>
          <note type="speaker">
            STRÖM (s):
          </note>
          <u xml:id="i-59039fabb7f97ec0" who="unknown">
            <seg>
              Herr talman! Jag skulle avslutningsvis bara vilja meddela att
              kommittén inte begärde någon ytterligare tid. Då kan vi inte gärna
              ta initiativ till att ge den ytterligare tid.
            </seg>
            <seg>
              Jag kan också hålla med om att det för många utredningsuppdrag
              visst skulle behövas längre utredningstid. Ofta är kritiken den
              motsatta, att det tar för lång tid, men visst kan man diskutera
              detta.
            </seg>
            <seg>
              Jag tror att det här har stor betydelse eftersom det, som inledningsvis
              sades, handlar om människor som lever i dag. Det kommer att ha
              en oerhört stor betydelse för deras resterande liv att vi kommer
              fram till rätt slutsats. Vi arbetar på alla sätt för att få det
              klart så fort som möjligt men också för att det ska bli så perfekt
              som möjligt för dessa människor.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 2002/03:18 om polisens situation
          </note>
          <note>
            Anf. 11 Justitieminister THOMAS BOD-
          </note>
          <note type="speaker">
            STRÖM (s):
          </note>
          <u xml:id="i-6634db863fd9b8c2" next="cont" who="unknown">
            <seg>
              Herr talman! Rolf Gunnarsson har frågat mig om jag avser vidta
              några åtgärder för att förbättra polissituationen.
            </seg>
            <seg>
              Vid ingången av 2002 hade polisorganisationen en ekonomi i balans.
              Att tidigare underskott kunnat arbetas bort beror bland annat
              på det tillskott om 600
            </seg>
            <seg>
              miljoner kronor som polisen fick på tilläggsbudget under 2001.
            </seg>
            <seg>
              Trots dessa satsningar är polisens ekonomiska situation fortsatt
              bekymmersam på flera håll i landet.
            </seg>
          </u>
          <note>
            Av den anledningen tillförs polisen utökade anslag. I
          </note>
          <u prev="cont" who="unknown">
            <seg>
              budgetpropositionen för 2003 föreslår regeringen att polisen
              för 2003 tillförs 100 miljoner kronor utöver det tillskott på
              70 miljoner kronor som tidigare aviserats. De prognoser som Rikspolisstyrelsen
              har lämnat pekar dock på ett resursbehov som är större än så.
              Det ansträngda utgiftsläget 2003 har emellertid tvingat regeringen
              att föreslå ett generellt besparingskrav på
            </seg>
            <seg>
              0,7 % för samtliga statliga myndigheter inklusive polisen. Trots
              det ansträngda utgiftsläget föreslår vi att polisen tillförs utökade
              resurser.
            </seg>
            <seg>
              Regeringen föreslog redan i budgetpropositionen för 2002 att
              polisen dessutom skulle tillföras ytterligare 600 miljoner kronor
              från och med 2004.
            </seg>
            <seg>
              Rolf Gunnarsson hänvisar till larmrapporter om att antalet poliser
              minskar. Jag vill betona att det inte är så utan att antalet poliser
              ökar. Bara under det första halvåret i år fick vi nästan 300 fler
              poliser trots stora pensionsavgångar.
            </seg>
            <seg>
              Ökningen behöver fortsätta, och därför föreslår regeringen att
              4 000 nya poliser ska utbildas under de kommande fyra åren. Eftersom
              regeringen inte presenterade några förslag till anslag för 2005
              i budgetpropositionen har vi inte tagit ställning till polisens
              anslag för 2005 och framåt.
            </seg>
            <seg>
              Frågan om de nya poliserna och övriga frågor som berör polisens
              totala resursbehov för 2005 och därefter bereds för närvarande
              inom Regeringskansliet och kommer att behandlas i den ekonomiska
              vårpropositionen 2003.
            </seg>
          </u>
          <note type="speaker">
            Anf. 12 ROLF GUNNARSSON (m):
          </note>
          <u who="rolf_gunnarsson_3ea289" xml:id="i-4dc792ffee0eda5b">
            <seg>
              Herr talman! Jag tackar statsrådet Bodström för svaret, men jag
              måste säga att det är aningen tunt och att det bekymrar mig. Det
              har lite grann av strutsinriktning. Jag försöker vara positiv,
              men jag hittar inget positivt i svaret. Som strutsen gräver man
              ned sig i sanden, och möjligheterna att se klart och tydligt brukar
              då vara väldigt begränsade. Jag kan försöka anstränga mig, men
              jag ser ingen ljusning i svaret.
            </seg>
            <seg>
              Jag har under de drygt åtta år som jag har varit i riksdagen
              tagit upp det här 15-20 gånger i interpellationer och motioner.
              Det har inte hänt särskilt mycket. Vi skulle ha kunnat föra samma
              debatt 1994
            </seg>
            <seg>
              eller 1995 med den enda skillnaden att vi då hade en annan justitieminister.
            </seg>
            <seg>
              Det känns som om vi har samma problem i dag som då. Jag har en
              otäck känsla av att det inte hänt någonting. En sak har visserligen
              hänt, nämligen att det i debatten åren 1991-1994 berodde på den
              borgerliga regeringen att det var problem med polisen.
            </seg>
            <seg>
              Det kan möjligen skilja i det avseendet.
            </seg>
            <seg>
              Det känns som om regeringen gör nästan allt -
            </seg>
            <seg>
              det menar jag verkligen - för att inte komma till kärnpunkten
              i den här frågan, nämligen att det måste till mera resurser. Det
              räcker inte med det som statsrådet var inne på här.
            </seg>
            <seg>
              Jag undrar efter att ha hört statsrådets svar om alla andra har
              fel i sina bedömningar av polisens situation medan regeringen
              och socialdemokraterna har rätt.
            </seg>
            <seg>
              Har tidningen Aktuell Säkerhet fel när den i en rubrik skriver:
              "Snacka ni, men det blir färre poliser!" Detta sägs efter det
              att man har gjort en ganska grundlig analys på rätt många sidor.
              Jag hoppas att statsrådet har läst Aktuell säkerhet, som är en
              noggrann utredning.
            </seg>
            <seg>
              Har polisfacket i Helsingfors fel? Jag vill hänvisa till dagens
              nummer av Metro, där det framhålls att polisfacket säger nej till
              nya poliser i Helsingfors. Det är en ganska allvarlig läsning.
              Har polisfacket fel när det säger att man inte kan ta emot en
              enda ny polis i
            </seg>
            <seg>
              Helsingfors eftersom det inte finns några pengar?
            </seg>
            <seg>
              Har Polisförbundets ordförande fel då han säger att den uppräkning
              av pengar som finns i budgeten redan är intecknad?
            </seg>
            <seg>
              Har ekonomichefen på Rikspolisstyrelsen fel då hon säger att
              budgetpropositionen ger plus minus noll för polisen?
            </seg>
            <seg>
              Jag konstaterar samtidigt att tidningarna i mitt hemlän Dalarna,
              exempelvis i Hedemora, säger att poliser nu tvingas vara kontorister
              eftersom man inte har möjlighet att anställa sådana utan kontorsjobbet
              får utföras av poliser.
            </seg>
            <seg>
              För att ge ett annat hemmaexempel slår man i
            </seg>
            <seg>
              Ludvika larm om att det inte finns några poliser alls och om
              att man inte klarar dygnetruntbevakningen.
            </seg>
            <seg>
              Jag måste fråga statsrådet om han på allvar menar att den verklighet
              som alla dessa personer ger uttryck för är felaktig. Har de fel,
              medan statsrådet och budgetansvariga har rätt?
            </seg>
            <seg>
              I ett fax som gick ut i går från polisfacket i Helsingfors står
              det: "Polismyndigheten måste få mer medel för att fler poliser
              skall kunna anställas, eftersom vi i dag inte har råd med dem
              vi redan har, ännu mindre om vi blir fler!"
            </seg>
            <seg>
              Man skriver också, vilket är ganska allvarligt, att man inte
              har tid att rehabilitera långtidssjukskrivna poliser. Det är mycket
              allvarligt om det verkligen är så. Jag hoppas att statsrådet i
              dag vill ta upp detta i dag och ge ett besked både till polisfacket
              och till tjänstgörande poliser. Är situationen så dramatisk att
              man inte har råd att rehabilitera långtidssjukskrivna poliser?
              Medelåldern är ganska hög. 46 år låter inte så högt, men det är
              alltså en medelålder. Många 46-
            </seg>
            <seg>
              åringar med lång yttre tjänst bakom sig begär i dag inre tjänst.
            </seg>
            <seg>
              Jag undrar om statsrådet aldrig har funderat över om alla dessa
              människor från facket och från verkligheten har fel och regeringen
              och Socialdemokraterna rätt. Om statsrådet kan övertyga mig om
              detta kommer jag att vara nöjd när jag går härifrån i dag.
            </seg>
          </u>
          <note>
            Anf. 13 Justitieminister THOMAS BOD-
          </note>
          <note type="speaker">
            STRÖM (s):
          </note>
          <u xml:id="i-a8661178c46abe17" who="unknown">
            <seg>
              Herr talman! Om Rolf Gunnarsson tyckte att mitt svar var dystert
              och negativt bör han kanske läsa om sin egen interpellation. Den
              var nämligen det dystraste som jag har läst på länge.
            </seg>
            <seg>
              Nej! Andra människor har inte fel. De har rätt i att den ekonomiska
              situationen är minst sagt bekymmersam. Jag vill därför återigen
              läsa upp följande mening:
            </seg>
            <seg>
              "Trots dessa satsningar är polisens ekonomiska situation fortsatt
              bekymmersam på flera håll i landet."
            </seg>
            <seg>
              Detta är vi fullt medvetna om, och det är också därför som det
              här arbetet för närvarande pågår i
            </seg>
            <seg>
              Regeringskansliet. Det är också så att 4 000 nya poliser ska
              utbildas under de kommande åren. Självklart kommer det att innebära
              att ytterligare resurser behöver tillföras.
            </seg>
            <seg>
              Detta presenterades i augusti, och det är naturligt att det återkommer
              i vårens budget, som man just nu bereder. Svaret på frågan är
              alltså: Nej. De som är bekymrade över polisens ekonomi har inte
              fel. Jag har samma uppfattning. Det kommer sannolikt framöver
              att behövas ny pengar. Det är inte någon ny insikt utan precis
              vad vi själva har angivit i budgetpropositionen.
            </seg>
            <seg>
              Jag har efter alla interpellationer som ställts bestämt mig för
              att inte fortsätta att tala om den plågsamma insikten från den
              borgerliga regeringstiden
            </seg>
            <seg>
              1991-1994. Vi måste någon gång gå vidare, och jag tycker att
              det är dags att göra det. Om Rolf Gunnarsson har någon annan,
              motsatt uppfattning kan jag återigen påminna om det, men vi avstår
              så länge.
            </seg>
            <seg>
              Vi är som sagt överens: Det kommer att behövas ytterligare resurser
              därför att det kommer att utbildas flera personer. Jag vill också
              i sammanhanget säga att detta sades under hela förra året, och
              vi har också därefter tillfört ytterligare resurser.
            </seg>
          </u>
          <note type="speaker">
            Anf. 14 ROLF GUNNARSSON (m):
          </note>
          <u who="rolf_gunnarsson_3ea289" xml:id="i-49949083d8a237b2">
            <seg>
              Herr talman! Då kan vi börja med att vara eniga om att det är
              år 2002 nu och att vi kan lägga de omtalade åren bakom oss. Det
              är ju ett framsteg. Det är inte alltid man kan vara överens om
              sådana saker, men det gläder mig att vi kan vara det.
            </seg>
            <seg>
              Min interpellation var dyster, för det var ju nästan bara citat
              i den. Det var ingenting som moderaten
            </seg>
            <seg>
              Rolf Gunnarsson tyckte eller hade hört på stan, och det var inte
              något som någon gnällig polis eller något gnälligt polisfack hade
              ringt om. Det var citat från tidningen Aktuell Säkerhet som jag
              refererade till om händelser ur verkligheten från mitt hemlän
              Dalarna och andra saker som inträffat på polissidan. Jag visste
              ju inte då att jag, när jag skulle gå hit i morse, skulle mötas
              av Metro och dess löpsedlar och även diskussionen i Dagens Nyheter.
            </seg>
            <seg>
              En sak glömde statsrådet, och det förstår jag. Det är svårt att
              hänga med när det är mycket saker att diskutera. Frågan om rehabiliteringen
              skulle jag vilja ha upp på bordet. Det är en ganska allvarlig
              sak som polisfackets ordförande säger här, nämligen att situationen
              är att långtidssjukskrivna poliser i dag vägras rehabilitering.
              Om det är så är det ju väldigt dystert, och då blir det en dyster
              debatt det här, tyvärr. Men kanske statsrådet skulle kunna komma
              med någon propå till långtidssjukskrivna poliser att det inte
              är så dystert som det ser ut i Metro och andra tidningar.
            </seg>
            <seg>
              Vi vet ju hur läget ser ut i Sverige i stort. Antalet anmälda
              brott har ökat. 1 214 968 under år 2000 är den senaste siffra
              jag har sett, för att bolla med siffror. Vi vet att tre av fyra
              brott aldrig klaras upp. Vi vet att endast futtiga 9 % av bilstölderna
              klaras upp.
            </seg>
            <seg>
              Vi vet att endast 8 % av bostadsinbrotten klaras upp.
            </seg>
            <seg>
              Vi vet att futtiga 2 % av cykelstölderna klaras upp. Vi vet att
              det vid ingången av 2002 fanns 1 500 färre poliser än vad som
              fanns 1995. Vi vet att antalet närpoliser har halverats, och någonstans
              stod det att
            </seg>
            <seg>
              Näporeformen har havererat. Jag vill inte vara så dyster. Jag
              försöker se positivt på den biten. Närpolisreformen, som jag ställde
              upp på till 100 %, var en mycket bra reform, men tyvärr kom reformen
              samtidigt som vi fick problem med antalet poliser. Vi vet också
              att antalet grova våldsbrott begångna av 15-17-
            </seg>
            <seg>
              åringar har fördubblats.
            </seg>
            <seg>
              Man kan inte vara så munter när man tar del av de här siffrorna.
              Som jag sade: Om jag så försöker vara positiv så hittar jag ändå
              inget positivt i det här.
            </seg>
            <seg>
              Men jag måste säga att det i alla fall har hänt saker under åren
              1994 och framåt såtillvida att det tonläge som Thomas Bodström
              har i dag är betydligt gemytligare än det som rådde då i debatten.
              Statsrådet får väl ta det som ett bra betyg att man inser att
              någonting måste göras. Jag är inte så säker på att jag fick det
              svaret när jag hade debatterna mot statsrådets företrädare, men
              det kan vi också lägga till historien, för det är någonting som
              har varit.
            </seg>
            <seg>
              Som sagt: Vi vet att det är en hög medelålder på de poliser som
              finns i yttre tjänst i dag, och vi vet att utbildningskapaciteten
              behöver öka. Jag har skrivit ett brev, kanske lite egoistiskt
              och hemmalänsmässigt, att det inte skulle vara fel med en polishögskola
              i
            </seg>
            <seg>
              Dalarna, och jag har föreslagit Falun-Borlänge, eftersom det
              finns en högskola där. Jag tror alltså att det måste till en högskola
              ganska snabbt, och även de tendenserna finns i den budgetproposition
              som regeringen har lämnat.
            </seg>
            <seg>
              Det är som sagt dystert det här, och jag är ledsen att jag låter
              som en dysterkvist, som jag tror att en före detta kollega till
              statsrådet sade vid ett besök i
            </seg>
            <seg>
              Dalarna. Då sade han att alla i Dalarna var dysterkvistar. Jag
              riskerar att hamna i dysterkvistklassen i dag, men läget är sådant,
              statsrådet, att jag har svårt att inte hamna i den klassen när
              man diskuterar polisens situation.
            </seg>
          </u>
          <note>
            Anf. 15 Justitieminister THOMAS BOD-
          </note>
          <note type="speaker">
            STRÖM (s):
          </note>
          <u xml:id="i-580981c4427c2646" who="unknown">
            <seg>
              Herr talman! Då kanske jag kan hjälpa Rolf Gunnarsson att bli
              lite mindre dyster. Vissa av de uppgifter som nämns här är nämligen
              inte alldeles korrekta.
            </seg>
            <seg>
              Att det skulle vara 1 500 färre än 1995 är nämligen inte riktigt.
              Skillnaden består i att man vid den tiden var anställd inom polisen
              även under den teoretiska utbildningen. Den faktiska skillnaden
              är alltså betydligt mindre. Men låt oss vara överens om att visst
              har det minskat, men inte i den takt som Rolf Gunnarsson har uppfattat.
              Då kanske det blir lite mindre dystert.
            </seg>
            <seg>
              Det är också lite mindre dystert att den faktiska brottsligheten,
              trots att vi har stora problem, trots att det är bekymmersamt
              och trots att det måste bli bättre inte heller har ökat under
              en tioårsperiod. Men visst finns det anledning att vara bekymrad
              över andra saker, och visst är det allvarligt med den brottslighet
              som drabbar våra medborgare. Och för det enskilda brottsoffret
              spelar det förstås ingen roll hur många brott som begås.
            </seg>
            <seg>
              Jag har diskuterat just rehabilitering med Jan
            </seg>
            <seg>
              Karlsen, Polisförbundets ordförande, ganska nyligen, för ett
              par veckor sedan, och det är någonting som vi tar på allra största
              allvar. När vi nu talar om antalet poliser blir det nästan en
              akademisk fråga, om det är många poliser som i verkligheten inte
              kan tjänstgöra.
            </seg>
            <seg>
              Det är många äldre poliser som kanske inte orkar med på samma
              sätt som tidigare. Det får vi acceptera, men det gör att det blir
              en svår situation runtom i landet, som vi också nämnde inledningsvis.
            </seg>
            <seg>
              Men jag vill också passa på att säga att man möter oerhört mycket
              positiva poliser när man är ute i landet. Man ser dem inte i medierna
              alltid, och det kanske inte har med polisen att göra utan mer
              med den mediebevakning som gäller för polisen. Det finns alltså
              oerhört mycket positiva krafter hos poliser när man besöker dem.
              Det finns också en uppskattning av att det nu blir fler och fler
              poliser runtom i landet. Vi ökar alltså, trots svårigheterna med
              pensionsavgångar och så vidare, med nästan en om dagen. Det upplever
              jag som mycket positivt.
            </seg>
            <seg>
              Sammanfattningsvis: Visst finns det saker som vi har anledning
              att vara oroliga för och som vi nu måste arbeta på olika sätt
              för att komma åt, men det finns också mycket positiva saker inom
              polisen som det finns all anledning att glädjas åt och att ta
              till sig.
            </seg>
          </u>
          <note type="speaker">
            Anf. 16 ROLF GUNNARSSON (m):
          </note>
          <u who="rolf_gunnarsson_3ea289" xml:id="i-49399a7f54a5e8df" next="cont">
            <seg>
              Herr talman! Jag tackar statsrådet för det sista inlägget här.
            </seg>
            <seg>
              Visst finns det positiva poliser. Jag har varit ute och så att
              säga pryat och åkt med alla de polisdistrikt som finns i mitt
              hemlän och åkt 15-16 timmar för att möta två olika skift, och
              poliserna ställer ju verkligen upp på det så att jag har haft
              möjlighet att se in i deras riktiga arbete. Nu är det svårt att
              säga vad som är ett normalt dygn när man åker med, men jag har
              också mött massor av positiva poliser, så det är ingen tvekan
              om att de finns. Men det är också väldigt hårt stressade poliser
              som jobbar åtta timmar och inte är lediga ens en enda minut, utan
              det är bara fråga om vilka brott man ska åka på.
            </seg>
            <seg>
              Jag har haft ett inbrottsförsök en natt eller tidig morgon, och
              när man ringer till polisen och de inte har någon polis att skicka
              kan jag lova statsrådet att man inte är så särskilt stöddig. Då
              räcker inte 98 kilo, det lovar jag. Man är inte så stöddig när
              det är 25
            </seg>
            <seg>
              kilometer till polisstationen och det dessutom inte finns någon
              polis att skicka. Jag vet alltså vad det betyder. Jag är glad
              att jag inte var ensam hemma den kvällen. Det här löste sig utan
              våld men med muntligt våld om jag får uttrycka mig så. Det är
              ju inte förbjudet att klara av sådant. Men man är alltså inte
              så stöddig i glesbygden när det är 25 kilometer till polisen och
              det dessutom inte finns någon polis att skicka.
            </seg>
            <seg>
              Det finns mycket vi kan återkomma till i det här.
            </seg>
            <seg>
              Jag tror inte att det här är den sista debatten som vi har, utan
              vi får följa upp den här, och jag får återkomma till statsrådet.
              Om jag blir lika dyster då ber jag om ursäkt, men jag får väl
              komma i det tonläge som gäller för just den dagen. Jag tackar
              statsrådet för debatten.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 2002/03:13 om beslut om strandskydd
          </note>
          <note>
            Anf. 17 Miljöminister LENA SOMME-
          </note>
          <u who="rolf_gunnarsson_3ea289" prev="cont">
            <seg>
              STAD (s):
            </seg>
            <seg>
              Herr talman! Runar Patriksson har frågat om miljöminister Kjell
              Larsson avser att dels utreda möjligheten att beslutanderätten
              om strandskydd samt om skoter- och vandringsleder kan föras över
              till kommunerna, dels stärka den kommunala beslutanderätten.
            </seg>
            <seg>
              Det är numera jag som ska svara på interpellationen.
            </seg>
            <seg>
              Skoterkörning regleras i terrängkörningslagen och terrängkörningsförordningen.
              Enligt terrängkörningsförordningen får kommunerna besluta om skoterleder
              utom i de områden i fjällområdet som angivits som särskilda regleringsområden
              enligt terrängkörningslagen. Någon överföring av beslutanderätten
              i fråga om de särskilda regleringsområdena är för närvarande inte
              aktuell.
            </seg>
            <seg>
              Strandskyddsbestämmelserna i miljöbalken är utformade så att
              kommunerna redan i dag efter delegation från länsstyrelsen har
              befogenhet att besluta om dispens från bestämmelserna om det finns
              särskilda skäl. Även ansvaret för den operativa tillsynen kan
              överlåtas till kommunerna enligt miljöbalkens bestämmelser om
              tillsyn liksom möjligheten att besluta om undantag från strandskyddsbestämmelserna
              vid fastighetsbildning enligt fastighetsbildningslagen.
            </seg>
            <seg>
              Tillämpningen av strandskyddsbestämmelserna har under de senaste
              åren aktualiserats och diskuterats i flera olika sammanhang. Det
              har handlat både om stärkt strandskydd och lättnader i strandskyddsbestämmelserna.
            </seg>
            <seg>
              För att få ett närmare underlag i dessa avseenden har regeringen
              uppdragit åt Naturvårdsverket att genomföra en kartläggning av
              strandskyddsbestämmelserna. Naturvårdsverket skulle också utreda
              förutsättningarna för och bedöma konsekvenserna av ett stärkt
              strandskydd i tätortsnära områden med högt bebyggelsetryck. Vidare
              skulle Naturvårdsverket utreda förutsättningarna för och bedöma
              konsekvenserna av vissa lättnader avseende strandskyddsbestämmelserna
              i glesbygdsområden med lågt bebyggelsetryck i syfte att underlätta
              regional utveckling såsom turism och friluftsliv.
            </seg>
            <seg>
              Utredningen är omfattande och det finns ett flertal frågor att
              ta ställning till. Naturvårdsverkets kartläggning och förslag
              till åtgärder har skickats på remiss till 128 remissinstanser
              som utgörs av berörda myndigheter och organisationer. Remisstiden
              gick ut den
            </seg>
            <seg>
              18 oktober men några av remissinstanserna har begärt anstånd
              med sitt yttrande ännu en tid och kommer att få det. Först efter
              det att jag tagit del av remissynpunkterna och frågan beretts
              inom Regeringskansliet är jag beredd att ge närmare besked om
              vilka förslag det kan komma att leda till.
            </seg>
            <seg>
              Jag utgår från att Runar Patriksson har tagit del av vissa av
              förslagen i Naturvårdsverkets utredning. Jag kan dock redan nu
              säga att regeringen anser att strandskyddet bör betraktas som
              en nationell miljöpolitisk fråga och att det i dagsläget knappast
              är aktuellt att helt överlåta åt kommunerna att besluta i strandskyddsärenden.
              Vi kan diskutera det vidare i vårt meningsutbyte sedan.
            </seg>
            <seg>
              Till sist vill jag säga att även plan- och bygglagen är under
              utredning. Även här ligger beslutanderätten redan i dag hos kommunerna
              både när det gäller planer och bygglov. Staten kan genom länsstyrelsen
              ingripa mot kommunala beslut endast i vissa särskilt angivna fall
              då viktiga allmänna intressen inte tillgodosetts. Regeringen tillkallade
              den 27 juni i år en parlamentarisk kommitté med uppdrag att se
              över plan- och bygglagstiftningen. I uppgiften ingår bland annat
              att överväga hur beslutsprocessen kan effektiviseras och hur en
              bättre samordning mellan bestämmelserna i plan- och bygglagen
              och miljöbalken med flera lagar kan uppnås. Detta är naturligtvis
              också relevant för strandskyddet. Utgångspunkten för kommitténs
              arbete ska enligt direktiven vara att kommunernas starka inflytande
              över den fysiska planeringen ska ligga fast.
            </seg>
          </u>
          <note>
            Uppdraget redovisades för regeringen i april i år.
          </note>
          <note type="speaker">
            Anf. 18 RUNAR PATRIKSSON (fp):
          </note>
          <u who="runar_patriksson_cf6807" xml:id="i-7af8fac939d87249" next="cont">
            <seg>
              Herr talman! Jag hade riktat interpellationen till fel person,
              men jag är glad att Lena Sommestad möter mig i den här debatten.
              Det var en av de första debatter jag tog i riksdagen när jag kom
              hit för fyra år sedan, just den här frågan. Jag vill vara en glesbygdspolitiker
              i riksdagen som i motioner och interpellationer försöker leva
              upp till det som tillväxtorternas boende säger: Ni ska klara er
              själva. Det är en möjlighet för Glesbygdssverige att inte behöva
              ta emot så mycket av utjämningsmedel. Det är ju egentligen lite
              irriterande och anses många gånger som ett bidrag som skickas
              till glesbygden. Vi har möjligheter att göra vissa saker som skulle
              betyda att vi mycket lättare kunde stå på egna ben.
            </seg>
            <seg>
              Det finns ett ord som jag vill inplantera i den nya miljöministerns
              hjärna, ett ord som jag vill att hon tar med sig från debatten
              i dag: ovanifrånperspektiv.
            </seg>
            <seg>
              Ovanifrånperspektivet är nog den svenska glesbygdens största
              problem, inte minst när det gäller planoch bygglagens möjligheter.
              Våra valda ombud i kommunerna som får uppdraget att för Socialdemokraterna
              eller Folkpartiet sitta i sina byggnadsnämnder är mycket väl pålästa
              och kunniga politiker inom sitt eget område. Efter 25 år i en
              kommunstyrelse i glesbygd är jag helt övertygad om att vi klarar
              av detta.
            </seg>
            <seg>
              Restriktioner, ovanifrånperspektiv framför allt i plan- och bygglagen
              främst beroende på strandskyddsproblematiken har hela tiden legat
              som en hämsko på många kommuner. Jag satt i bänken och tänkte
              på alla de platser i Sverige där jag varit och diskuterat de frågorna:
              Vittangi, Lycksele, Östersundsområdet, Grängesberg, Torsby på
              Värmlandsnäs, Bengtsfors, Dals-Ed och Åmål. Där har jag varit
              och pratat med lokalpolitikerna. Hela tiden kommer frågan upp:
              Hur ska vi försöka klara oss själva? Tänk om vi finge makten över
              vårt eget strandskydd, över plan- och bygglagen.
            </seg>
            <seg>
              Miljöministern svarar mig nu att det är positivt och bra men
              säger också att frågan kan flyttas till kommunerna om Naturvårdsverket
              så godkänner.
            </seg>
            <seg>
              Den kan lämnas till länsstyrelsen och länsstyrelsen kan i vissa
              fall lämna den vidare, om den så tycker.
            </seg>
            <seg>
              Hela tiden är det statens förlängda arm som håller fingret på
              varje politiker när det gäller möjligheterna att besluta om sitt
              eget område.
            </seg>
            <seg>
              Det är en så viktig fråga. Den handlar om att ha makten över
              sitt eget område, sitt eget ägande, att kunna utveckla det område
              där man väljs. Valproceduren innebär att man är vald att ta hand
              om sitt område. Jag tror att vi ska ta en diskussion om ovanifrånperspektivet,
              miljöministern. Det är det viktiga i den här frågan. I nästa replik
              kan vi tala lite mer om det som sker i den utredning som är på
              gång.
            </seg>
          </u>
          <note>
            Anf. 19 Miljöminister LENA SOMME-
          </note>
          <u who="runar_patriksson_cf6807" prev="cont">
            <seg>
              STAD (s):
            </seg>
            <seg>
              Herr talman! Runar Patriksson talar om ovanifrånperspektivet.
              Här är vi inte riktigt eniga. Det finns olika nivåer i vår demokrati.
              Vissa frågor ligger på nationell nivå, bland annat strandskyddet
              i miljöbalken. Min och regeringens uppfattning är att det finns
              frågor som är lämpliga att hantera på nationell nivå.
            </seg>
            <seg>
              Det har att göra med långsiktigt skydd, en långsiktigt hållbar
              utveckling där vi alla gemensamt vill ta ett ansvar för många
              år framåt. Strandskyddet är, menar jag, en sådan nationell miljöpolitisk
              fråga.
            </seg>
            <seg>
              När det gäller plan- och bygglagen vill jag betona att vi faktiskt
              har kommunalt planmonopol. Regeringens linje är att i högsta möjliga
              utsträckning verkligen respektera kommunernas planmonopol, i de
              förvaltningsärenden som når oss. När det gäller strandskyddet
              har vi en annorlunda situation. Det ligger under miljöbalken och
              är en skyddslagsstiftning. Här är Runar Patrikssons invändningar
              mer relevanta när det gäller inskränkningar i kommunernas handlingsfrihet.
            </seg>
            <seg>
              Naturvårdsverket har nu tittat på hur kommunerna har skött de
              strandskyddsärenden man har. 243 kommuner i Sverige har delegation
              att avgöra dispenser för strandskydd. Det är inte bara en fråga
              om att man kan utan det är också något som sker i dag i mycket
              hög utsträckning. Tyvärr är det bara ungefär en tredjedel av de
              fall Naturvårdsverket har undersökt som kommunerna har handlagt
              på ett bra sätt. Majoriteten av ärendena har man tyvärr inte handlagt
              på ett bra sätt. Man har inte tillräckligt noga angett de särskilda
              skälen för dispens. Man har inte tittat tillräckligt noga på följder
              för växt- och djurliv, till exempel. Det är en påminnelse om att
              det kanske inte alltid är så lätt att delegera den typen av frågor,
              såsom vår lagstiftning och våra ambitioner ser ut i dag när det
              gäller strandskyddet.
            </seg>
            <seg>
              Vi är dock eniga om att det kan behövas en differentiering. Det
              ger också utredningen uttryck för. Det kan behövas olika typer
              av regler i olika delar av landet beroende på bebyggelsetryck
              i olika områden.
            </seg>
            <seg>
              Det är begripligt att man i delar av landet med många sjöar,
              långa kuststräckor och liten befolkning undrar om man verkligen
              behöver ha den restriktivitet som kan krävas i tätortstäta områden.
              Det är mycket relevant.
            </seg>
            <seg>
              När det gäller möjligheten till regional utveckling finns denna
              aspekt med i uppdraget till Naturvårdsverket. Det är just därför
              som frågan tas upp.
            </seg>
            <seg>
              Men jag tror inte att vi ska överdriva betydelsen av strandskyddet
              när det gäller möjligheterna till regional utveckling. Vi har
              många stora frågor som handlar om att behålla människor i glesbygden
              och skapa utvecklingsmöjligheter där. Att tillmäta strandskyddet
              betydelsen av att vara ett avgörande hinder för regional utveckling
              tycker jag nog är att överdriva denna betydelse.
            </seg>
          </u>
          <note type="speaker">
            Anf. 20 RUNAR PATRIKSSON (fp):
          </note>
          <u who="runar_patriksson_cf6807" xml:id="i-e0ab7b23e35a6fcc" next="cont">
            <seg>
              Herr talman! Jag tycker att diskussionen just nu är ganska fin.
              Den visar att vi har helt olika åsikter. Jag vet inte var miljöministern
              är uppvuxen, men vi har nog vuxit upp under olika förhållanden.
              Vi har inte samma tro på människorna. Någon form av ideologi skiljer
              oss åt. Att vara liberal betyder att man får makten över sitt
              eget liv - över vad man äger.
            </seg>
            <seg>
              Jag vill skicka med den nya miljöministern ett ord som inte är
              speciellt omtyckt i Glesbygds-Sverige där vi ska försöka klara
              oss själva. Det är ordet
            </seg>
            <seg>
              "riksintresse". Under vårt samtal nämnde inte miljöministern
              ordet någon gång, herr talman. Men jag förstod att det just var
              ordet "riksintresse" som låg i botten. Det är inte så lätt för
              oss vid Sergels torg att till Töcksfors i Värmland skicka egen
              makt över beslutsfattandet eftersom det inte är säkert att de
              där tänker på riksintresset.
            </seg>
            <seg>
              Jag åker ibland runt med båt i Helsingfors på något uppdrag för
              riksdagen och ser hur byggnationerna har gått till, eller så åker
              jag åt Uppsalahållet och ser hur man har byggt sjönära och därmed
              har fastigheter med höga värden. Då tänker jag ofta på de 100
              mil som finns runtomkring där jag är kommunpolitiker.
            </seg>
            <seg>
              Jag tänker på de restriktioner som finns från Naturvårdsverkets
              och länsstyrelsens sida och som ligger som en tung hand över de
              valda ombuden i min hemkommun.
            </seg>
            <seg>
              Jag skulle vilja skicka med till regeringen och den nya miljöministern
              följande: Låt Sveriges glesbygd få makten. Låt Sveriges glesbygd
              bli ett riksintresse även för regeringen och riksdagen.
            </seg>
          </u>
          <note>
            Anf. 21 Miljöminister LENA SOMME-
          </note>
          <u who="runar_patriksson_cf6807" prev="cont">
            <seg>
              STAD (s):
            </seg>
            <seg>
              Herr talman! Jag tror att vi båda tror på människorna. Det är
              fantastiskt att vi i Sverige har lyckats fatta ett gemensamt beslut
              om att värna våra stränder, att värna allemansrätten och allas
              tillträde till stränderna.
            </seg>
            <seg>
              Jag tror inte att det heller alltid är en partiskiljande fråga.
              Runar Patrikssons partikamrat Harald Nordlund har många gånger
              på ett fantastiskt sätt försvarat strandskyddet under debatt bland
              annat med mig och just pekat på hur alldeles för många dispenser
              getts.
            </seg>
            <seg>
              Detta gäller inte minst runt tätorterna.
            </seg>
            <seg>
              När det gäller min erfarenhet av strandskydd kan jag berätta
              att jag växte upp med två stengrunder vid stranden. Där hade legat
              två hus vilka blivit bortflyttade när strandskyddslagen infördes
              1952. De hade flyttats upp så att hela det område där vi bodde
              hade en gemensam strandremsa - inte med 100 m strandskydd men
              kanske med 50 m.
            </seg>
            <seg>
              Här kommer vi in på de kompromisser och tankar som nu ligger
              i Naturvårdsverkets utredning. Kan vi på olika sätt kompromissa
              och finna former som både värnar stränderna för allmänheten, som
              värnar det biologiska livet i strandzonen som också är viktigt
              och värdefullt, och som samtidigt kan tillmötesgå de intressen
              som glesbygden har?
            </seg>
            <seg>
              Jag tror inte att vi i det här fallet ska ställa glesbygd mot
              tätorter, utan i stället tillsammans försöka komma fram till en
              bra lagstiftning. Det viktigaste med den lagstiftning som vi ska
              ha på strandskyddets område är inte om den ska ligga på kommuner
              eller länsstyrelser eller på nationell nivå. Det handlar om en
              tydlighet i regelverket.
            </seg>
            <seg>
              Det handlar inte om att ha en lång rad tveksamma dispenser där
              vissa områden bebyggs väldigt tätt, där andra inte kan bebyggas
              därför att lokala länsstyrelser eller kommuner har en annan uppfattning
              eller därför att man i dispensärenden har råkat behandlas på olika
              sätt. Sådana dispenser är inte tillfredsställande, utan vi ska
              ha en klar och bra lagstiftning.
            </seg>
            <seg>
              Men vi ska också värna om grunderna i det generella strandskyddet,
              och det kommer regeringen att även i fortsättningen verka för.
            </seg>
          </u>
          <note type="speaker">
            Anf. 22 RUNAR PATRIKSSON (fp):
          </note>
          <u who="runar_patriksson_cf6807" xml:id="i-023f7517face0ab9" next="cont">
            <seg>
              Herr talman! Det var ju intressant att vi har våra uppväxter
              klara. Jag har också bott ganska strandnära.
            </seg>
            <seg>
              Trots att jag har bott i glesbygden har jag haft Dalslands kanal
              utanför fönstret. Det är jag glad för.
            </seg>
            <seg>
              Vi kan i min hemkommun, där min far var ordförande i byggnadsnämnden
              i 19 år och min bror är det nu, ta en rundtur och se om de har
              förstört några stränder.
            </seg>
            <seg>
              Ovanifrånperspektivet har alltid varit ett irritationsmoment
              i svensk glesbygd. Även om vi efter den här debatten kanske kommer
              varandra närmare tror jag ändå att vi ska tänka på det. Jag gläder
              mig i alla fall över beskedet att det verkar som om den utredning
              som nu är på väg efter remisstidens slut kan visa att vi inte
              behöver ha generella regler, lika för hela landet, utan att man
              i stället kan ha separata beslut på de olika ställena.
            </seg>
            <seg>
              Jag tror att ni i den här regeringen och i en annan regering
              kan få fram ett regelverk som innebär att man vågar lita på de
              valda kommunpolitikerna i de svenska kommunerna, att de kan ta
              detta ansvar och också se riksintresset som en skyldighet och
              därmed något att ta vara på. Jag är övertygad om att de kan det.
            </seg>
            <seg>
              Det behövs inga 150 metrar eller 50 metrar eller
            </seg>
            <seg>
              300-metersgränser, utan sunt förnuft. Grannar som blir negativt
              berörda av byggnadsbeslut kan överklaga osv. Lämna besluten till
              kommunerna. Låt dem bli ett riksintresse för den svenska glesbygden
              och för den svenska regeringen. Detta var mina slutord. Tack för
              debatten.
            </seg>
          </u>
          <note>
            Anf. 23 Miljöminister LENA SOMME-
          </note>
          <u who="runar_patriksson_cf6807" prev="cont">
            <seg>
              STAD (s):
            </seg>
            <seg>
              Herr talman! Det var fina slutord som antyder att vi kanske kan
              ha ett bra samarbete framöver.
            </seg>
            <seg>
              Jag tror dock att vi ska vara klara över att vi förmodligen kommer
              att fortsätta att ha olika uppfattningar i den här frågan. Det
              kommer att vara en kontroversiell fråga. Det är en kontroversiell
              fråga också i denna kammare. Jag tror att vi alla känner att vi
              fattar de bästa beslut vi kan. Många miljöpolitiska beslut är
              av den karaktären att vi på ett bra sätt kan fatta nationella
              beslut som ger oss alla trygghet och säkerhet i att besluten håller.
            </seg>
            <seg>
              Vi har i regeringen många ärenden både vad gäller strandskydd
              och plan- och bygglagen. De visar många gånger att det inte alltid
              är så lätt att vara förutseende och kunna se långt fram när man
              är på den kommunala nivån. Detta har ingenting att göra med bristande
              respekt för kommunerna eller för kommunernas goda omdöme. Däremot
              handlar det om att vi ska ha ett bra och säkert regelverk för
              oss alla att agera inom.
            </seg>
            <seg>
              Herr talman! Anita Brodén har frågat socialministern dels vilka
              åtgärder han avser vidta för att hjälpa barn som riskerar att
              bli vittne till eller som redan blivit vittne till våld och övergrepp
              i hemmet, dels vilka åtgärder han avser vidta för att barn som
              bevittnat våld och övergrepp ska räknas som brottsoffer. Arbetet
              i regeringen är så fördelat att det är jag som ska besvara frågorna.
            </seg>
            <seg>
              Jag vill börja med att säga att jag självfallet är överens med
              Anita Brodén om att barn som bevittnar våld i sitt hem måste uppmärksammas
              så att de får den hjälp, det stöd och det skydd de har rätt till
              enligt socialtjänstlagen.
            </seg>
            <seg>
              Att så inte alltid är fallet i dag är något som uppmärksammats
              i flera olika sammanhang. Kommittén mot barnmisshandel behandlar
              i sitt slutbetänkande
            </seg>
            <seg>
              Barnmisshandel - Att förebygga och åtgärda barn som lever i utsatta
              situationer ur flera olika aspekter.
            </seg>
            <seg>
              Kommittén lämnar ett antal förslag som syftar till att förbättra
              arbetet med barn som av olika skäl far illa eller riskerar att
              fara illa. Regeringen har för avsikt att lämna en proposition
              som riksdagen kan behandla under våren vilken baseras på kommitténs
              förslag.
            </seg>
            <seg>
              Temat för propositionen är ett stärkt skydd för barn i utsatta
              situationer. Eftersom beredningen av propositionen fortfarande
              pågår kan jag av förklarliga skäl inte här redogöra för innehållet
              i detalj.
            </seg>
            <seg>
              Vad jag kan nämna är att frågor om anmälningsskyldigheten till
              socialtjänsten, som i dag är ett stort problem, kommer att behandlas.
              Också frågor om samverkan mellan berörda verksamheter tas upp.
            </seg>
            <seg>
              I samband med kvinnofridsreformen fick Socialstyrelsen ett särskilt
              uppdrag att bl.a. genomföra fortbildning av personal inom socialtjänst,
              hälso- och sjukvård och rättsväsende. Frågor om barn har behandlats.
              Nationella Rådet för Kvinnofrid har också uppmärksammat barn i
              familjer där det förekommer misshandel, bl.a. genom att ta fram
              en skrift, som jag här håller upp, med titeln Se till mig som
              liten är -
            </seg>
            <seg>
              när pappa slår mamma.
            </seg>
            <seg>
              Socialtjänstlagen ändrades den 1 juli 2001 så att socialnämnden
              också skulle verka för att den som utsatts för brott och dennes
              anhöriga får stöd och hjälp. Regeringen har även gett Socialstyrelsen
              i uppdrag att bedriva ett utvecklingsarbete till stöd för socialtjänsten
              i dess arbete med brottsofferfrågor.
            </seg>
            <seg>
              Bland annat ska barn i våldsutsatta familjer uppmärksammas. Uppdraget
              ska redovisas i samband med årsredovisningen för år 2004. Socialstyrelsen
              har tillförts 1,5 miljoner kronor för utförandet av uppdraget.
            </seg>
            <seg>
              När det sedan gäller frågan huruvida barn som bevittnar våld
              ska betraktas som brottsoffer eller inte har jag samrått med justitieministern,
              som har ansvar för brottsofferfrågorna. Han har i ett frågesvar
              i mars
            </seg>
            <seg>
              2001 redovisat regeringens syn i frågan.
            </seg>
            <seg>
              Barn som bevittnar våld i hemmet bör självfallet alltid betraktas
              som brottsoffer. Det är utan tvekan en mycket traumatisk upplevelse
              för ett barn att bli vittne till hur mamma eller pappa blir slagen
              av den andre föräldern eller av någon annan närstående.
            </seg>
            <seg>
              Känslan av otrygghet och oförmågan att kunna hjälpa den som blir
              utsatt för våld sätter med all säkerhet djupa spår i de barn som
              upplevt detta. Det är självklart att de kan behöva professionell
              hjälp att bearbeta en sådan händelse. Som Anita Brodén nämner
              i sin interpellation följer emellertid redan i dag av socialtjänstlagen
              att barn har rätt till stöd, hjälp och skydd i dylika situationer.
              Det är således inte lagstiftningen det är fel på när det brister
              i omhändertagandet, utan snarare tillämpningen, vilket är nog
              så allvarligt. Jag är dock övertygad om att bland annat Socialstyrelsens
              pågående utvecklingsarbete till stöd för hur socialtjänsten bör
              arbeta med brottsofferfrågor kommer att leda till konkreta förbättringar
              på detta område.
            </seg>
            <seg>
              Jag kan i detta sammanhang även upplysa om att regeringen inom
              kort kommer att överlämna en remiss till Lagrådet i vilken bland
              annat föreslås att besöksförbud ska kunna meddelas i situationer
              där den utsatta och den som hotar eller slår har gemensam bostad.
              Syftet med denna bestämmelse är framför allt att öka skyddet för
              kvinnor som utsätts för våld i nära relationer. Förslaget innebär
              också att möjligheterna att skydda barn från att behöva bevittna
              våld i hemmet ökar väsentligt.
            </seg>
            <seg>
              Det viktiga i detta sammanhang är att de barn som bevittnar våld
              i familjen får den hjälp och det stöd som de behöver från samhället,
              oavsett om de i en strikt bemärkelse är att betrakta som brottsoffer,
              målsägande eller något annat.
            </seg>
            <seg>
              Herr talman! Det är också premiär för min del i denna talarstol,
              socialtjänstminister Morgan Johansson. Den erfarenheten delar
              vi. Jag vill börja med att tacka för svaret på min interpellation
              om barn som bevittnat våld i nära relationer ska betraktas som
              vittnen eller brottsoffer. Bakgrunden till min fråga är min upprördhet
              över att barn som utsätts för detta inte får tillräckligt med
              stöd och att de ofta känner sig svikna av vuxenvärlden. Jag förstår
              av svaret från socialtjänstministern att han delar min uppfattning
              att dessa barn bör uppmärksammas.
            </seg>
            <seg>
              Jag vill börja med att citera vad Jonatan och Hanna säger. Först
              Jonatan. "I skolan var Jonatan trött och hängig. Han somnade ofta
              på lektionerna och gick omkring med en ständig oro för att pappa
              skulle ha gjort någonting hemskt med mamma. Regelbundet besökte
              han skolsyster för magont och huvudvärk.
            </seg>
            <seg>
              Hon sa att han skulle 'försöka att ta det lite lugnare'.
            </seg>
            <seg>
              En gång tog engelskläraren honom avsides och frågade varför han
              var så trött jämt. Jonatan tog då mod till sig och berättade om
              pappans misshandel. Hon sa att jag skulle gå och lägga mig tidigare.
              Sedan pratade vi aldrig mer om det igen." Det säger Jonatan.
            </seg>
            <seg>
              "När Hanna ringde polisen, räckte det med att säga styvpappans
              förnamn. Adressen kunde de utantill. Men ingen tog Hanna från
              det hem där våld var vardag. Jag önskar någon hade lyssnat mer
              på det jag inte sa, säger Hanna" som nu är 23 år gammal.
            </seg>
            <seg>
              Jonatan, Hanna och många fler behöver både uppmärksamhet, stöd
              i lagen och professionell hjälp.
            </seg>
            <seg>
              Det som borde vara den trygga punkten, hemmet, har blivit brottsplatsen.
              Den som borde skydda slår. En mängd lagar har instiftats de senaste
              150 åren för att stävja våld och övergrepp. Det handlar om allt
              från förbud mot hustruaga till brottsbalk eller Barnmisshandelskommitténs
              betänkande. Dessvärre är det inte tillräckligt. Jag ser fram emot
              den proposition som jag här fick reda på att regeringen kommer
              att lämna under våren 2003.
            </seg>
            <seg>
              I ett flertal avhandlingar och rapporter, bland annat av Weinehall,
              Arnell och Ekbom, väcks den rättspolitiskt viktiga frågan huruvida
              barn som bevittnat våld är vittnen eller brottsoffer. I Barnmisshandelskommitténs
              betänkande, som kommer att vara underlag för regeringens proposition,
              aktualiseras också den här frågan. Man konstaterar i det betänkandet
              att våld inte enbart är fysiskt våld utan att våld och misshandel
              är också psykiskt våld. Där ger man exempel på barnmisshandel
              som är psykiskt betingad. Det kan vara när barn tvingas bevittna,
              se eller höra, våld i sin närmiljö.
            </seg>
            <seg>
              Ändå säger utredningen nej till att definitionen skulle bli giltig
              i straffrätten. Det är den märkliga slutsatsen. Man har följande
              motiv: Våldet äger rum i hemmet. Risken för upptäckt är liten.
              Det är tveksamt om kriminalisering har någon avskräckande effekt.
            </seg>
            <seg>
              Visserligen föreslår man en straffskärpning, men det är sett
              ur vuxenperspektiv. Det är mer förnedrande för en vuxen att vara
              utsatt för våld, ett övergrepp, om ens barn har varit åsyna vittne.
            </seg>
            <seg>
              Barnet blir alltså straffrättsligt övergivet. Barnet får inte
              en egen upprättelse. För att ge barnet upprättelsen krävs en straffrättslig
              bestämmelse om att brottet också har riktats direkt mot barnet.
            </seg>
            <seg>
              Min stora fråga är: Hur ser socialtjänstministern på detta?
            </seg>
            <seg>
              Herr talman! Som redan framgår klart har vi en i stor utsträckning
              gemensam syn på det grundläggande i diskussionen, nämligen att
              det är en mänsklig rättighet att ha en trygg uppväxt. Barn har
              rätt till en trygg uppväxt. Vi har ibland en diskussion om familjen
              kan lösa alla problem för barnen. Oftast är familjen en del av
              lösningen. Men ibland kan familjen var en del av problemet och
              inte en del av lösningen.
            </seg>
            <seg>
              Min ingång är att i sådana situationer där familjen är svag eller
              där familjen är en del av problemet måste samhället vara starkt.
              Det måste finnas en stark socialtjänst och vuxna runtomkring.
              Det kan vara vuxna från kommunen, ideella krafter eller andra
              som kan fånga upp de barn som annars riskerar att fara illa. Det
              är grundtemat. Vi talar om det starka samhället. Jag tror att
              vi har ungefär samma ideologiska grundsyn i det fallet Anita Brodén
              och jag.
            </seg>
            <seg>
              Jag har redovisat vad vi har gjort hittills. Vi har lämnat ett
              uppdrag till Socialstyrelsen. Vi har anslagit
            </seg>
            <seg>
              1,5 miljon kronor för att man ska titta särskilt på brottsofferfrågorna.
              Det ska redovisas år 2004. Vi aviserar propositionen om det förstärkta
              skyddet för barn i utsatta situationer. Det grundar sig på Barnmisshandelskommitténs
              förslag och också på LVU-
            </seg>
            <seg>
              utredningen.
            </seg>
            <seg>
              När jag går igenom och ser förslagen kan jag säga att vi kommer
              att kunna lämna en bra proposition.
            </seg>
            <seg>
              Men jag är inte säker på att det är tillräckligt. Jag tror tvärtom
              att vi under mandatperioden måste ta ytterligare initiativ för
              att se över hur hela socialtjänsten fungerar och hur vården av
              barn och unga som far illa fungerar. Det har inte gjorts under
              de drygt 20 år som socialtjänstlagen har funnits.
            </seg>
            <seg>
              Jag anser därför att det krävs en nationell handlingsplan för
              den sociala barn- och ungdomsvården.
            </seg>
            <seg>
              Jag hoppas att vi under den här mandatperioden ska kunna utforma
              en sådan som tar ett helhetsgrepp över hur socialtjänsten egentligen
              fungerar när det gäller barn som far illa.
            </seg>
            <seg>
              När det gäller frågan om huruvida barn betraktas som brottsoffer
              hänvisar jag i mitt interpellationssvar till justitieministerns
              frågesvar från förra året. Han säger där mycket tydligt att det
              faktiskt kan vara så att barn i vissa situationer kan betraktas
              som brottsoffer.
            </seg>
            <seg>
              Samtidigt vill jag säga att rättsläget är oklart. När det gäller
              skadestånd har man i huvudsak inriktat sig på den som blir utsatt
              för våldet. Men det finns också rättsfall där de som har bevittnat
              våldet har kunnat betraktas som brottsoffer.
            </seg>
            <seg>
              Jag kan inte bestämma hur domstolar ska tolka lagstiftningen.
              Jag nöjer mig med att konstatera att det kanske finns möjlighet
              att flytta fram positionerna när det gäller hur man bedömer vem
              som är brottsoffer. Min slutsats blir att det i detta läge inte
              är fel på lagstiftningen utan kanske på prövningen av lagstiftningen
              och tillämpningen av den, åtminstone när det gäller socialtjänstlagen.
              Jag bedömer det nu som att socialtjänstlagen inte behöver ändras.
              Rent rättsligt borde barnen i dessa situationer kunna bedömas
              som brottsoffer. Det är domstolarnas sak att pröva den lagstiftning
              som vi nu har.
            </seg>
            <seg>
              Herr talman! Det råder nog ingen tvekan om att både jag och statsrådet
              är angelägna om att dessa utsatta barn ska erbjudas allt stöd.
              Jag anser att Socialstyrelsens uppdrag att stödja socialtjänsten
              är bra.
            </seg>
            <seg>
              Remissförslaget till Lagrådet om besöksförbud är också bra. Även
              om det i första hand är sett ur ett vuxenperspektiv innebär det
              givetvis också att barnen åtnjuter ett ökat skydd.
            </seg>
            <seg>
              Jag är däremot fortfarande övertygad om att en lagändring behövs
              för att erbjuda det yttersta stödet.
            </seg>
            <seg>
              Risken blir annars att man inte får alla verktyg som behövs.
              En ändring i brottsbalken är nödvändig.
            </seg>
            <seg>
              Gudrun Norborg, jurist på Brottsoffermyndigheten i Umeå, menar
              att det krävs en ändring i lagen för att bättre skydda barnen.
              Det ska vara ett brott att utsätta barn till att vara vittne till
              våld, skriver hon.
            </seg>
            <seg>
              Brottsoffermyndigheten skriver i sitt remissvar på
            </seg>
            <seg>
              Barnmisshandelskommitténs betänkande för det första att definitionen
              av barnmisshandel tydligt måste förankras i straffrätten. För
              det andra skriver man att anmälningsplikten inte fungerar. Den
              behöver utökas till att gälla även barn i behov av stöd. Jag blev
              glad när jag hörde att statsrådet hade uppmärksammat att anmälningsskyldigheten
              inte var tillräcklig.
            </seg>
            <seg>
              Brottsoffermyndigheten säger också att barnets rätt till skydd
              behöver väga tyngre än familjens integritet. Barn som har bevittnat
              våld inom familjen är brottsoffer. Det innebär en straffrättslig
              bestämmelse att det är ett brott riktat mot barnet. Om man juridiskt
              sett är brottsoffer har man rätt till målsägarbiträde.
            </seg>
            <seg>
              Man har också rätt till skadestånd. En särskild kriminalisering
              kan också vara ett redskap att skydda barnet när det kommer till
              en fråga om vårdnad och umgänge. Det beaktas då i vårdnadsmålet
              och ger barnet ökat stöd.
            </seg>
            <seg>
              Min förhoppning är att dessa synpunkter ska vävas in i propositionen.
            </seg>
            <seg>
              (s):
            </seg>
            <seg>
              Herr talman! Propositionen är under beredning.
            </seg>
            <seg>
              Det är klart att vi tar in alla synpunkter och väger samman dem.
              Jag ska inte springa beredningen i förväg, men jag tror att vi
              är överens om att vi måste flytta fram positionerna i den riktning
              som de två utredningarna anger. Det finns två utredningar till
              grund för detta, en utredning om lagen om vård av unga och en
              utredning kring barnmisshandel.
            </seg>
            <seg>
              Behöver man ändra lagen eller är det bara tilllämpningen av lagen
              som behöver ändras? Jag tror att i den lag jag har ansvaret för,
              socialtjänstlagen, är skrivningarna så pass tydliga att det är
              fråga om tilllämpningen.
            </seg>
            <seg>
              När det gäller brottsbalken, som ju ligger på justitieministerns
              bord, är jag inte heller säker på att man behöver ändra någonting.
              Det kan mycket väl bara vara fråga om rättstillämpningen. Som
              statsråd kan jag inte gå för nära inpå domstolarna. Men jag känner
              till fall där närstående fått kränkningsersättning när de har
              bevittnat våld. Sådana rättsfall finns.
            </seg>
            <seg>
              Om vi går tillbaka till frågan om det förstärkta skyddet och
              en nationell handlingsplan tror jag, som jag sade i mitt första
              inlägg, att vi behöver se hur socialtjänsten fungerar över landet.
              Har socialtjänsten tillfredsställande klarat av att ta hand om
              de signaler som de får om barn som far illa? Har det kanske blivit
              försämringar under 90-talet eftersom kommunerna fått skära ned
              så mycket? Behöver vi göra ytterligare insatser från statligt
              håll för att lyfta socialtjänsten i detta avseende?
            </seg>
            <seg>
              Jag tror att denna mandatperiod borde kunna utgöra ett avstamp
              på detta område för socialtjänstens verksamhet i kommunerna. Vi
              politiker har pratat mycket om vården, skolan och omsorgen, men
              dessvärre tror jag att vi på senare tid inte har talat så mycket
              om socialtjänsten. Vi har inte talat så mycket om dem som är allra
              mest utsatta; missbrukare och hemlösa men också barn som växer
              upp i familjer där de inte får det mest grundläggande som tryggheten
              i att inte behöva vara rädd för att gå hem från skolan.
            </seg>
            <seg>
              Herr talman! Det är positivt att höra att regeringen gett Socialstyrelsen
              i uppdrag att bedriva utvecklingsarbete. Det är också positivt
              att höra om remissförslaget till Lagrådet och att en proposition
              är på gång.
            </seg>
            <seg>
              Jag delar statsrådets uppfattning att anmälningsplikten inte
              fungerar och att den måste utvidgas och skärpas. Det gläder mig
              också att höra statsrådet säga att barn som sett våld är brottsoffer.
            </seg>
            <seg>
              Jag anser dock fortfarande efter denna interpellationsdebatt
              att det behövs en lagändring i brottsbalken för att ge offren
              det samhällsskydd och de rättigheter de behöver. Det handlar om
              målsägarbiträde, om rätt till skadestånd och kränkningsersättning,
              precis det som statsrådet nämnde. Det handlar med andra ord om
              upprättelse. Detta kan ske endast genom en lagändring. Med nuvarande
              forskning som grund borde barn som bevittnat våld kunna uppfattas
              som brottsoffer även i ren juridisk bemärkelse.
            </seg>
            <seg>
              Min förhoppning är att statsrådet beaktar dessa synpunkter när
              ärendet på nytt blir föremål för behandling. Jag vill tacka för
              denna interpellationsdebatt.
            </seg>
            <seg>
              Anf. 30 Statsrådet MORGAN JOHANSSON
            </seg>
            <seg>
              (s):
            </seg>
            <seg>
              Herr talman! Jag vill också tacka för debatten.
            </seg>
            <seg>
              Den medverkar till att frågorna kommer upp ordentligt på dagordningen
              i Sverige. Vi drar lasset åt samma håll. Socialpolitiken hamnar
              i centrum.
            </seg>
            <seg>
              Angående anmälningsskyldigheten kan vi lätta på förlåten som
              vi gör i interpellationssvaret. Där anser vi att något måste göras.
              Anmälningsskyldigheten till socialtjänsten måste förstärkas. Det
              är ett av de förslag, som det ser ut nu i alla fall, som vi kommer
              att kunna gå fram med.
            </seg>
            <seg>
              När det gäller frågan om ändringar i brottsbalken är det inte
              jag som hanterar denna lagstiftning. Det kanske vore en möjlighet
              för Anita Brodén att gå vidare och plåga justitieministern med
              frågan för att få upp även den diskussionen på bordet.
            </seg>
            <seg>
              I det jag hanterar, socialtjänsten och socialtjänstlagen, ser
              jag inget behov av lagändring nu. Jag ser det i huvudsak som ett
              problem med tillämpningen.
            </seg>
            <seg>
              Detta är i sin tur ofta ett problem med resurser. Det ska vi
              inte glömma bort. Vi hamnar ofta i en diskussion om huruvida kommunerna
              har resurser och om hur de prioriterar verksamheten. Men om vi
              uppmärksammar problemet och för upp diskussionen kan vi nog se
              fram emot att landets kommuner bidrar till att prioritera upp
              socialtjänsten för att värna de allra svagaste i vårt samhälle,
              nämligen de barn som växer upp i familjer där det förekommer våld.
            </seg>
            <seg>
              Jag vill återigen tacka för denna debatt.
            </seg>
            <seg>
              2002/03:FPM15 Kimberley-processens certifieringssystem för den
              internationella handeln med rådiamanter KOM(2002)455 till utrikesutskottet
            </seg>
            <seg>
              En öppen arbetsmarknad för utländska akademiker
            </seg>
            <seg>
              Dokumentation av bredbandsledningar
            </seg>
            <seg>
              Partisymbol på valsedlarna
            </seg>
            <seg>
              Diplomatiskt ID-kort till Taiwans representant i Sverige
            </seg>
            <seg>
              Strandskyddsbestämmelserna
            </seg>
            <seg>
              Fiskestoppet av torsk
            </seg>
            <seg>
              2002/03:54 av Carl-Axel Johansson (m) till finansminister Bosse
              Ringholm
            </seg>
            <seg>
              Reklamskatten
            </seg>
            <seg>
              Ekologiska nöt- och lammprodukter
            </seg>
            <seg>
              Eldressyr av hund
            </seg>
            <seg>
              Trossamfund bör kunna registrera partnerskap
            </seg>
            <seg>
              Partnerskapslagens anknytningskrav bör kompletteras
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 2002/03:10 om barn som brottsoffer
          </note>
          <note>
            Anf. 24 Statsrådet MORGAN JOHANS-
          </note>
          <note>
            SON (s):
          </note>
          <note>
            Anf. 25 ANITA BRODÉN (fp):
          </note>
          <note>
            Anf. 26 Statsrådet MORGAN JOHANS-
          </note>
          <note>
            SON (s):
          </note>
          <note>
            Anf. 27 ANITA BRODÉN (fp):
          </note>
          <note>
            Anf. 28 Statsrådet MORGAN JOHANSSON
          </note>
          <note>
            Anf. 29 ANITA BRODÉN (fp):
          </note>
          <note>
            Överläggningen var härmed avslutad.
          </note>
          <note>
            8 § Anmälan om inkomna faktapromemorior om förslag från Europeiska
            kommissionen
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note>
            2002/03:FPM16 Kommissionens förslag till direktiv om uppköpserbjudanden
            KOM(2002)534 till lagutskottet
          </note>
          <note>
            2002/03:FPM18 Förslag till Europaparlamentets och rådets direktiv
            om patenterbarhet hos datorrelaterade uppfinningar KOM(2002)92
            till lagutskottet
          </note>
          <note>
            9 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2002/03:12 till bostadsutskottet
          </note>
          <note>
            2002/03:14 till socialförsäkringsutskottet
          </note>
          <note>
            Skrivelse
          </note>
          <note>
            2002/03:13 till skatteutskottet
          </note>
          <note>
            Redogörelse
          </note>
          <note>
            2002/03:JO1 till konstitutionsutskottet
          </note>
          <note>
            Motioner
          </note>
          <note>
            2002/03:N1 och N2 till näringsutskottet
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            2002/03:16 Avtal mellan Sverige och Norge om beskattningen vid
            byggande, underhåll och drift av den nya Svinesundsförbindelsen
          </note>
          <note>
            Motioner med anledning av prop. 2002/03:2 Vissa socialförsäkringsfrågor
            m.m.
          </note>
          <note>
            2002/03:Sf1 av Sten Tolgfors m.fl. (m)
          </note>
          <note>
            2002/03:Sf2 av Ulla Hoffmann och Kalle Larsson (v)
          </note>
          <note>
            med anledning av förs. 2002/03:RR3 Riksdagens revisorers förslag
            angående statens styrning av skolan
          </note>
          <note>
            2002/03:Ub1av Gunilla Carlsson i Tyresö m.fl. (m)
          </note>
          <note>
            2002/03:Ub2 av Ulf Nilsson m.fl. (fp)
          </note>
          <note>
            2002/03:Ub3 av Inger Davidson m.fl. (kd)
          </note>
          <note>
            11 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 31 oktober
          </note>
          <note>
            2002/03:20 av Per Bill (m) till näringsminister Leif
          </note>
          <note>
            Pagrotsky
          </note>
          <note>
            Kollektiv bestraffning av självförsörjande studenter
          </note>
          <note>
            den 4 november
          </note>
          <note>
            2002/03:21 av Ana Maria Narti (fp) till utbildningsminister Thomas
            Östros
          </note>
          <note>
            2002/03:22 av Anne-Marie Ekström (fp) till statsrådet
          </note>
          <note>
            Jan O Karlsson
          </note>
          <note>
            Barns situation i asylsökande familjer
          </note>
          <note>
            2002/03:23 av Carl B Hamilton (fp) till statsminister
          </note>
          <note>
            Göran Persson
          </note>
          <note>
            Direktiven till utredning om partibidrag
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 12 november.
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 31 oktober
          </note>
          <note>
            2002/03:72 av Johnny Gylling (kd) till statsrådet
          </note>
          <note>
            Ulrica Messing
          </note>
          <note>
            2002/03:73 av Susanne Eberstein (s) till statsrådet
          </note>
          <note>
            Mona Sahlin
          </note>
          <note>
            den 1 november
          </note>
          <note>
            2002/03:74 av Marietta de Pourbaix-Lundin (m) till utrikesminister
            Anna Lindh
          </note>
          <note>
            2002/03:75 av Maud Olofsson (c) till miljöminister
          </note>
          <note>
            Lena Sommestad
          </note>
          <note>
            den 4 november
          </note>
          <note>
            2002/03:76 av Rolf Gunnarsson (m) till jordbruksminister Ann-Christin
            Nykvist
          </note>
          <note>
            Situationen för landets bönder
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 12 november.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 30 oktober
          </note>
          <note>
            2002/03:53 av Carl-Axel Johansson (m) till jordbruksminister
            Ann-Christin Nykvist
          </note>
          <note>
            2002/03:59 av Maria Wetterstrand (mp) till jordbruksminister
            Ann-Christin Nykvist
          </note>
          <note>
            2002/03:60 av Maria Wetterstrand (mp) till jordbruksminister
            Ann-Christin Nykvist
          </note>
          <note>
            den 31 oktober
          </note>
          <note>
            2002/03:51 av Börje Vestlund (s) till justitieminister
          </note>
          <note>
            Thomas Bodström
          </note>
          <note>
            2002/03:52 av Börje Vestlund (s) till justitieminister
          </note>
          <note>
            Thomas Bodström
          </note>
          <note>
            den 1 november
          </note>
          <note>
            2002/03:55 av Börje Vestlund (s) till utrikesminister
          </note>
          <note>
            Anna Lindh
          </note>
          <note>
            Utlandsmyndigheter bör kunna registrera partnerskap
          </note>
          <note>
            den 4 november
          </note>
          <note>
            2002/03:56 av Kerstin-Maria Stalin (mp) till utrikesminister
            Anna Lindh
          </note>
          <note>
            Mänskliga rättigheter i Iran
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 12 november.
          </note>
          <note>
            14 § Kammaren åtskildes kl. 15.21.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
