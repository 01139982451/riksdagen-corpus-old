<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--11</head>
          <docDate when="2012-01-01">2012-01-01</docDate>
        </div>
      </front>
      <body>
        <div>
          <note xml:id="i-64e991d8d09f6b96-0">
            ﻿
          </note>
          <note xml:id="i-cc47ca5b84a4154a-0">
            Riksdagens protokoll
          </note>
          <note xml:id="i-695998490669931b-0">
            2012/13:11
          </note>
          <note xml:id="i-a879ed08e3c0d8e2-0">
            Onsdagen den 17 oktober
          </note>
          <note xml:id="i-a6abe7d0bfbda5dc-0">
            Kl. 09:00 - 16:01
          </note>
          <note xml:id="i-8e8fb2d1ea6f4cd5-0">
            Välkomsthälsning
          </note>
          <note xml:id="i-7cf45717e4dc490c-0">
            Anf. 1 TALMANNEN:
          </note>
          <note xml:id="i-59f9f937c11c924a-0">
            Jag vill fästa kammarens uppmärksamhet på att vi bland åhörarna
            vid partiledardebatten har ordföranden för den ryska dumans utrikesutskott
            Aleksej Pusjkov samt representanter från den diplomatiska kåren
            närvarande. Varmt välkomna!
          </note>
          <note xml:id="i-8e406623fc81fb67-0">
            1 § Partiledardebatt
          </note>
          <note type="speaker" xml:id="i-a5da80c91ded3c67-0">
            Anf. 2 MIKAEL DAMBERG (S):
          </note>
          <u who="mikael_damberg_23b905" xml:id="i-e437f0a871759412-0">
            <seg xml:id="i-8e884fbd6751db0a-0">
              Herr talman! Det handlar om 650 anställda på Sony Mobile i Lund,
              230 på Holmens i Hallstavik, 330 på Volvo Bussar i Säffle, 450
              medarbetare på SSAB i Borlänge, Oxelösund och Luleå och i morse
              anställda på Telia Sonera. Nu slår varselvågen mot Sverige med
              stor kraft. Det är 45 000 anställda som hittills i år fått besked
              om att just deras jobb är hotat.
            </seg>
            <seg xml:id="i-8808c7e0c688f77f-0">
              Runt köksborden sprider sig nu en oro inför framtiden. Frågorna
              är många. Kommer jag att få behålla mitt jobb nästa månad? Kommer
              familjen att klara av att betala lånen på huset? Kommer ungarna
              att kunna vara kvar i skolan, eller tvingas familjen flytta?
            </seg>
            <seg xml:id="i-370b6e3581590fda-0">
              Det är om detta dagens partiledardebatt borde handla, om varslen,
              vardagen och verkligheten. Det handlar om de vägval som Sverige
              måste göra i dag för att klara jobben och välfärden i framtiden.
              Socialdemokraternas budgetalternativ handlar om exakt detta: Fler
              jobb för Sverige.
            </seg>
            <seg xml:id="i-8930436994ef46e0-0">
              Herr talman! Världen förändras, och Sverige måste hänga med.
              Framtidens arbetsmarknad kräver mer av kunskap, inte mindre. Just
              nu pågår ett globalt kunskapsrace om den mest kompetenta arbetskraften
              och de bäst utbildade och kreativa människorna.
            </seg>
            <seg xml:id="i-5faa14d9768598f9-0">
              Allt fler länder vill vara med. Kina och Indien storsatsar på
              utbildning, innovation och forskning. Också Sverige måste rustas
              för framtiden. Det krävs en modern affärsplan för Sverige. Det
              behövs en samlad strategi för hur vi kan skapa jobb i växande
              och kunskapsintensiva företag, stänga det stora rekryteringsgapet
              på svensk arbetsmarknad och sätta innovation i centrum för politiken.
            </seg>
            <seg xml:id="i-f2ed646b4690ed12-0">
              För att klara jobben måste mindre och medelstora företag kunna
              expandera och anställa. Därför vill vi låta staten ta över ansvaret
              för den andra sjuklöneveckan.
            </seg>
            <seg xml:id="i-29315f1e1f2726b6-0">
              För att klara framtidsjobben föreslår vi ett nytt klimatinnovationsprogram,
              förstärkt kapitalförsörjning till regionala inkubatorer, ett nationellt
              kompetenscentrum för upphandling och ett ökat exportstöd för svenska
              företag.
            </seg>
            <seg xml:id="i-cc7797ade240a270-0">
              Därför är det så viktigt med strategisk samverkan med svenskt
              näringsliv och stora framtidsbranscher. Därför vill vi lyfta upp
              innovationsarbetet på högsta politiska nivå under ledning av statsministern.
              Allt detta väljer regeringen bort.
            </seg>
            <seg xml:id="i-c2abf364e71de8d8-0">
              Här går fortsatt en av de främsta skiljelinjerna i svensk politik:
              kunskap, eller en väg mot låga löner. Sverige kan aldrig bli billigast.
              Men om vi arbetar tillsammans kan vi bli bäst.
            </seg>
            <seg xml:id="i-a8c2f37241a27aa2-0">
              Herr talman! För bara några veckor sedan presenterade regeringen
              sin budget, fylld med optimistiska prognoser om ekonomin och jobben.
              Borgs glädjekalkyler kändes förlegade nästan samma dag som de
              hade presenterats.
            </seg>
            <seg xml:id="i-508278c39554598c-0">
              I stället för att prioritera investeringar i det som vi vet bygger
              Sverige starkt valde regeringen återigen att låna till stora skattesänkningar.
              Men det fanns inget nytänk kring jobben.
            </seg>
            <seg xml:id="i-5482064eea458fe7-0">
              Herr statsminister! Jag har förstått att ni inte lyssnar på oss
              i oppositionen. Jag har förstått att ni inte längre lyssnar till
              era egna experter och forskare. Men ni borde lyssna till de 400
              000 människor som går arbetslösa runt om i Sverige. De kan berätta
              för er att regeringens prioriteringar inte fungerar. Ni borde
              lyssna till de nästan 100 000 unga människor som i dag går arbetslösa.
              De kan berätta för er att det behövs en ny jobbpolitik i Sverige.
            </seg>
            <seg xml:id="i-d5b928de87ba5555-0">
              Herr talman! Arbetslöshet är alltid ett stort slöseri. Det är
              dyrt för den enskilde, kostsamt för nära och kära men också en
              förlust för oss alla och samhället. Det som står oss dyrast är
              egentligen den förlorade potentialen, att vi inte tar tillvara
              alla människors vilja och förmåga till arbete.
            </seg>
            <seg xml:id="i-9a4364a62db89ba8-0">
              Jesper är 27 år och bor i Sigtuna. Tidigare var han långtidsarbetslös
              och levde på försörjningsstöd. Dagarna och veckorna gled ihop,
              och till slut kände han sig helt värdelös. Ett politiskt beslut
              förändrade Jespers liv. Han fick ett resursjobb och anställdes
              i kommunen.
            </seg>
            <seg xml:id="i-f4393004c0db8aee-0">
              Nu får han användning för sina talanger i köket. Han jobbar och
              stormtrivs på Nyborgens förskola i Sigtuna. Både han och hans
              chefer är helt övertygade om att han kommer att få ett nytt jobb
              efter detta jobb. Det har betytt oerhört mycket för honom att
              få det arbetet. Han har fått tillbaka det allra viktigaste, sitt
              självförtroende.
            </seg>
            <seg xml:id="i-1e0ef5705e0742de-0">
              Ett beslut kan förändra en människas liv. Tänk på hur mycket
              det skulle betyda för de 30 000 människor som regeringen har gömt
              undan i fas 3 där de förbjuds att göra riktiga arbetsuppgifter
              och inte får ett riktigt arbete. Tänk om vi skulle kunna ge dem
              riktiga arbetsuppgifter, riktiga jobb och en riktig lön.
            </seg>
            <seg xml:id="i-daadb47400b9db2e-0">
              Vi socialdemokrater står upp för våra värderingar. Alla kan växa
              genom utbildning och arbete. Alla jobb behövs. Alla människor
              räknas. Därför är vårt besked tydligt. Vi kommer att avskaffa
              fas 3 och ge de 30 000 människor som finns där i dag riktig utbildning
              eller arbete.
            </seg>
            <seg xml:id="i-55e0f202858d1e9b-0">
              Herr talman! Framtiden vinns eller förloras i skolan. Jag tror
              att det finns ganska många föräldrar och lärare som hade förhoppningar
              på regeringen. När ni tillträdde trodde de att man nu skulle styra
              upp skolan, skapa lite ordning och reda, och nu skulle ungarna
              lära sig mer i klassrummet.
            </seg>
            <seg xml:id="i-403b3280474c62c2-0">
              Efter sex år med Jan Björklunds skola är det inte bara elevernas
              betyg som faller utan också utbildningsministerns. I Lärarnas
              tidning får utbildningsministern betyget 1,5 av 5 möjliga av Sveriges
              lärare: icke godkänt, det duger inte.
            </seg>
            <seg xml:id="i-ea826b8f7968cf20-0">
              Vi måste ställa högre krav än så på svensk utbildningspolitik.
              Vi socialdemokrater har med kritiska ögon granskat vår egen politik.
              Vi har gjort ett rejält omtag och kommit fram till att Sverige
              måste investera kraftfullt och klokt i en bättre skola.
            </seg>
            <seg xml:id="i-ff6643089034daad-0">
              Det vi vet av forskningen är att det finns ingenting som betyder
              så mycket för elevernas resultat i skolan som att de möter en
              riktigt bra och engagerad lärare. Därför investerar vi stort i
              lärarnas fortbildning. Vi investerar i det pedagogiska ledarskapet
              för Sveriges rektorer.
            </seg>
            <seg xml:id="i-315fbb9dc0307dfa-0">
              Men vi vet också av forskningen att det betyder något hur stora
              klasserna är och att det betyder mest för de minsta barnen hur
              stora klasserna är. Därför investerar vi 2 miljarder kronor i
              mindre klasser i lågstadiet och förskoleklassen så att barnen
              får mer tid med sin lärare och kan lära sig mer så att vi får
              ett bättre skola.
            </seg>
            <seg xml:id="i-b71f36b4d7681ed3-0">
              Vi tar det också ett steg längre. Vi säger att förskoleklassen
              borde bli obligatorisk. Alla barn borde gå i förskoleklassen så
              att vi får en tioårig skolplikt. Vi vet av forskningen att tidiga
              insatser för barns lärande innebär att fler barn lär sig och klarar
              sitt liv ännu bättre. Det är ett bra beslut som Sveriges riksdag
              skulle kunna fatta.
            </seg>
            <seg xml:id="i-daba63da34177cee-0">
              Om man menar allvar med att förbättra svensk skola måste man
              satsa på de små barnen och stimulera dem under hela deras skolgång.
              Detta är en möjlighet att få skolan att förbättras.
            </seg>
            <seg xml:id="i-1468eae9c290d41a-0">
              Vi har i vårt budgetalternativ finansierat ett miljardprogram
              för en världsledande skola. Vi har gjort vår hemläxa. Socialdemokratin
              väljer framtiden.
            </seg>
            <seg xml:id="i-bbaecc3fb5c7279d-0">
              Herr talman! Man kan inte beskylla regeringens utbildningspolitik
              för att vara särskilt framtidsinriktad. I stället för att höja
              kunskapskraven presenterar regeringen nu det ena förslaget mer
              bakåtsträvande än det andra. Först kom subventionerad läxhjälp,
              men bara till de föräldrar som har råd att göra ett skatteavdrag.
              Här går en tydlig skiljelinje mellan oss och regeringen. Vi socialdemokrater
              garanterar läxhjälp till alla elever.
            </seg>
            <seg xml:id="i-2477f9e479334939-0">
              Sedan kom Björklunds ettåriga gymnasieskola. Skoltrötta elever
              ska i framtiden inte mötas med höga förväntningar och stöd utan
              med lägre kunskapskrav. Problemet för regeringen är att arbetsgivarna
              sågar förslaget.
            </seg>
            <seg xml:id="i-365222b5ff757b5e-0">
              Herr talman! Listan på arbetsgivarorganisationer som dömer ut
              en ettårig gymnasieutbildning är så lång att jag inte skulle hinna
              läsa upp alla namn. Det är frisörföretagen, butikerna, åkeriföretagen,
              tapetserarmästarna, golvbranschen och entreprenörsföretagen ingen
              tror på detta! Vi socialdemokrater håller med företagarna. Vi
              tycker inte heller att man ska utbilda ungdomar rakt ut i arbetslöshet.
            </seg>
            <seg xml:id="i-81410dc46e30acd4-0">
              Herr talman! Nu har det gått sex år med den här regeringen, och
              verkligheten har blivit deras värsta fiende. Jag misstänker att
              de borgerliga partiledarna i debatten kommer att försöka flytta
              fokus bort från att arbetslösheten ökar, bort från att skolresultaten
              sjunker och bort från att klyftorna ökar. Regeringspartierna vill
              i stället tala om oppositionen och vad som kanske kan hända om
              två år. Men jag tror att de flesta som lyssnar på debatten är
              mer intresserade av att höra svaren på vad ni vill göra för att
              vända utvecklingen i Sverige.
            </seg>
            <seg xml:id="i-a0486e47c326c233-0">
              Jag vill avsluta med två frågor till statsministern. Förra gången
              vi debatterade i denna kammare valde ni bort skolan för krogmomsen.
              Den här gången väljer ni bort skolan för bolagsskattesänkningen.
              Varför väljer statsministern gång på gång bort skolan? Den andra
              frågan gäller arbetslösheten, som nu är högre än när ni tillträdde.
              Långtidsarbetslösheten har ökat med 30 procent. När ska er politik
              ge resultat, statsministern? När kommer jobben, Fredrik Reinfeldt?
            </seg>
          </u>
          <note type="speaker" xml:id="i-48e286bf598e5876-0">
            Anf. 3 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-0">
            <seg xml:id="i-de9b6624e4fa1459-0">
              Herr talman! Vi har i varje budget satsat mer på skolan. Varje
              elev i grundskola och gymnasieskola har fått ökade resurser över
              alliansregeringens tid vid makten. Utanförskapet har minskat med
              över 200 000 sedan alliansregeringen tillträdde. Ni osynliggjorde
              människor genom stora förtidspensioneringar. Vi har brutit denna
              utveckling.
            </seg>
            <seg xml:id="i-e48cf579ae5251b9-0">
              Den teknik som Mikael Damberg använder att inte tala om det som
              står i Socialdemokraternas motion är lite vansklig. Han berättar
              inte om den politik som Socialdemokraterna står för: att profilera
              miljonerna men skippa miljarderna. Jag tror inte på den ingången
              till att debattera, Mikael Damberg. Det är bättre att stå upp
              för det som står att läsa i era dokument.
            </seg>
            <seg xml:id="i-db648f1f62307299-0">
              Ni har 30 miljarder i höjda skatter och avgifter på produktion,
              arbete och företagande, framför allt för unga. Bara en tiondel
              av detta förs tillbaka till företagande för att underlätta förutsättningarna
              för arbete. Det är en gigantisk utbyggnad av bidragssystemen.
              Stå upp för er politik! Berätta om den! Profilera inte miljonerna,
              utan tala om miljarderna! Berätta för svenska folket vad ni föreslår!
            </seg>
            <seg xml:id="i-0a977ace39711125-0">
              Detta är inte det enda problemet med er budgetmotion. Den är
              också svår att räkna på. Det kan synas tekniskt, men ni redovisar
              bara inkomster och utgifter för ett år. Det har ni inte gjort
              tidigare. Miljöpartiet och Vänsterpartiet gör det för tre och
              fyra år. Budgetmotionen är faktiskt på fyra år. Ni bryter inte
              ned era utgiftsförslag inom varje utgiftsområde. Det har ni gjort
              tidigare, och det gör era samverkanspartier. Ni anger inga beräkningar
              för den offentliga sektorns finanser, ingenting för kommunsektorns
              finanser och inget om statsbudgetens saldo eller statsbudgetens
              utveckling. Det har ni gjort tidigare, men det har ni slutat med.
              Det gör Miljöpartiet och Vänsterpartiet. Ni anger inte om era
              efterfrågestimulanser, som är rätt omfattande a-kassa, sjukförsäkring,
              sänkt avgift för medlemskap i a-kassa och så vidare är tillfälliga
              eller permanenta. Man brukar ange om det är tillfälligt.
            </seg>
            <seg xml:id="i-01dd8c1bf0f59146-0">
              För vem är detta ett problem? Det är ett problem för svenska
              folket, för det är på denna budget Socialdemokraterna gör anspråk
              på att regera Sverige. Den är helt ofärdig, och den är i det närmaste
              ogenomtränglig.
            </seg>
            <seg xml:id="i-e6cadf17b03970d2-0">
              Jag har en fråga: Har ni kompenserat kommuner och landsting och
              stat för att ni höjer arbetsgivaravgiften för unga i år? Det hade
              ni inte gjort förra året.
            </seg>
          </u>
          <note type="speaker" xml:id="i-5cc31d1954262c0f-0">
            Anf. 4 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-1">
            <seg xml:id="i-156103445e25903d-0">
              Herr talman! Svaret på frågan är ja.
            </seg>
            <seg xml:id="i-73002f0906359bf6-0">
              Jag måste bara säga en sak först, herr talman: Jag var lite avundsjuk
              på statsministern i går. Tänk att få vara på plats på Olympiastadion,
              se fotbollen och se att man ligger under med 40 och vänder det
              på en halvtimme! Alla vi som älskar fotboll skulle ha velat vara
              på plats, vill jag säga. Men det finns också en lärdom att dra
              av detta, tror jag. Om man ligger under med 40 i halvtid kan man
              inte fortsätta att spela i andra halvlek som man spelade i första
              halvlek. Då måste man tänka nytt.
            </seg>
            <seg xml:id="i-9814bcbd3ff372bc-0">
              Efter sex år är arbetslösheten högre än när du tillträdde, Fredrik
              Reinfeldt. Långtidsarbetslösheten har ökat med nästan 300 procent.
              Långtidsarbetslösheten för unga människor har stigit med 700 procent.
              Sysselsättningsgraden har sjunkit. Men regeringen låtsas som om
              ingenting har hänt. Nu slår varselvågen in mot Sverige, och statsministern
              säger: Jag ska fortsätta på precis samma sätt som förut!
            </seg>
            <seg xml:id="i-d298fb6bad34a453-0">
              Det är någonting märkligt med det. Jag tror att det behövs ett
              nytänk. Det verkar som att statsministern inte är förmögen att
              tänka nytt kring de åtgärder som både verkligheten och forskarna
              säger inte fungerar. Låt oss göra någonting annat! I mitt anförande
              föreslog jag en lång rad åtgärder som skulle få fart på jobben
              och som skulle stärka Sveriges konkurrenskraft men också bekämpa
              arbetslösheten här och nu. När kommer jobben, statsministern?
            </seg>
          </u>
          <note type="speaker" xml:id="i-877352b0e10ca7d5-0">
            Anf. 5 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-1">
            <seg xml:id="i-64aff62d3bb8df4a-0">
              Herr talman! Jag ska återkomma i mitt anförande till att också
              jag ser behov av att ta in hur varsel påverkar Sverige. Det måste
              man alltid vara beredd att göra.
            </seg>
            <seg xml:id="i-99ebb0c67d83eae9-0">
              Min kritik mot Mikael Damberg är att han står och talar om annat
              än det som står i Socialdemokraternas motion. Det är att vilseföra
              svenska folket. Berätta om det som står där! Vi förstår behovet
              av att profilera det som sägs i miljoner medan ni döljer miljarderna.
              Det är inte hållbart. Socialdemokratin måste börja tala om det
              som står i era motioner.
            </seg>
            <seg xml:id="i-1fc1da19f5ef599a-0">
              Mikael Damberg säger: Svaret är ja. Vi har kompenserat! Det går
              inte siffermässigt att följa detta, men det står i texten. Då
              kommer det intressanta. Ni har alltså kompenserat fördubblad arbetsgivaravgift
              för unga för kommun, landsting och stat, men inte för den privata
              sektorn för det kan de gott ha! Där sysselsättningsökningen har
              kommit sedan 2006 med över 200 000 fler sysselsatta ser socialdemokratin
              inga som helst problem att isolerat öka kostnaderna för att anställa
              unga. Varför har ni kompenserat landsting, kommuner och stat?
              Vad är skillnaden mot den privata sektorn?
            </seg>
          </u>
          <note type="speaker" xml:id="i-2c26e631e3ebd8c0-0">
            Anf. 6 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-2">
            <seg xml:id="i-8b4e908cd0a0d364-0">
              Herr talman! Jag vill börja med att säga att statsministern och
              regeringspartierna ägnar enorm kraft åt att tricksa med siffror.
              De omvandlar en sänkning på 8 miljarder kronor av bolagsskatten
              till en skattehöjning. Så kan vi inte föra en politisk debatt
              i Sverige. Jag tror att det är viktigt att se att statsministern
              försvarar skatteundantag som verkligheten har visat inte fungerar.
            </seg>
            <seg xml:id="i-e236b87c50b6adc6-0">
              Då måste man, om man lever i verkligheten, fundera över detta:
              Om det här inte har fungerat, och om den politik vi nu har fört
              inte har gett de jobb vi trodde att den skulle göra och hoppades
              på kanske man ska ompröva den och göra någonting annat. Rikta
              insatserna till de ungdomar som behöver det! Inrätta inte ett
              förbud för ungdomar att få insatser från Arbetsförmedlingen de
              första tre månaderna, utan garantera i stället unga människor
              jobb eller utbildning inom sex månader, som vi föreslår! Vänd
              på perspektivet! Gör nya insatser för de unga människor och de
              arbetslösa som skulle behöva det!
            </seg>
            <seg xml:id="i-2779d782301cfaea-0">
              Det är en smartare politik. Inför mer av näringspolitik i Sverige!
              När vi ser att varselvågen slår mot landet måste Sverige ta nya
              initiativ. Vi vill bjuda in regeringen: Lägg fram förslaget om
              korttidsarbete och introduktionsjobb nu! Vänta inte i två år på
              det! Så kan vi möta krisen starkare tillsammans.
            </seg>
          </u>
          <note type="speaker" xml:id="i-ba02a6cf5eacf816-0">
            Anf. 7 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-0">
            <seg xml:id="i-c6b842f1a9c4f232-0">
              Herr talman! Jag får gratulera Mikael Damberg till ett passionerat
              tal om innovation, utbildning och vikten av att bygga Sverige
              starkt genom att satsa på de unga och på innovationskraften.
            </seg>
            <seg xml:id="i-5879953aee02c11b-0">
              Jag skulle också vilja ta upp ett annat tema som knyter an till
              det du talade om att alla behövs. För ett par veckor sedan såg
              vi bilden av Ali som sydde ihop sin mun i protest mot att han
              höll på att bli utvisad från Sverige till Italien, där det hade
              begåtts övergrepp mot honom som flykting.
            </seg>
            <seg xml:id="i-6331680205d309be-0">
              Socialdemokraterna har lagt grunden för mycket av den migrationspolitik
              och den lagstiftning som vi fortfarande hanterar i dag. Jag tycker
              därför att det är relevant att ställa två frågor till Mikael Damberg.
              Anser Socialdemokraterna, som Miljöpartiet, att Sverige ska använda
              de möjligheter som finns i EU-regelverket att sluta avvisa unga,
              barn och människor som befinner sig i samma situation som Ali
              till Italien när de inte ska få uppehållstillstånd här?
            </seg>
            <seg xml:id="i-be1ec3abf8c6f6f7-0">
              Nästa fråga handlar om att Socialdemokraterna tidigare har vägrat
              att ge papperslösa rätt till vård. Nu när ni befinner er i opposition
              har vi hört lite andra tongångar. Det framgår av era motioner
              att ni står bakom reformen när det gäller barn. Men var står egentligen
              Socialdemokraterna i frågan när det gäller vuxna papperslösas
              och gömdas rätt till vård på åtminstone lika villkor som de asylsökandes?
            </seg>
            <seg xml:id="i-b5ac96ee3bb37c0b-0">
              Jag skulle vilja säga att det är en angelägen fråga. Tack vare
              den migrationspolitiska överenskommelse som Miljöpartiet har träffat
              med regeringen kommer vi här i kammaren att under året få ta ställning
              till ett regelverk där vi ger papperslösa och gömda människor
              i Sverige rätt till en grundläggande vård i vårt moderna välfärdsland.
            </seg>
          </u>
          <note type="speaker" xml:id="i-6138632370db353e-0">
            Anf. 8 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-3">
            <seg xml:id="i-082a9febf9e769b2-0">
              Herr talman! Flyktingpolitiken engagerar och berör, inte minst
              nu när vi ser hur fruktansvärt många människor tvingas fly undan
              krig i Syrien och på andra ställen runt om i världen. Dessa människor
              söker också sin fristad i Sverige och har rätt att få den. Det
              är en fråga som handlar om människovärde och respekt för andra
              människor. Det är viktigt att man ser över de regelverk som finns
              för att se att de följs, men jag är lite förvånad över att Miljöpartiet
              ställer frågan om migrationspolitiken till mig.
            </seg>
            <seg xml:id="i-85f2ae221caa27e4-0">
              Det är Miljöpartiet som nu har ingått ett samarbete med regeringen.
              Det är väl ni som ska reda ut hur de här reglerna ska se ut. Ställ
              gärna den frågan till de borgerliga! Eller ni kanske har interna
              diskussioner om detta. Du vet likaväl som jag, Åsa Romson, att
              vi vill förändra regelverket eftersom vi tycker att det har blivit
              för strikt när det gäller vilka som har rätt att stanna i Sverige.
              Vi vill inte minst se över de ömmande skälen som ska kunna vara
              en väg in i Sverige när ingenting annat hjälper.
            </seg>
            <seg xml:id="i-4e492236616618db-0">
              Det här är viktiga frågor för oss, men jag tror att du ska ställa
              dem till regeringen. Jag har inte sett det förslag om de papperslösa
              som du ställer frågan om. Vi har, precis som du säger, förflyttat
              vår position. Vi har tänkt till om de papperslösa eftersom vi
              ser att de lever i en mycket utsatt situation, men vi har fortfarande
              inte sett det förslag som regeringen och Miljöpartiet ska presentera.
              Vi vet inte om det är tillräckligt långtgående. Vi vet inte om
              det är tillräckligt genomtänkt. Vi kommer att titta på det förslaget
              med stort intresse, men vi har fortfarande inte sett det.
            </seg>
          </u>
          <note type="speaker" xml:id="i-388227054c074cb2-0">
            Anf. 9 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-1">
            <seg xml:id="i-b36c3d3ddffb84be-0">
              Herr talman! Det finns ingenting som gläder oss i Miljöpartiet
              så mycket som när vi kan få partier att förändra sig i en mer
              humanitär och mänsklig riktning. Därför välkomnar vi naturligtvis
              att Socialdemokraterna i opposition har lyckats förflytta flera
              av sina positioner på det migrationspolitiska området. Men vi
              är lite oroliga för att just ni slipper den debatt som ofta förs
              mellan andra partier här i kammaren om hur vi i realiteten ska
              göra det mänskligt och människovärdigt att komma till Sverige,
              söka skydd, söka en återförening med sin familj och skapa ett
              liv där man ser en framtid.
            </seg>
            <seg xml:id="i-111f92d2754aec61-0">
              Många av de regler som vi har att hantera kommer från en regering
              som ditt parti har ingått i och som vi har fört många diskussioner
              med, Mikael Damberg. Det är inte irrelevant vilka förslag som
              kommer hit och på vilket sätt den här kammaren kan enas brett
              och över partigränserna. Alliansregeringen och Miljöpartiet har
              ganska ingående beskrivit förslaget när det gäller rätten till
              vård för papperslösa i budgeten. Vi skulle välkomna om Socialdemokraterna
              helhjärtat omslöt det förslaget och inte bara var lite luddiga
              i sin motion med att barnen räknas men inte de vuxna.
            </seg>
          </u>
          <note type="speaker" xml:id="i-1984ae3b32174a9d-0">
            Anf. 10 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-4">
            <seg xml:id="i-4080e60c6603891d-0">
              Herr talman! Vi har läst budgeten med intresse, men vi väntar
              på det konkreta förslaget. Vi vill gärna se det innan vi säger
              ja eller nej till ert förslag. Det blir intressant att läsa det
              när ni väl lägger fram det.
            </seg>
            <seg xml:id="i-0056a79f990e2bf5-0">
              Nu får jag inte ställa frågor, men man kan ju undra hur Miljöpartiet
              känner för den ordning vi har i Sverige i dag och som ni är ansvariga
              för. Miljöpartiet kan inte helt frigöra sig från ansvaret för
              den politik som man nu säger sig vilja understödja. Det blir lite
              grann att både ha kakan och äta den.
            </seg>
          </u>
          <note type="speaker" xml:id="i-27169eadea3ae362-0">
            Anf. 11 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-2">
            <seg xml:id="i-dec51ae9c629af82-0">
              Herr talman! Jag är ledsen, men Mikael Damberg får nog finna
              sig i att vi i replikskiftena på Dambergs anförande också ställer
              frågor om Socialdemokraternas alternativ. Jag tycker att Mikael
              Dambergs inledning var en bra beskrivning av några av de utmaningar
              som Sverige står inför. Det kommer varsel nu på löpande band.
              Den europeiska skuldkrisen får följdeffekter i Sverige som vi
              knappt kan värja oss emot men som vi måste hantera. Så långt är
              vi helt överens. Det är dock inte den som beskriver problemen
              mest högljutt som vinner, utan det gör den som redovisar de bästa
              åtgärderna, Mikael Damberg. Det är därför man måste granska de
              åtgärder ni föreslår.
            </seg>
            <seg xml:id="i-8d4e06ebe613adbe-0">
              Det är ovedersägligen så att i den budgetmotion ni lägger fram
              föreslår ni skattehöjningar för företag i Sverige med tiotals
              miljarder. Den enskilt största åtgärden ni föreslår, och statsministern
              nämnde den också, är en höjning av arbetsgivaravgifterna för ungdomar
              med 16 miljarder brutto. 16 miljarder ska läggas på arbetsgivare
              som anställer ungdomar.
            </seg>
            <seg xml:id="i-3da857498ad3b75a-0">
              Vi säger att om man gör det kommer det att drabba människor.
              Fler människor kommer att stå utan jobb, och ungdomar kommer att
              få sparken. Då säger ni att så är det inte alls, det är ineffektivt
              och det får inga effekter. Jag häpnade när jag hörde Mikael Dambergs
              svar på Fredrik Reinfeldts fråga om ni ska kompensera kommunerna.
              Låt mig i all ödmjukhet ställa denna fråga, Mikael Damberg: Om
              höjda arbetsgivaravgifter på 16 miljarder inte får några som helst
              effekter, varför kompenserar ni då kommunerna?
            </seg>
          </u>
          <note type="speaker" xml:id="i-3fd7e3608de40a20-0">
            Anf. 12 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-5">
            <seg xml:id="i-e0a8264f386fae58-0">
              Herr talman! Jag tror att det är oerhört viktigt att se att med
              den kris som nu slår mot Sverige kommer kommunerna att vara i
              ett mycket bekymmersamt läge. Det här är ett sätt för oss att
              kompensera kommunerna och ge dem mer pengar än vad regeringen
              gör. Vi gör det på flera olika sätt genom stora skolsatsningar,
              genom stora satsningar på förskolan och genom satsningar på äldreomsorgen.
              Det är viktiga satsningar som kommunerna behöver för att klara
              den här krisen. Det här är ett sätt att göra det på.
            </seg>
            <seg xml:id="i-bd3410cdfcace5c8-0">
              Jag vill fundera lite grann på verkligheten. Det blir ju väldigt
              teoretiskt. Jan Björklund säger att man ska utvärderas efter de
              åtgärder man beskriver. Ja, så är det, men man ska också utvärderas
              efter de resultat man levererar. Är Jan Björklund nöjd med sysselsättningsutvecklingen
              för unga människor i Sverige? Arbetslösheten har ökat det senaste
              året. Kan det inte finnas andra insatser än de som ni föreslår
              som behöver göras för att unga människor ska få jobb? De unga
              människor som saknar gymnasieutbildning i Sverige i dag får inga
              jobb. Det spelar ingen roll hur arbetsgivaren ser ut om man inte
              har gymnasieutbildningen på plats.
            </seg>
            <seg xml:id="i-a2d8288896e57a34-0">
              Därför vill vi införa ett utbildningskontrakt som gör att alla
              unga människor garanteras en gymnasieutbildning. Det är mycket
              svårt för unga människor att få jobb om de inte har erfarenhet.
              Därför vill vi införa möjligheter till praktik, traineeplatser
              och arbete för unga människor så att ingen ung människa ska behöva
              gå arbetslös i mer än sex månader. Det handlar om en garanti som
              innebär att unga människor ska få utbildning eller arbete inom
              sex månader när de går arbetslösa. Det är ett sätt att ge de här
              unga människorna en möjlighet att komma tillbaka.
            </seg>
            <seg xml:id="i-beb27b9a13ed3f5b-0">
              Så kan man också jobba. Det ser inte ni. Ni lämnar unga människor
              med svaret att ni en gång i tiden har genomfört ett skatteundantag.
              Det har inte fungerat, men ni gör ingenting annat för att komma
              till rätta med den ungdomsarbetslöshet som nu ökar. Långtidsarbetslösheten
              för unga människor har ökat med 700 procent under den tid som
              ni har haft makten. Är det inte så, Jan Björklund, att om man
              har gjort någonting som inte fungerar kanske man ska stanna upp
              och tänka till en gång till?
            </seg>
          </u>
          <note type="speaker" xml:id="i-c7b2d992ef740f19-0">
            Anf. 13 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-3">
            <seg xml:id="i-87afeec02c1d4727-0">
              Herr talman! Jag tror att alla åhörare noterade att Mikael Damberg
              lyckades dra över sina 120 sekunder utan att tillnärmelsevis försöka
              svara på min fråga. Han återupprepade sitt inledningsanförande
              i miniatyrformat i stället.
            </seg>
            <seg xml:id="i-061317344f7a581c-0">
              Jag tar frågan en gång till för säkerhets skull. Jag kan lämna
              över den skriftligt om det behövs. Ni säger att höjda arbetsgivaravgifter
              inte spelar någon roll för Sveriges arbetsgivare. Det är därför
              ni kan göra detta. Vi säger att det kommer att spela roll. Arbetsgivarna
              får mindre pengar att anställa människor för. Ni säger att det
              inte spelar någon roll och att det inte kommer att påverka sysselsättningen
              ett dugg, men ändå finner ni anledning att kompensera kommunerna
              för detta. Mikael Damberg började tala om andra statsbidrag till
              kommunerna, men det var inte det jag frågade om. Ni vill uttryckligen
              kompensera kommunerna för de höjda arbetsgivaravgifterna. Det
              var det Damberg sade. Det står i er budgetmotion. Det är korrekt.
              Ni vill göra det. Kommunerna skulle bli jätteglada för det eftersom
              de annars skulle få mycket höga utgifter och få sparka folk. Höjda
              arbetsgivaravgifter innebär att färre kan anställas. Om det gäller
              i kommunal sektor gäller det även i privat sektor, Mikael Damberg.
              Du får en chans till. Varför kompenserar ni kommunerna när det
              inte behövs eftersom det ni föreslår inte ger några effekter?
            </seg>
          </u>
          <note type="speaker" xml:id="i-87b7846bd58f7c64-0">
            Anf. 14 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-6">
            <seg xml:id="i-f0416aa206c53010-0">
              Herr talman! Jag tror att alla som lyssnar noterar att regeringspartierna
              nu argumenterar hejdlöst för en politik som inte har fungerat.
              Det skulle de kunna göra om den politiken hade gett resultat,
              att jobben hade kommit och att unga människor hade fått de jobb
              som Jan Björklund tror att de har fått genom det här skatteundantaget.
              Nu har det inte kommit några jobb, och då måste man fundera över
              om detta kanske inte var lösningen.
            </seg>
            <seg xml:id="i-1147ef23abd997ad-0">
              Många unga människor saknar en gymnasieutbildning, och vi garanterar
              en gymnasieutbildning. Det väljer du bort i ditt budgetalternativ,
              därför att du väljer att satsa på bolagsskatten.
            </seg>
            <seg xml:id="i-afb34be40d054096-0">
              Vi säger att unga människor ska garanteras jobb eller utbildning
              inom sex månader, men det väljer du bort. I stället har regeringen
              valt att införa ett aktivitetsförbud på arbetsförmedlingarna de
              första tre månaderna för unga människor.
            </seg>
            <seg xml:id="i-60da3ac6fc831e09-0">
              Vi säger att sju av tio företag runt om i Sverige i dag har svårt
              att rekrytera arbetskraft därför att de inte hittar rätt kompetens.
              Då väljer regeringen att dra ned på högskoleplatserna de kommande
              åren med 20 000 platser i stället för att bygga ut utbildningssystemet
              så att unga människor kan få en adekvat utbildning, en bristutbildning
              eller en yrkesutbildning, för att kunna ta de jobb som trots allt
              finns i Sverige. Här går en skiljelinje i synen på vad som skapar
              jobb i Sverige.
            </seg>
          </u>
          <note type="speaker" xml:id="i-b0969f0e8779720e-0">
            Anf. 15 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-4">
            <seg xml:id="i-32706b5ecd53fd37-0">
              Herr talman! Precis som Mikael Damberg sade i sitt inledningsanförande
              förekommer det varsel. Människor känner oro, och företagen skär
              ned runt om i landet. Under de senaste veckorna har vi hört att
              detta sker överallt, från Säffle och Glasriket till Luleå och
              Oxelösund. Därför är det så häpnadsväckande att Mikael Damberg
              i sitt inledningsanförande inte nämner de största kostnadsposterna
              i Socialdemokraternas budget!
            </seg>
            <seg xml:id="i-a497569ceabf5136-0">
              Den här regeringen har lagt fast en offensiv investeringsbudget
              på grund av den oro som finns, på grund av de nedskärningar som
              nu görs och på grund av den lågkonjunktur som Sverige faktiskt
              befinner sig i. Vi har lagt fast en investeringsbudget för jobb,
              skola, infrastruktur och forskning satsningar som Socialdemokraterna
              faktiskt tycker är för mycket. Det är satsningar som man tycker
              är oansvariga och vidlyftiga.
            </seg>
            <seg xml:id="i-2176ac084b89de60-0">
              Det är lite märkligt med Socialdemokraternas politik, tycker
              jag. Man snackar om de små miljonerna men glömmer bort de stora
              miljarderna som man håvar tillbaka i höjd skatt.
            </seg>
            <seg xml:id="i-0ecd8ea2331d7070-0">
              I ett halvår har nu Socialdemokraterna pratat lite grann om näringslivet
              och innovationer, men när man läser budgeten ekar den här berömda
              affärsplanen väldigt tomt. I svenskt mästerskap i skattehöjning
              mot det svenska näringslivet vinner nu Stefan Löfven. Förra årets
              sossebudget innehöll 22 miljarder i skattehöjningar för det svenska
              näringslivet. Löfven slår till hårt, lägger till ytterligare miljarder
              och är nu uppe i 30 miljarder.
            </seg>
            <seg xml:id="i-2e90bbeb3cb5ce17-0">
              Jag vill därför fråga Mikael Damberg: Är det rimligt i tider
              av oro, lågkonjunktur och varsel att lägga på en kostnadssmäll
              på 30 miljarder för dem som skapar jobben i Sverige? Det är de
              facto vad det innebär med Socialdemokraternas budget. Varför ger
              ni miljoner till det svenska näringslivet men tar tillbaka miljarder
              från de företag och de arbetare som berörs?
            </seg>
          </u>
          <note type="speaker" xml:id="i-be8b61f65ba52f0b-0">
            Anf. 16 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-7">
            <seg xml:id="i-e23163b4545a8bdf-0">
              Herr talman! Jag tror att regeringspartierna ska vara försiktiga
              med att tricksa alltför mycket med siffrorna. Om en skattesänkning
              på 8 miljarder på bolagsskatten ska beskrivas som en skattehöjning
              i Sverige försvinner alla valörer för politikens besked. Jag tror
              att man ska vara försiktig när man räknar. Jag tycker att man
              ska vara tydlig när man räknar. Den enda förnyelse som jag ser
              i regeringens politik är väl att man har återgått till att göra
              som på Bo Lundgrens tid och lånar till skattesänkningar. Det är
              det som vi har kritiserat. Man ska göra större investeringar,
              och därför finansierar vi våra investeringar. Vi gör enorma investeringar
              i skola, utbildning och jobb men också i riktig näringspolitik.
            </seg>
            <seg xml:id="i-60abc9a0aa080dcb-0">
              Jag hade förväntat mig att Annie Lööf skulle tala om näringspolitik
              och prata mer om vad man egentligen borde göra. Jag hoppas att
              det kommer i ditt anförande senare.
            </seg>
            <seg xml:id="i-7af4389a4e1c0e7e-0">
              Vi har, i mitt anförande, presenterat frågan om forskning och
              innovationer, inkubatorer, riskkapital, kapitalförsörjning, marknadskompletterande
              investeringsfonder och initiativ för offentlig upphandling allt
              det som vi vet faktiskt ger resultat för företag som vill växa
              och anställa. Framför allt är den andra sjuklöneveckan viktig,
              då den betyder mycket för små och medelstora företag.
            </seg>
            <seg xml:id="i-4cda9324a25086fc-0">
              Annie Lööf, det ligger en bevisbörda på regeringen att faktiskt
              leverera resultat och inte bara en massa ord!
            </seg>
            <seg xml:id="i-73d792a71e6bece9-0">
              Jag vill ställa en fråga om varslen, för det kommer många sådana
              nu. Du är näringsminister, och det känns som att det är en viktig
              fråga att hantera för dig. När de här varslen slår mot Sverige
              blir många människor oroliga. Många riskerar att bli arbetslösa,
              och då vill de ha stöd, kanske i form av hjälp med en utbildning
              eller någonting annat. Kan du förklara, Annie Lööf, hur det kan
              komma sig att regeringen har sett till att Arbetsförmedlingen
              har betalat tillbaka 18 miljarder kronor de senaste åren trots
              att vi har 8 procents arbetslöshet?
            </seg>
            <seg xml:id="i-d2cd111b20c4e245-0">
              Din egen arbetsförmedling i Jönköpings län kommer antagligen
              att betala tillbaka pengar i år, trots att arbetslösheten växer.
              Kan du förklara det kloka i att arbetsförmedlingarna betalar tillbaka
              pengar till regeringen trots att arbetslösheten ligger på 8 procent
              i Sverige?
            </seg>
          </u>
          <note type="speaker" xml:id="i-84ef335f6b91f289-0">
            Anf. 17 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-5">
            <seg xml:id="i-83b7f11195d6b51d-0">
              Herr talman! Den här regeringen gör stora insatser vad gäller
              arbetsmarknadsutbildning och utbildningsinsatser i det reguljära
              utbildningssystemet såväl som genom Arbetsförmedlingens försorg.
              Det gör vi för att möta människors oro och möjlighet att utvecklas.
            </seg>
            <seg xml:id="i-e738c9c56b198c4e-0">
              Faktum kvarstår, Mikael Damberg, att ni lägger satsningar på
              det svenska näringslivet och innovationsklimatet. Jag vet det.
              Det är drygt 2 miljarder i satsningar som regeringen redan gör
              vad gäller inkubatorer, strategiska innovationsområden och liknande.
              Men problemet är att ni lägger ungefär 2,6 miljarder på svenskt
              näringslivsklimat men tar tillbaka 30 miljarder. Det är 14 miljarder
              på arbetsgivaravgifter för unga, ungefär 6 miljarder på restaurangmomsen
              och 8 miljarder på bolagsskatten.
            </seg>
            <seg xml:id="i-b330d248e6fd0228-0">
              Frågan som blir kvar är: Om Socialdemokraterna vill höja skatterna
              med 30 miljarder på ett år, vad har man då för ambition att höja
              skatten för det svenska näringslivet på en mandatperiod?
            </seg>
          </u>
          <note type="speaker" xml:id="i-05be354daf4bdb29-0">
            Anf. 18 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-8">
            <seg xml:id="i-ae4ad09cb30395f8-0">
              Herr talman! Det är en talande tystnad från näringsministern
              om varför arbetsförmedlingarna ska betala tillbaka pengar till
              staten när 8 procent går arbetslösa i Sverige. I ett läge då varslen
              haglar mot Sverige ska arbetsförmedlingarna, i stället för att
              kunna använda insatserna aktivt för de unga människor som går
              arbetslösa och i stället för att ge de människor som nu kommer
              att drabbas av arbetslöshet rejäla utbildningar och omställningsmöjligheter,
              betala tillbaka pengarna till Rosenbad. Det är ett märkligt besked
              från näringsministern att man inte tar de här frågorna på större
              allvar.
            </seg>
            <seg xml:id="i-114b40e9e51558cb-0">
              När det gäller näringspolitiken måste jag säga att det handlar
              om att göra saker och inte bara prata. Det handlar om att ta de
              här frågorna på stort allvar och faktiskt säga att regeringen
              som helhet tycker att innovation, forskningspolitik och strategisk
              samverkan med näringslivet är viktigt. Tyvärr har vi en regering
              som har kallat svenskt näringsliv för ett särintresse, som inte
              tycker att statsministern ska leda ett innovationsråd och som
              inte tycker att man ska jobba med strategisk samverkan mellan
              viktiga branscher och näringar i Sverige för att utveckla dem.
              Jag tycker att det är ett svaghetstecken för Sverige att vi har
              en så svag näringspolitik.
            </seg>
          </u>
          <note type="speaker" xml:id="i-8edb73f9c4642f8b-0">
            Anf. 19 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-0">
            <seg xml:id="i-507f33ea59a99660-0">
              Herr talman! Mikael Damberg gör stort nummer av de socialdemokratiska
              satsningarna på utbildning och skola. Han nämner läxhjälpen och
              säger: Vi garanterar läxhjälp till alla!
            </seg>
            <seg xml:id="i-d7ea0a7ce1e92b4d-0">
              Jag har tittat lite på vad de där 115 miljonerna ger, och det
              blir 22 öre per elev och dag. Jag vet inte om det förändrar särskilt
              mycket egentligen. Det är ett lovvärt initiativ, men tomma tunnor
              skramlar mest, brukar man ju säga.
            </seg>
            <seg xml:id="i-607955b289125683-0">
              Det var inte det som jag egentligen hade tänkt prata om, utan
              jag tänkte prata om en annan sak. Mikael Damberg säger att nu
              har man tänkt till om migrationspolitiken, och det är givetvis
              positivt att man tänker till. Vi har den senaste tiden bevittnat
              en debatt om just migrationspolitiken och särskilt Migrationsverkets
              stora problem med att hantera den situation som vi har just nu
              som är akut.
            </seg>
            <seg xml:id="i-4ae8ac5bf363c7d7-0">
              Det kommer många människor till Sverige, nämligen ungefär 1 200
              asylsökande varje vecka. Det är väldigt många människor. Prognosen
              för nästa år har skrivits upp till 50 000 asylsökande, och det
              kan komma ännu fler.
            </seg>
            <seg xml:id="i-a6d44cc3c673ec96-0">
              Det här innebär stora kostnader. Bland annat måste regeringen
              nu ta pengar från biståndsbudgeten för att lägga på bidrag och
              bostäder till nya invandrare som kommer och som dessutom många
              gånger saknar skyddsbehov.
            </seg>
            <seg xml:id="i-97ba59770b8dc7a5-0">
              Det saknas bostäder, vilket Migrationsverket slår larm om. Det
              finns inte plats i kommunerna. Det är redan mycket hög arbetslöshet
              bland utlandsfödda, i synnerhet bland utomeuropeiska invandrare.
              Vi har under året sett hur utbetalningarna av socialbidrag ökat
              ännu mer.
            </seg>
            <seg xml:id="i-7bf1b41df9a2e5ea-0">
              När jag, herr talman, läser Socialdemokraternas budgetmotion
              kan jag konstatera att man inte med ett enda ord belyser den akuta
              situationen. Ordet invandring finns över huvud taget inte med
              i den socialdemokratiska budgetmotionen trots att man nu, som
              Mikael Damberg säger, har tänkt till om migrationspolitiken.
            </seg>
            <seg xml:id="i-4ed46d0dd15af5d1-0">
              Jag vill fråga Mikael Damberg hur Socialdemokraterna egentligen
              ser på den akuta situation som råder. Vad har Socialdemokraterna
              för lösningar på den akuta situation som vi just nu ser?
            </seg>
          </u>
          <note type="speaker" xml:id="i-b1d9a9526a4cd6f1-0">
            Anf. 20 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-9">
            <seg xml:id="i-86185f0aad0667f3-0">
              Herr talman! Jimmie Åkesson och Sverigedemokraterna har ett standardsvar
              på alla samhällets problem, och det är att det är invandrarnas
              fel. Jag delar inte den analysen. Det är en magisk formel som
              ska lösa allt arbetslösheten, skolan, statsskulden och världsfreden.
              Jag tror inte att det ligger till på det sättet.
            </seg>
            <seg xml:id="i-16339f25c7cbc938-0">
              Problemet för Jimmie Åkesson är att det inte fungerar så. Verkligheten
              är att de människor som kommit till Sverige, som fått jobb, bildat
              familj, skapat sig en framtid, betalar skatt och bidrar till det
              svenska samhället. Det är en helt annan bild än den som Jimmie
              Åkesson ofta målar upp.
            </seg>
            <seg xml:id="i-467f8b1ad7803b53-0">
              Jimmie Åkesson säger att situationen är akut. Ja, situationen
              är verkligen akut i Syrien. Där bombar regimen sin egen befolkning,
              sätter in attackflyg mot sin egen befolkning. Det är en akut situation,
              och då måste man som medmänniska, oavsett vilket parti man tillhör,
              ställa sig frågan: Vad är Sveriges svar, Europas svar, världens
              svar till de människor som drabbas av krig i Syrien? Är det att
              vi låter dem vara kvar där, att vi inte har någonting att säga
              dem, att vi vänder bort ansiktet och låtsas som ingenting? Så
              kan man inte agera om man känner någon form av medmänsklighet.
            </seg>
            <seg xml:id="i-488bea549c48a485-0">
              Sedan finns det mycket att göra i Sverige, inte minst med tanke
              på hur jobbpolitiken fungerar här. Jag hade en sådan diskussion
              med regeringspartierna nyligen och tycker att regeringen gör alldeles
              för lite för att bekämpa arbetslösheten när vi vet att det är
              en fråga som betyder oerhört mycket för de människor som kommer
              till Sverige.
            </seg>
            <seg xml:id="i-db6e446ce7c85db9-0">
              Vi gör mycket stora investeringar i skolan. Jimmie Åkesson beskriver
              det med ett exempel på läxhjälp. Vi har förslag om mindre klasser.
              Vi har förslag om investeringar i lärare. Vi har förslag om investeringar
              i de skolor som har störst utmaningar. Vi föreslår investeringar
              i sommarskolor för de elever som halkar efter. Vi har ett stort
              program för investeringar i skolan, och det handlar inte bara
              om läxhjälp. Läxhjälp är dock ett viktigt förslag för att vända
              svensk skola. Jimmie Åkesson gör även detta till någon form av
              invandrarfråga. Jag begriper det inte.
            </seg>
          </u>
          <note type="speaker" xml:id="i-90d971a215b0f189-0">
            Anf. 21 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-1">
            <seg xml:id="i-f35c6accd0f70e29-0">
              Herr talman! Att jag lyfter upp exemplet läxhjälp beror på att
              det handlar om så oerhört lite pengar trots att man talar så mycket
              om det. Om de övriga satsningar på skolan som Mikael Damberg talar
              om är i samma omfattning ger jag inte mycket för den socialdemokratiska
              skolpolitiken.
            </seg>
            <seg xml:id="i-4bb013e65b6f00ee-0">
              När Mikael Damberg får en konkret fråga om hur Socialdemokraterna
              ser på migrationspolitiken, som han egentligen inte berör med
              ett enda ord i sin budgetmotion, kommer de vanliga flosklerna.
              Han tar upp situationen i Syrien, den mänskliga katastrofen i
              Syrien. Jag instämmer naturligtvis i beskrivningen av att situationen
              där är akut och att de problem vi har i Sverige kan verka ganska
              små i förhållande till de problem som finns i Syrien.
            </seg>
            <seg xml:id="i-1dad860efa371a92-0">
              Mikael Damberg efterlyser svar. Vilket är världens svar? Vilket
              är Sveriges svar? Sveriges svar på detta är just nu att regeringen
              tar pengar från biståndsbudgeten och lägger på mer invandring.
              Hur ser Mikael Damberg och Socialdemokraterna på den svenska migrationspolitiken
              i dag? Det är bland annat svaret på den frågan jag skulle vilja
              ha. Det svaret har jag inte fått, tyvärr.
            </seg>
          </u>
          <note type="speaker" xml:id="i-328319158421de8d-0">
            Anf. 22 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-10">
            <seg xml:id="i-701bf56a50f88d05-0">
              Herr talman! Om Sverigedemokraterna inte kan läsa budgeten och
              se att vi har 3 miljarder i satsningar på svensk skola och gör
              miljardinvesteringar i utbildningssystemet i övrigt ger jag inte
              mycket för hur ni läser budgetmotioner. Jag förutsätter att ni
              kommer att läsa våra kommittémotioner om migrations- och flyktingfrågor
              som vi också väckt. Där redogör vi exakt för hur vi ser på de
              frågor som Jimmie Åkesson tar upp i debatten.
            </seg>
            <seg xml:id="i-b6647af8a10f3c17-0">
              Här finns en fundamental skillnad som handlar om att Jimmie Åkesson
              helst inte vill tala om det som faktiskt skulle betyda något jobbpolitiken,
              skolpolitiken, hur vi ska hantera mottagandet i kommunerna, hur
              vi löser det, hur man jobbar med modersmålsstöd i skolan för de
              grupper som kommer till Sverige. Du har, Jimmie Åkesson, gång
              på gång röstat nej till de förslag som skulle underlätta integrationen
              i samhället. Du har valt bort investeringar i sådant som skapar
              jobb och en bättre skola för alla de barn som bor i Sverige.
            </seg>
            <seg xml:id="i-19cfb3e0560a04d5-0">
              Det är ett vägval man gör. Det beror på att man inte ser de människor
              som kommer till Sverige som en möjlighet, som en resurs, som någonting
              värt att satsa på, utan man ser människor som kommer från ett
              annat land bara som problem. Jag tror att man där väljer fel väg.
              Man måste se att de är människor som du och jag, och de förtjänar
              att ha samma rättigheter och skyldigheter i vårt land.
            </seg>
          </u>
          <note type="speaker" xml:id="i-9b7474a2ac9d4de8-0">
            Anf. 23 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-0">
            <seg xml:id="i-bb557e3817a5f5ee-0">
              Herr talman! Jag kan dela mycket av det som Mikael Damberg sade
              i sitt anförande. Vi står inför en akut kris i Sverige med ökande
              arbetslöshet. Det är dags att göra någonting åt det och inte skylla
              ifrån sig.
            </seg>
            <seg xml:id="i-0713c6ff72b7e4fa-0">
              Även om vi kan vara överens om mycket finns det också sådant
              som vi inte är överens om. Dit hör frågan om privata vinster i
              välfärden. Vi kan i dag se att Sverige blivit en experimentverkstad
              för privatiseringar där miljarder som skulle ha gått till skolan,
              äldreomsorgen och sjukvården i stället går till vinster i riskkapitalbolag.
              Det sker på bekostnad av bemanningen; personalen får arbeta hårdare
              när man är färre. Det sker på bekostnad av trygga jobb när de
              otrygga jobben blir fler. Och det sker på bekostnad av att det
              är vinstintresset, inte behoven, som får styra.
            </seg>
            <seg xml:id="i-d1a1d9b73462116d-0">
              Vi har tagit fram en modell för hur vi skulle kunna befria välfärden
              från vinstintresset, hur endast de verksamheter som återinvesterar
              sina överskott ska få verka på dessa områden och hur demokratiska
              beslut ska avgöra vart skattepengarna går. Liknande modeller har
              på skolområdet genomförts i Norge av våra systerpartier Arbeiderpartiet
              och Sosialistisk Venstre och fungerar såvitt vi kan se alldeles
              utmärkt.
            </seg>
            <seg xml:id="i-b003fbbda4c8fdf3-0">
              När vi presenterade förslaget i samband med årets Almedalsvecka
              sade du, Mikael Damberg, att förslaget inte går att genomföra.
              Det lät som en omöjlighet. Jag vet inte om det berodde på EU eller
              grundlagen eller Gud eller vad det var, men det gick inte att
              göra det. Min fråga är: Varför?
            </seg>
          </u>
          <note type="speaker" xml:id="i-3e10387ec82275dc-0">
            Anf. 24 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-11">
            <seg xml:id="i-55ebb561afc78d8f-0">
              Herr talman! Jag tror att både Jonas Sjöstedt och jag är överens
              om att vi har en regering som inte tagit frågan på allvar, precis
              som vi haft en arbetslöshetskris som bara verkar bli värre, som
              går åt fel håll.
            </seg>
            <seg xml:id="i-1fa8850251df6566-0">
              Jag kan säga att jag engagerat mig hårt i frågan, till exempel
              när det gällde Tibble gymnasium. Kommer ni ihåg den historien?
              Den moderata kommunledningen i Täby valde att sälja Tibble gymnasium
              till värdet av stolarna och borden, och sedan såldes det vidare
              med miljonvärde i företaget. Det var en gigantisk överföring av
              värdet.
            </seg>
            <seg xml:id="i-a9ded58232e06a02-0">
              Vi kunde se hur Helsingforss läns landsting sålde Serafen för
              ungefär 700 000 kronor. Det såldes sedan vidare för miljonbelopp.
              Det är en provocerande bild av hur svensk välfärdspolitik har
              utvecklats när man kan sko sig på det sättet och göra enorma vinster.
              Många människor har också upprörts över berättelserna om att man
              väger blöjor i äldreboendet och drar ned på personalen i skolan
              och i äldreomsorgen för att kunna göra stora vinster. Det är klart
              att vi ska göra någonting åt det.
            </seg>
            <seg xml:id="i-d2e9967eb160d670-0">
              Jonas Sjöstedts fråga handlar om ifall Socialdemokraterna ställer
              upp på Vänsterpartiets modell. Nej, jag tror inte det, utan vi
              kommer att göra våra egna val i den frågan för att se till att
              skattepengarna används för det som de är till för, att de i huvudsak
              går till skolan, vården och omsorgen där de hör hemma, att vi
              höjer kvalitetskraven så att de i skolan och i äldreomsorgen ska
              känna sig trygga med att de får en bra skola och en bra äldreomsorg
              oavsett vem som driver skolan och äldreboendet.
            </seg>
            <seg xml:id="i-0d77be3e02bdb0b1-0">
              För oss socialdemokrater är valfriheten viktig, att det finns
              någonting att välja mellan, att det även kan finnas privata alternativ
              i välfärden. Vi tycker att det är viktigt att slå vakt om det.
              Därför kommer vi kanske inte fram till exakt samma modell som
              Vänsterpartiet, och det får ni nog stå ut med.
            </seg>
          </u>
          <note type="speaker" xml:id="i-1c8d0384d6cecba4-0">
            Anf. 25 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-1">
            <seg xml:id="i-6d61165ecfbec45c-0">
              Herr talman! Första delen av Mikael Dambergs svar var en lysande
              plädering för att inte tillåta privata vinster i välfärden. Så
              långt var jag med.
            </seg>
            <seg xml:id="i-b542a97662542529-0">
              Sedan försöker Mikael Damberg göra det till en fråga om valfrihet.
              Det är det inte. Vi är för valfrihet. Vi är för att andra aktörer
              ska kunna ha verksamhet på dessa områden. Det där är ett sidospår.
              Det är inte där diskussionen står. Det handlar om privata vinster
              på våra skattepengar, som skulle gå till skolan, äldreomsorgen,
              förskolan och sjukvården.
            </seg>
            <seg xml:id="i-7660bb10ee455391-0">
              Min fråga var inte heller om Socialdemokraterna kommer att ta
              exakt vårt förslag. Jag skulle bli glad men förvånad om ni gjorde
              det, om jag ska vara ärlig.
            </seg>
            <seg xml:id="i-77255344b84c66a4-0">
              Mikael Damberg påstod att detta inte är möjligt, att det inte
              går att befria välfärden från det privata vinstintresset, som
              om det fanns ett hinder, ett förbud, en regel någonstans som sade
              att detta inte låter sig göras. Men är det inte så, Mikael Damberg,
              att vi kan göra det här om vi vill? Vi är i vår fulla rätt att
              se till att varje skattekrona går dit den är avsedd.
            </seg>
          </u>
          <note type="speaker" xml:id="i-5570925892d53ae4-0">
            Anf. 26 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-12">
            <seg xml:id="i-e057b989de0002c8-0">
              Herr talman! I Vänsterpartiets värld är allting svart eller vitt,
              ja eller nej, stopp eller framåt. Men i verkligheten är det lite
              besvärligare. Där måste man ta ställning till hur det ser ut egentligen.
              Det finns fristående skolor som är riktigt bra, och det finns
              fristående skolor med privata huvudmän som är riktigt dåliga.
              Det finns kommunal verksamhet som är riktigt bra, och det finns
              en och annan kommunal verksamhet som inte håller måttet.
            </seg>
            <seg xml:id="i-1e0eddcb9ebef08f-0">
              I denna verklighet måste en seriös politiker navigera. Om man
              är seriös med att skattebetalarnas pengar ska användas så effektivt
              som möjligt och tar barnens och de äldres kvalitet i verksamheten
              på allvar måste man utarbeta ett förslag som håller. Det var detta
              mitt svar gällde.
            </seg>
            <seg xml:id="i-afce402872c46cf9-0">
              Jag har förstått att Vänsterpartiet helst skulle vilja förbjuda
              det mesta av privat verksamhet i offentlig verksamhet. Vi är inte
              där, för vi ser att privata alternativ också kan bidra. Där går
              en skiljelinje mellan våra partier. Ni säger att allting är svart
              eller vitt, medan vi vill åstadkomma resultat. Det är en stor
              skillnad mellan Vänsterpartiet och Socialdemokraterna.
            </seg>
          </u>
          <note type="speaker" xml:id="i-1279e7ef8ee8b832-0">
            Anf. 27 Socialminister GÖRAN HÄGGLUND (KD) replik:
          </note>
          <u who="carina_hagg_cee9b6" xml:id="i-733bd69b0d9e9846-0">
            <seg xml:id="i-9ec7335823c56e06-0">
              Herr talman! Det är första gången vi får tillfälle att diskutera
              regeringens och riksdagens olika partiers förslag samlat sedan
              Socialdemokraterna fick en ny ledning, och det är intressant att
              studera resultatet.
            </seg>
            <seg xml:id="i-d5c1e357b0a079ee-0">
              Den som har lyssnat på den nya ledningen har inte blivit överansträngd.
              Men den som har lyssnat på beskeden från Socialdemokraterna, som
              har kommit fram till den här budgeten, kanske ändå blir lite överraskad.
              Man har talat om betydelsen av goda villkor för näringslivet och
              om en affärsplan för Sverige. Kanske en och annan av oss hade
              förväntat sig att det skulle komma en del spännande idéer och
              förslag som skulle leda till de där jobben som vi alla gärna vill
              se växa fram.
            </seg>
            <seg xml:id="i-a5660ba666fde770-0">
              Det fanns en gammal fin slogan inför en folkomröstning: Gärna
              medalj, men först rejäl pension. Nu tycks Socialdemokraternas
              slogan vara: Gärna jobb, men först en rejäl kostnadsökning. Det
              är precis vad Socialdemokraternas budgetförslag innebär den här
              gången. Man halverar RUT, ökar kostnaderna för att anställa människor
              i restaurangnäringen, fördubblar ungdomsarbetsgivaravgifterna
              och står för en höjd bolagsskatt. Hur kan detta komma att leda
              till fler jobb, Mikael Damberg?
            </seg>
          </u>
          <note type="speaker" xml:id="i-8ec26d5638f6eb9e-0">
            Anf. 28 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-13">
            <seg xml:id="i-a8b34ab9ffcda96b-0">
              Herr talman! Det är märkligt att regeringspartierna måste glida
              på sanningen i nästan varje inlägg. Nu sade Göran Hägglund att
              vi halverar RUT. Vi halverar taket i RUT. De som har städning
              ett par tre gånger i månaden berörs inte alls av detta, medan
              de som har en husa anställd hos sig på heltid får en mindre skatterabatt
              med vårt förslag. Det tycker vi är rimligt. Vi tycker att man
              ska använda skattepengarna på rätt sätt.
            </seg>
            <seg xml:id="i-bbd5b3072b10c532-0">
              Göran Hägglund målar upp detta som någon sorts vänstersväng.
              Det är modigt, eftersom Göran Hägglund då får lite problem när
              han ska förklara att vår fördubblade skattesänkning för pensionärer
              är en stor högersväng. Jag tycker för min del att det är vänsterpolitik
              att förbättra för pensionärerna och göra något åt efterfrågan
              i Sverige i ett läge där vi ser att konjunkturen viker nedåt.
              Det är bra och smart att passa på att ge pensionärerna, barnfamiljerna
              och löntagarna lite mer i köpkraft om vi ser att konjunkturen
              viker nedåt på det sätt den gör.
            </seg>
            <seg xml:id="i-33cbc07b1e7c87a6-0">
              Ni väljer en helt annan strategi. Ni väljer en åtstramande budget
              i stället för att investera. Det är ert val.
            </seg>
            <seg xml:id="i-4118e8873cfa5e74-0">
              Jag vill ställa en fråga som har att göra med pensionärsskatten.
              Hur tänkte ni, och hur kände du, när ni kom fram till att köra
              över Anders Borg om budgetutrymmet? Ni är fyra partier och alla
              måste få någonting, så Borg får släppa på sina regelverk. Sedan
              får man 23 miljarder i reformutrymme, och så får pensionärerna
              en femtiolapp i månaden. Hur kom ni fram till det?
            </seg>
          </u>
          <note type="speaker" xml:id="i-b2ee58c7c034b7d7-0">
            Anf. 29 Socialminister GÖRAN HÄGGLUND (KD) replik:
          </note>
          <u who="carina_hagg_cee9b6" xml:id="i-733bd69b0d9e9846-1">
            <seg xml:id="i-e99ca2cb71a1ea5e-0">
              Herr talman! Jag ska komma tillbaka till den frågan i mitt anförande
              och förklara hur vi har kunnat sänka skatten för pensionärerna
              i fyra olika steg. I förhållande till hur det var när vi tog över
              kommer pensionärerna räknat från den 1 januari 2013 att ha fått
              skattesänkningar på 6 800 till 10 200 kronor.
            </seg>
            <seg xml:id="i-5840f969f13014c8-0">
              Mikael Damberg har lite problem med resonemanget när han å ena
              sidan säger att vi har en åtstramande budget, å andra sidan säger
              att vi är för expansiva och kör över Anders Borg. Det där hänger
              inte riktigt ihop, Mikael Damberg.
            </seg>
            <seg xml:id="i-abcc1ec922cbf7c6-0">
              Min fråga kvarstår: Hur kan man lägga 30 miljarder kronor i skattehöjningar
              och tro att inte detta leder till att jobb går förlorade? Den
              tidigare replikväxlingen här avslöjade tydligt att Socialdemokraterna
              fann skäl att kompensera kommunsektorn, landstingssektorn och
              den statliga sektorn annars skulle det gå illa. Men man lägger
              kostnaderna på näringslivet. Detta kommer att leda till färre
              arbetstillfällen än annars. Sloganen tycks vara: Gärna jobb, men
              först en rejäl skattehöjning! Men det kommer att leda till färre
              jobb, Mikael Damberg.
            </seg>
          </u>
          <note type="speaker" xml:id="i-cfbd20f5a80273f6-0">
            Anf. 30 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-14">
            <seg xml:id="i-41a1d8760b7fa154-0">
              Herr talman! Jag noterar att man håller fast vid de 30 miljarderna.
              Det är ett begrepp man tror sig kunna slira på. Folk får väl fundera
              på om 8 miljarder i bolagsskattesänkning, som vi i Socialdemokraterna
              föreslår i vårt budgetalternativ, är en skattehöjning för svenskt
              näringsliv. Jag har lite svårt att få det att gå ihop, men det
              är möjligt att Göran Hägglund kan reda ut det vid något annat
              tillfälle. Man ska beskriva saker och ting för vad de är.
            </seg>
            <seg xml:id="i-bc149ae763de7e15-0">
              Nästan 70 procent eller något sådant av ert budgetutrymme satsar
              ni på en bolagsskattesänkning. Jag kommer inte ihåg siffrorna
              riktigt, men det är en väldigt stor del av reformutrymmet i alla
              fall. Då måste man fundera på om ni gör rätt saker med pengarna.
            </seg>
            <seg xml:id="i-780ea01863ec13f1-0">
              Ni väljer bort saker och ting. Ni väljer bort skolan, insatser
              mot ungdomsarbetslösheten, utbildningspaketet och näringspolitiken
              för att ha råd att sänka skatten för bolagen. De största av bolagen
              som betalar bolagsskatt får en rejäl stimulans. Det är inte alla
              bolag som betalar bolagsskatt, kan jag säga, men bankerna gör
              det. Men ni väljer bort stimulansen till barnfamiljerna, pensionärerna
              och löntagarna, som skulle behövas i det här konjunkturläget.
            </seg>
          </u>
          <note type="speaker" xml:id="i-d73fd9863c0289cf-0">
            Anf. 31 Statsminister FREDRIK REINFELDT (M):
          </note>
          <u who="unknown" xml:id="i-2371479b25b94352-6">
            <seg xml:id="i-e5c11f2b3fd6ae1c-0">
              Herr talman! Ärade ledamöter! Varsel och oro präglar Sverige
              hösten 2012. Förändringen knackar på vår dörr. Vi ska vara helt
              ärliga och säga att förändring är någonting vi inte alltid trivs
              med, åtminstone inte tills vi vet vart den leder. Därför är många
              nu oroade för ett Sverige som förändras och jobb som hotas.
            </seg>
            <seg xml:id="i-5a36d585672cdda8-0">
              Det är viktigt att förstå var de varsel som nu har kommit uppstår.
              Sverige är en exportberoende nation, brukar vi säga i våra tal.
              Halva vår ekonomi är kopplad till export. Låt oss stanna vid det
              ordet! Export betyder att vi gör saker, varor och tjänster, som
              andra köper av oss. När man i utlandet vill ha mindre av i Sverige
              producerade bussar, lastbilar och andra varor sjunker efterfrågan
              inte därför att människor i Sverige skulle ha fått mindre pengar
              i plånboken, för det är tvärtom, utan därför att resurserna tryter
              i vår omvärld. Det är varslen i exportindustrin som är den stora
              utmaningen gentemot Sverige. Det är bra om man har det som utgångspunkt
              när man lyssnar på dagens debatt. Hur ska man utforma de förslag
              som ska möta det faktum att efterfrågan inte faller i Sverige
              utan i andra länder?
            </seg>
            <seg xml:id="i-501a19f29de989a9-0">
              Låt mig påpeka att vi har sett detta förut. Vi har lärt oss att
              varsel inte behöver betyda arbetslöshet. Vi har också lärt oss
              att det inte går att frysa utvecklingen, hur gärna vi än skulle
              vilja det. Vi kan inte säga Frys nu!, och så tinar vi upp Sverige
              om sex månader, och det är precis som det alltid har varit. Nej,
              förändring betyder just förändring. Det kommer att förändra Sverige.
              Frågan är hur vi ska hantera det.
            </seg>
            <seg xml:id="i-714dd5b98a806c1e-0">
              För mig är det nu den svenska modellen prövas. Det är vår förmåga
              att möta och hantera förändring som nu utmanas. Det är nu vi ska
              visa att vi har förstått vad Sverige har präglats av de senaste
              20 åren: inte stillastående utan reformer.
            </seg>
            <seg xml:id="i-a0fb9a2494af70ae-0">
              Det är reformer som nu nämns i nära nog hela vår omvärld som
              ett exempel på hur man möter nedgång och problem som oftast uppstår
              i vår omvärld. Det är reformer för att öka vår konkurrenskraft,
              reformer för att sänka kostnadstrycket, reformer för att göra
              oss attraktiva i den omvärld som vi handlar med och som har lagt
              grund för vårt välstånd och vår rikedom.
            </seg>
            <seg xml:id="i-53e16a27b15bbd3d-0">
              Det är nu den svenska modellen ska riktas in på att satsa på
              människorna. Det är nu vi ska visa att vi kan hjälpa människor
              att komma vidare. Även om det som var gårdagens lösningar inte
              fungerar fullt ut finns det alltid en väg framåt. I den mörkaste
              av konjunkturer och varselvågor uppstår alltid nya jobb och nya
              möjligheter i delar av vår ekonomi. Det gäller att jobba med omställning.
              Det gäller att satsa på människor.
            </seg>
            <seg xml:id="i-9aeca7e7ae9e8da4-0">
              Jag följde mycket varselvågen och arbetslösheten i finanskrisens
              spår 2008 och 2009. Jag såg hur företag använde resurser som de
              hade kunnat lägga undan därför att de var kapitalstarka och hade
              haft goda resultat under bättre år till att utbilda och öka produktiviteten.
              En stor del av svensk exportnäring kom ut starkare efter den krisen
              än de gick in i den.
            </seg>
            <seg xml:id="i-99873609fa40d2bf-0">
              Det är nu detta avgörs. Nu är inte tid att prata om att frysa
              eller satsa på fel del av den svenska ekonomin. Vi måste ta utmaningen
              från det håll den kommer från.
            </seg>
            <seg xml:id="i-81b0889ef3317ead-0">
              Låt mig då säga: Vi måste sluta att framträda med anförandena
              som verkar ge sken av att vi inte vet hur Sverige ser ut. Det
              är inte så att vi saknar resurser för att stödja omställning.
              Arbetare i det här landet har avstått löneutrymme för att i kollektivavtal
              utforma stora insatser som finns redo för att stödja i omställning.
              Det är bra om vi visar att vi vet att det ser ut så, att vi kan
              Sverige och vår svenska modell.
            </seg>
            <seg xml:id="i-37f52bacf15545f0-0">
              Jag är stolt över att Arbetsförmedlingen har omfattande resurser
              och dessutom större frihetsgrader än vad som gällde förut. De
              har en full verktygslåda och inte alls några förbud att hjälpa
              unga människor. Man kan få hjälp direkt. Arbetsförmedlingen har
              jobbat med särskilda profileringsinsatser just riktade mot unga.
            </seg>
            <seg xml:id="i-a46b95a5a16b0c65-0">
              Det är bra om man följer Arbetsförmedlingens verksamhet på plats.
              Jag har gjort det. Jag har suttit ned med dem som jobbar just
              med unga för att kunna hjälpa dem in i arbete. De har en verktygslåda.
              Det är bra att det finns gott om resurser.
            </seg>
            <seg xml:id="i-530af8a27bef29d3-0">
              Vi har utformat vår budget för att möta den här situationen under
              stor kritik från Socialdemokraterna, som sade: Det här är för
              mycket det här har inte Sverige råd med! Att satsa som vi nu har
              gjort på att rusta Sveriges motståndskraft mot dessa varsel var
              de ointresserade av för 14 dagar sedan. För 14 dagar sedan var
              det fel politik, alldeles för stora insatser. Nu får vi höra en
              helt annan visa. Så kan man inte ta ansvar för Sverige.
            </seg>
            <seg xml:id="i-6848d00ac591b23d-0">
              Vi har rustat vår motståndskraft genom att ge resurser till det
              som gör att vi klarar konkurrensen, världsledande i forsknings-
              och innovationspolitik. Där ska vi vara. Där måste våra företag
              vara om vi ska klara jobbmatchen med andra.
            </seg>
            <seg xml:id="i-eab69d43d79d5150-0">
              Vi har föreslagit sänkning av våra bolagsskatter från årsskiftet,
              av det enkla skälet att vi ser enorma försök att undkomma dessa
              bolagsskatter. De ger 110 miljarder i inkomster till statens finanser.
              Det är finansieringen av hela den svenska grundskolan och gymnasieskolan.
              Om vi inte gör någonting kommer ni gradvis att se dessa skatteinkomster
              lämna oss för skatteparadis ute i världen.
            </seg>
            <seg xml:id="i-9147ea59aef38897-0">
              Vi måste vara konkurrenskraftiga. Det är här investeringarna
              ska vara! Det är här resurserna ska stanna!
            </seg>
            <seg xml:id="i-ca5ed0f3fa78f3b2-0">
              Vi satsar på utbildningsplatser. Vi förstår detta. Det är 18
              000 utbildningsplatser nästa år på olika sätt: folkhögskolor,
              högskolor och universitetet, mer av yrkesförberedande, olika former
              av möjligheter till utbildning. Detta efterfrågas. Vi fortsätter
              de stora reformerna de största sedan 1800-talets mitt för att
              mer få fram kunskaper, se varje ung människa i Sverige utifrån
              den egna begåvningen, se till att de rustas för den moderna arbetsmarknaden.
            </seg>
            <seg xml:id="i-60e1ec6cf11b2e6b-0">
              Allt detta finns det resurser till i vår budget. Jag är stolt
              över att vi på det sättet använder våra starka offentliga finanser.
              Runt om i vår omvärld skär man ned. Vi är nästan ensamma i Europa
              om att kunna satsa på detta sätt eftersom vi har skött våra offentliga
              finanser.
            </seg>
            <seg xml:id="i-8f6266c486028b3f-0">
              Jag inser att det är långt till nästa val. Jag inser att de rödgröna
              är glada att slippa samarbeta med varandra. De försöker inte ens
              framställa det som att de gör det.
            </seg>
            <seg xml:id="i-d7000dd1527db69c-0">
              Jag inser också att socialdemokratin lever i tron att all offentlig
              granskning av Socialdemokraterna har upphört. Men det är en stor
              chansning ni gör. Det är en stor chansning att aldrig prata om
              vad som står i den egna partimotionen, att inte berätta om politiken
              utan berätta om det man vill profilera, att visa sina miljoner
              och dölja sina miljarder. Mina vänner! Det kommer inte att hålla
              till valdagen.
            </seg>
            <seg xml:id="i-c83f951da1158044-0">
              Låt oss också konstatera att det ute i Europa nu sker mycket
              som påverkar Sverige. Det är där efterfrågan faller. Låt oss då
              vara med och ställa frågan: Vad gör de?
            </seg>
            <seg xml:id="i-fa9a108f29eecd2c-0">
              Från årsskiftet vill de ha en banktillsyn på europeisk nivå över
              6 000 banker. Jag träffade i går Angela Merkel och sade: Det är
              en ofärdig konstruktion, och den kommer att påverka också förutsättningarna
              för finansindustrin här i Sverige. Vi har en avvikande större
              finanssektor än många andra länder. Här måste vi vara med och
              påverka.
            </seg>
            <seg xml:id="i-e3e6903a5ef91628-0">
              Samtidigt ska vi vara klara över att om banktillsynen blir bra
              blir den ett led i att få stopp på den finanskris som gör att
              många av Europas länder har problem och vill ha färre lastbilar
              och bussar från Sverige. Det hänger alltså ihop.
            </seg>
            <seg xml:id="i-b8c572cde3157159-0">
              Det finns också förslag om en särskild fördjupning av samarbetet.
              Här pratas om en stor suveränitetsöverföring och inrättande av
              nya finansdepartement. Det är fel tidpunkt och fel inriktning,
              men det är väl så viktigt att Sverige använder sitt inflytande
              för att snarare prata om att förstärka konkurrenskraft och få
              länder att genomföra sina reformer. Vi kan ödmjukt berätta om
              de problem som vi har haft och de lösningar som vi har sett på
              detta, för det handlar också om våra jobb och vår välfärd.
            </seg>
            <seg xml:id="i-e000334b645a02f0-0">
              Sedan finns det en flerårsbudget där man föreslår en mycket kraftig
              ökning av de svenska medlemsavgifterna på nära 10 miljarder. Det
              har vi sagt är oacceptabelt. Vi måste se en mer modern användning
              av EU:s budget och lägga grund för gränsöverskridande forskning
              och innovation, för att på det sättet stödja vår vilja till mer
              av tillväxt, men det är inte inriktningen.
            </seg>
            <seg xml:id="i-de4a93175071b139-0">
              Vi vill använda våra resurser till de reformer som rustar Sverige
              starkt och kommer därför att försvara våra intressen i Europa.
              Det är så vi tar ansvar för Sverige i ett oroligt Europa. Vi tror
              på den svenska modellen. Vi rustar vår motståndskraft. Vi utnyttjar
              vårt inflytande i Europa. Och vi säger nej till kraftiga skatteökningar
              som bara gör det dyrare och kommer att leda till att jobben försvinner.
            </seg>
          </u>
          <note type="speaker" xml:id="i-6bc192ba56b3b4d6-0">
            Anf. 32 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-15">
            <seg xml:id="i-a75b073a86ca1d3d-0">
              Herr talman! Det är viktigt att tala om det som sker i Europa,
              Europas kris som påverkar oss i Sverige i så stor utsträckning.
              Det är också viktigt att se bankunionen och de delar som kan behöva
              finnas på plats för att Europa ska kunna hantera situationen.
            </seg>
            <seg xml:id="i-62d2add1d5e46269-0">
              Det som är lite förvånande är att statsministern, trots att han
              gör den analysen, inte kommer med några nya förslag om hur Sverige
              ska hantera den situation som vi är i. Statsministern verkar så
              oerhört nöjd, nöjd med hur allt i Sverige fungerar men mer om
              det någon annan gång.
            </seg>
            <seg xml:id="i-9c2f7cf10f2bec22-0">
              Jag vill ställa en annan fråga till statsministern. Du har nu
              varit statsminister i sex år. Jag tror inte att vi klarar framtidens
              jobb om vi inte klarar skolan i Sverige det sade jag i mitt anförande.
            </seg>
            <seg xml:id="i-d74a43871a9005b1-0">
              Jag har några frågor om skolan, för skolresultaten fortsätter
              att sjunka. Varje år som ni har haft regeringsmakten har de sjunkit.
              De sjönk även tidigare. 13 000 elever lämnade grundskolan utan
              behörighet till gymnasiet. Och skolsegregationen växer.
            </seg>
            <seg xml:id="i-192790223e9b5eb8-0">
              I det här läget tycker jag att det är obegripligt hur regeringen
              kan välja bort skolan i budgeten.
            </seg>
            <seg xml:id="i-d9049b81e1e07d82-0">
              Vi socialdemokrater prioriterar framtiden. Vi tror att grunden
              för vårt framtida välstånd är att vi får en skola som är riktigt
              bra och som gör att vi kan klara framtidens jobb.
            </seg>
            <seg xml:id="i-4e2ec299b6ae4285-0">
              Vi investerar i lärarna och skolledarna. Vi satsar på mindre
              klasser i lågstadiet. Vi satsar på sommarskola, läxhjälp och tioårig
              grundskola. Det här är viktiga reformer som skulle kunna utveckla
              svensk skola. Men då krävs det också politiska och ekonomiska
              prioriteringar.
            </seg>
            <seg xml:id="i-ab37903ccaa3dbaa-0">
              Varför, herr statsminister, väljer ni bort mindre klasser? Varför
              väljer ni bort investeringarna i lärarna? Varför väljer ni bort
              sommarskolan? Varför väljer ni bort en tioårig grundskola? Varför
              väljer ni gång på gång bort skolan, herr statsminister?
            </seg>
          </u>
          <note type="speaker" xml:id="i-457a8f9b25fc836b-0">
            Anf. 33 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-7">
            <seg xml:id="i-ceafcfe5dec9efd2-0">
              Herr talman! Får jag säga att Mikael Damberg under hela denna
              debatt har haft en teknik där han säger att alla andra måste skärpa
              sig, läsa på lite, använda siffror rätt och så vidare han är lite
              magister, så att säga. Det är då synd att han inte själv riktigt
              fyller ut den kavajen.
            </seg>
            <seg xml:id="i-27fc981906d677e9-0">
              Vi har resurser i den här budgeten, liksom tidigare. Vi har till
              exempel en lärarsatsning som är en förlängning av vår lärarmiljard,
              vår fortbildningssatsning för lärare, som inte fanns innan vi
              tillträdde. Vi talar om att med lektorstjänster och förstelärare
              föra in resurser för att kunna ge särskild lönestimulans till
              lärare som är forskarutbildade eller som är särskilt uppskattade.
            </seg>
            <seg xml:id="i-b669166e66181cf2-0">
              Vi har i princip i varje budget som jag har haft ansvar för,
              inte minst efter stora diskussioner med Jan Björklund, som har
              velat se detta på plats, fört in stora resurser till svensk utbildning.
              Och resurserna har vuxit per elev i både grund- och gymnasieskola.
            </seg>
            <seg xml:id="i-1a4821ff5ae87fc3-0">
              Varför kommer då inte förändringar i resultaten? Jo, därför att
              det tar tid att förändra den svenska skolan. Jag är ödmjuk inför
              det. Många av de reformer vi gör möter eleverna först nu. Det
              är först nu som våra tolvåringar kommer hem och berättar: Vet
              ni, de har infört betyg i sjätte klass, och jag ska få det alldeles
              strax.
            </seg>
            <seg xml:id="i-ad28a9ef4e1528b9-0">
              Det har skett nu. De betygen tror vi leder till att vi bättre
              fokuserar kunskaper, att vi bättre följer upp.
            </seg>
            <seg xml:id="i-4b3af636f0e9801d-0">
              Det var vi som återinrättade speciallärarutbildningarna. Det
              är vi som för ned de nationella proven, så att de kommer tidigare.
              Det är vi som inser att barns begåvning är olika och därför satsar
              på mer yrkesförberedande program och yrkesvux. Det finns efterfrågan
              på detta på arbetsmarknaden.
            </seg>
            <seg xml:id="i-87ae94fd482bde76-0">
              Varför? Jo, därför att detta är den bästa investering Sverige
              kan göra. Men det förtar inte behovet av att göra det andra också.
            </seg>
            <seg xml:id="i-6abd4b82bf583ff9-0">
              Det finns ett svar som landets unga inte behöver. Det är den
              skattesmäll när det gäller att anställa unga som Socialdemokraterna
              inte vill tala om. Men, mina vänner, läs deras motion! Ja, det
              går knappt att hitta det där heller, för de försöker att undvika
              att beskriva det också i sina motioner, men det är kärnan i deras
              politik.
            </seg>
          </u>
          <note type="speaker" xml:id="i-3d8e1043b69fc49d-0">
            Anf. 34 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-16">
            <seg xml:id="i-15fcb6e5a2ffa86a-0">
              Herr talman! Jo, kostnaderna för grundskoleeleverna har ökat
              med någonstans runt 20 procent under den här tiden. Det hänger
              mest ihop med att antalet elever har minskat i grundskolan. Men
              det är bra. Ni har genomfört några satsningar på skolan, och vi
              har stött dem.
            </seg>
            <seg xml:id="i-b6aa69cbaeeda4eb-0">
              Vi tycker att en del av de här investeringarna är bra, inte minst
              karriärtjänster för lärarna, även om vi toppar dem för att också
              se till att de duktigaste lärarna ska vilja jobba på de tuffaste
              skolorna. Det tror jag är en helt nödvändig del av en politik
              för en likvärdig skola.
            </seg>
            <seg xml:id="i-fa7b88670fb6b4b5-0">
              Det är inte det vi talar om nu. Nu talar vi om vad vi ska göra
              mer för att vända utvecklingen i skolan. Nu är statsministern
              nöjd igen. Vi har gjort allting. Vi har infört fler nationella
              prov. Vi har infört betygssystem. Vi har infört förändringar av
              läroplaner och kursplaner. Ja, men resultaten fortsätter nedåt.
              Så har det varit sex år i rad. Då är det dags att fundera.
            </seg>
            <seg xml:id="i-8056346d9bcb5101-0">
              Förra gången valde ni krogmomssänkningen före skolan. Den här
              gången är det bolagsskatten som går före skolan. När, herr statsminister,
              är det skolans tur att vara prioriterad i det borgerliga Sverige?
            </seg>
          </u>
          <note type="speaker" xml:id="i-0ca83164ee766456-0">
            Anf. 35 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-8">
            <seg xml:id="i-f208061dd44f8e47-0">
              Herr talman! Jag inser att Mikael Damberg tycker att den budget
              som vi har lagt på riksdagens bord redan är genomförd. Men den
              införs vid årsskiftet. Därför är det så att saker som jag pratar
              om kommer. De har ännu inte upplevts av svenska folket. Men de
              är svar på Mikael Dambergs frågor. Jo, vi har satsningar riktade
              till den svenska skolan, och vi har det varje år. Vi ser utmaningen
              när det gäller just att höja unga människors kunskaper.
            </seg>
            <seg xml:id="i-3e608f9f0e957d91-0">
              Får jag i den delen säga att det här är den intressanta delen
              av socialdemokratins förnyelse, att man i grunden ansluter sig
              till vår kunskapssyn i fråga om den svenska skolan. Frågan är
              om det finns en rödgrön samsyn kring den förändring vi nu gör
              med tidigare betyg, tidigare kunskapsuppföljningar och mer individuellt
              utformade planer för barn och unga i svensk skola. Är vi brett
              överens är det jättebra. Men vi måste också visa respekt för att
              förändring av skolan tar tid.
            </seg>
            <seg xml:id="i-eb9062b40857b2e8-0">
              Det var under alldeles för många år inriktat på annat än att
              se till att unga människor fick de kunskaper de behövde för att
              möta det svenska arbetslivet och det komplicerade samhälle som
              finns. Vi har tagit ansvar och genomför nu de förändringar som
              behövs.
            </seg>
          </u>
          <note type="speaker" xml:id="i-77bc7cfcddad4d22-0">
            Anf. 36 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-2">
            <seg xml:id="i-35a4e8a34e6dc2fe-0">
              Herr talman! Vi fick höra statsministern prata om varslen. Det
              tror jag är på sin plats. De har ju duggat tätt de senaste dagarna.
            </seg>
            <seg xml:id="i-012fa4dc2f16492a-0">
              För ett tag sedan hörde vi om fabriken i Säffle som lägger ned
              Volvos busstillverkning. Man koncentrerar produktionen till Polen,
              och ca 350 anställda i Säffle blir utan jobb.
            </seg>
            <seg xml:id="i-417b30d4c1912e80-0">
              Statsministern och hans allianspartier pekar gärna på de exemplen
              för att motivera den stora bolagsskattesänkningen, som ni föreslår
              i er budget. Men när det gäller resonemanget i Säffle blir det
              lite skevt, för Volvo betalar ingen bolagsskatt i Sverige, som
              SVT visade för ett tag sedan.
            </seg>
            <seg xml:id="i-bc3a36b77e994514-0">
              Miljöpartiet kan också se att det finns en poäng i att Sverige
              inte kan ha hur hög bolagsskatt som helst. Ett genomsnitt i OECD
              är nog mer realistiskt för ett land som Sverige. Men varför ska
              vi konkurrera med skatteparadisen? Varför ska vi ta de otroligt
              stora stegen ned till 4 procent och urgröpa de svenska statsfinanserna
              med 16 miljarder i en enda smäll?
            </seg>
            <seg xml:id="i-5e2b363835483924-0">
              Det är jobbkris i Sverige. Då borde vi kanske prioritera de mer
              direkta åtgärderna utbildning, som vi har pratat mycket om här,
              hur unga får arbetslivserfarenhet och hur vi får företag att växla
              och utveckla hållbara jobb, de nya jobben. Därför föreslår Miljöpartiet
              att vi i stället för den här stora bolagsskattesänkningen sänker
              arbetsgivaravgifterna. Vi gör det lättare och billigare för företag
              att anställa, att växa i Sverige och ha fler anställda.
            </seg>
            <seg xml:id="i-d44b44c984084764-0">
              Totalt stimulerar vi företagen med 18 miljarder i sänkta arbetsgivaravgifter.
              Det ska vara en särskild sänkning för de små företagen, där vi
              vet att det lätt kan komma nya jobb. Och det ska vara ett lyft
              sjuklöneansvar för att man ska kunna anställa brett på den svenska
              arbetsmarknaden.
            </seg>
            <seg xml:id="i-b79be946ddd79df6-0">
              Vi vill dessutom, statsministern, fördubbla kollektivtrafikresandet
              i Sverige. En sådan order på bussar från Säffle skulle kanske
              göra mer nytta. Hjälper verkligen statsministerns och alliansregeringens
              bolagsskattesänkning de anställda i Säffle?
            </seg>
          </u>
          <note type="speaker" xml:id="i-fc421c86661012db-0">
            Anf. 37 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-9">
            <seg xml:id="i-c737ea7f4e3a9246-0">
              Herr talman! Vår budget är utformad med en lång rad förslag som
              vi menar stärker vår konkurrenskraft. Det är stora utbildningsinsatser.
              Det är fler utbildningsplatser. Det handlar om omfattande resurser
              till svensk infrastruktur. Det är förmodligen de historiskt största
              järnvägsinvesteringar som vi har sett sedan den grundläggande
              stambanan byggdes. Och, ja, det finns ett förslag om att sänka
              bolagsskatterna från 26,3 ned till 22 procent.
            </seg>
            <seg xml:id="i-dc57c74410fd6678-0">
              Hälften av det, bör vi påpeka, är finansierat genom att vi täpper
              till stora bolags möjligheter att jobba med mycket aggressiv skatteplanering.
            </seg>
            <seg xml:id="i-76c60284ce1cb4af-0">
              Tänk lite på hur de här företagen ser ut! De finns inte bara
              i Sverige. De finns runt om i världen. De kan alltså, via interna
              överföringar, flytta runt sina egna vinster och lägga dem där
              man tar ut minst i skatt.
            </seg>
            <seg xml:id="i-fea077c357fd98f2-0">
              Man behöver inte ens fysiskt flytta jobb. Man flyttar bara kapital.
            </seg>
            <seg xml:id="i-48e64e716c76fd63-0">
              Jag nämnde i min inledning att denna skatt ger 110 miljarder
              i inkomster. Jag håller med om det Åsa Romson säger. Vi har vinstrika
              företag som år ut och år in går med vinst men inte betalar någon
              bolagsskatt. Vi har en del andra som år ut och år in går med vinst
              men som betalar bolagsskatt, och det går upp till 110 miljarder.
              Tror ni att de sitter stilla och tänker: Vad roligt det är att
              vi betalar bolagsskatt när de andra inte gör det? Tror ni att
              det bara är att ta in de här 110 miljarderna och att det inte
              händer någonting?
            </seg>
            <seg xml:id="i-b6c1a46c0aabe9c6-0">
              Man kan bli väldigt rik på att vara konsult och att jobba med
              att undanröja möjligheten att betala skatt i Sverige. Kapital
              är rörligt. Våra svenska företag är stora. Vi gör detta för att
              vi förutser vad som väntar under morgondagen.
            </seg>
            <seg xml:id="i-460fc83be1843714-0">
              Vi kommer inte ned i nivå med skatteparadisen som ligger på 0
              eller 10 procent, som vi har i delar av Europa. Vi kommer ned
              till 22 procent. Vi tror att detta tillsammans med annat, våra
              forskningsresurser, välutbildad arbetskraft och det faktum att
              vi har en effektiv industriproduktion i Sverige, kommer att göra
              att den svenska flaggan ramlar ur när de sitter och diskuterar
              investeringar.
            </seg>
            <seg xml:id="i-3deec8c83dc317a4-0">
              Ja, det är rätt politik för att säkra jobb i Sverige, även om
              vi inte kan garantera exakt vartenda jobb som det har sett ut
              förut.
            </seg>
            <seg xml:id="i-dcfff08bac011458-0">
              (Applåder)
            </seg>
          </u>
          <note type="speaker" xml:id="i-4885569f2dce8b35-0">
            Anf. 38 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-3">
            <seg xml:id="i-2ce33143182f591a-0">
              Herr talman! Jag håller med statsministern om att det är viktigt
              att täppa till hålen, för jag tror att det är många företag det
              har vi hört i debatten som är ganska förbannade på att det är
              så orättvist fördelat när det gäller hur bolagsskatten faller
              ut. Jag tror att vi är väldigt överens i den här kammaren när
              det gäller att täppa till hålen.
            </seg>
            <seg xml:id="i-a80b817ae61f51ed-0">
              Men hur ska de här medlen återföras till näringen på bästa och
              mest effektiva sätt och också rättvist för att skapa de nya, hållbara
              jobben? Låt mig ta ett exempel: Vi i Miljöpartiet blir ibland
              anklagade för att ha en skattechock bara för att vi också vill
              ta in saker på miljöskatternas område. Men i ett företag med fem
              anställda där en är ung, man har en vinst på 8 procent, man flyger
              någon gång och det finns en tjänstebil så får detta ganska normala
              bolag med Miljöpartiets förslag 40 000 kronor mer om året.
            </seg>
            <seg xml:id="i-f7e97e02104e56a9-0">
              Är man däremot forskningsinriktad och har en produktion mot miljötekniksektorn,
              ja, då får man ännu mer att anställa för i framtiden om man jämför
              med regeringens budgetförslag som enbart går på bolagsskatten.
              Är det inte en ensidig politik, statsministern?
            </seg>
            <seg xml:id="i-dcfff08bac011458-1">
              (Applåder)
            </seg>
          </u>
          <note type="speaker" xml:id="i-5680cb14014f83f2-0">
            Anf. 39 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-10">
            <seg xml:id="i-681bbbe7bf84890e-0">
              Herr talman! Alliansregeringen har under flera år lagt fram skatteförändringsförslag.
              Vi har bland annat sänkt den generella arbetsgivaravgiften. Vi
              har också omfattande, riktade arbetsgivaravgiftslättnader gentemot
              unga och mot grupper som har stått länge utanför arbetsmarknaden.
              Vi är inte obekanta med den metoden.
            </seg>
            <seg xml:id="i-d71fc53b2f1c1561-0">
              Miljöpartiet höjer arbetsgivaravgiften för att anställa unga
              med någonstans runt 16 miljarder och lägger tillbaka 17 miljarder
              i en generell arbetsgivaravgiftslättnad. Jag är inte alltid säker
              på att arbetsgivarna tycker att dessa operationer är så imponerande.
              Det är ganska mycket samma pengar, så att säga. Det är också alltid
              bra att ta med det man finansierar sina förslag med. Då blir samhällsdebatten
              seriösare.
            </seg>
            <seg xml:id="i-eb66a1a66775f3e2-0">
              Jag välkomnar att Miljöpartiet är beredda att gå en liten bit.
              Vi tror att detta med bolagsskattesänkning avgör väldigt mycket
              var man lägger sina investeringar och sina framtida produktionssatsningar.
              Detta får framtiden utvisa, men låt oss konstatera att det är
              en otroligt tuff konkurrens i vår omvärld. Det gäller inte bara
              i Europa, utan dessa förutsättningar måste också vägas in globalt.
            </seg>
            <seg xml:id="i-cc7340fab33e90e6-0">
              Det här är vårt sätt att säkra morgondagens jobb och att investeringarna
              stannar i eller kommer till Sverige.
            </seg>
            <seg xml:id="i-dcfff08bac011458-2">
              (Applåder)
            </seg>
          </u>
          <note type="speaker" xml:id="i-e48a1c88eef8872d-0">
            Anf. 40 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-2">
            <seg xml:id="i-40fdbb966d2902dd-0">
              Herr talman! Jag vet inte hur många det var som hade hunnit stänga
              av eller möjligen slänga ut tv:n i går, men vi var i alla fall
              några stycken obotliga optimister som satt kvar och kunde bevittna
              statsministerns glädjedans vid 44 mellan Tyskland och Sverige.
              Det är skoj att man kan glädjas, och vi var nog flera som gladdes
              i alla fall vi som satt kvar.
            </seg>
            <seg xml:id="i-ad0d834fe433089b-0">
              Alla kan dock inte glädjas alltid. Det har pratats ganska mycket
              om det i dag. En varselvåg sveper över landet, och många människor
              har stor anledning att känna oro inför detta.
            </seg>
            <seg xml:id="i-cab49df4d81931b3-0">
              Jag hörde nyss statsministern säga att det är nu vi ska hjälpa
              människor att komma vidare. Sedan Fredrik Reinfeldt tillträdde
              som regeringschef har nära en halv miljon människor lämnat a-kassan.
              Några har kommit tillbaka, men flera hundratusen har lämnat den.
              En tredjedel av arbetskraften står i dag utanför arbetslöshetsförsäkringen,
              och det kanske inte är så konstigt med tanke på de försämringar
              som regeringen har genomfört. Man har förvandlat a-kassan till
              en av Europas sämsta.
            </seg>
            <seg xml:id="i-645359db8ce7ce9e-0">
              Det är många som under den närmaste tiden riskerar att förlora
              sina jobb och som samtidigt står utan försäkring mot arbetslöshet.
              Det kan naturligtvis bli ett hårt slag mot den enskilde, men ytterst
              är det här någonting som slår mot välfärden när kommunerna förlorar
              skatteintäkter och samtidigt måste lägga en massa pengar på olika
              arbetsmarknadsprojekt, utbetalning av försörjningsstöd och liknande.
            </seg>
            <seg xml:id="i-1c575d133af28132-0">
              När vi möttes i en tv-sänd partiledardebatt här i våras bemötte
              Fredrik Reinfeldt detta med att hänvisa till att allt fler nu
              söker så kallade privata försäkringslösningar. Jag tycker att
              det är ett uttalande som väcker både oro och en hel del frågor.
              Är det så här Fredrik Reinfeldt tänker sig framtiden? Ska vi slå
              sönder de gemensamma systemen och minska det gemensamma åtagandet
              till förmån för dessa privata försäkringslösningar?
            </seg>
            <seg xml:id="i-c7862cd410b221d1-0">
              Det är i så fall ett nytt system, och var i så fall tydlig med
              det, Fredrik Reinfeldt! Stå då inte här och prata om en svensk
              modell som du inte vill ha!
            </seg>
            <seg xml:id="i-dcfff08bac011458-3">
              (Applåder)
            </seg>
          </u>
          <note type="speaker" xml:id="i-f5df5516c39ec6a4-0">
            Anf. 41 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-11">
            <seg xml:id="i-3f2c261bfaf48e22-0">
              Herr talman! Det är väldigt intressant att i debatter där Socialdemokraterna
              inte företräder sin partimotion så ska Jimmie Åkesson tydligen
              vara dagens sosse.
            </seg>
            <seg xml:id="i-5a8e8b190e28858e-0">
              Får jag bara påpeka att vår omställningsförmåga utgörs av flera
              olika delar. Det handlar om a-kassan, det handlar om de ersättningar
              man kan få när man är föremål för olika insatser i Arbetsförmedlingens
              regi, det handlar om de omställningsdelar som finns i kollektivavtalen,
              det handlar om de stora resurser vi satsar på Arbetsförmedlingen.
              Det handlar framför allt om att folk ska komma till nya jobb och
              att vi har en rörlighet på den svenska arbetsmarknaden.
            </seg>
            <seg xml:id="i-8b9b8152324d7c56-0">
              Jag har inte hänvisat till privata försäkringar. Jag konstaterar
              att den ersättning som man får ut väldigt mycket är beroende också
              av de tilläggsförsäkringar som inte är privata utan som ligger
              i kollektivavtalen och som täcker stora delar av den svenska arbetsmarknaden.
            </seg>
            <seg xml:id="i-677dfdbb25182595-0">
              Jag tror att det vi nu gör måste rikta in sig på att vara ett
              stöd för människor att kunna komma vidare och att vi lär oss att
              det alltid kommer fram nya jobb, vilket jag också sade i mitt
              inledningsanförande.
            </seg>
            <seg xml:id="i-7e0a80a0d8fc5cc8-0">
              Jag håller med om att detta blir en prövningens stund, men jag
              har väldigt svårt att se vad Jimmie Åkessons svar på detta egentligen
              är. Det blir ju att bygga ut bidragssystem som har de problemen
              att de ofta låser fast människor i längre ersättningsförsörjning
              än vad som är tänkt. Gör man dessutom samtidiga förändringar av
              sjukförsäkringen och a-kassan riskerar vi att komma tillbaka till
              den utgångspunkt vi hade: Vi visade inte upp hela vår arbetslöshet,
              men stora grupper människor kom aldrig in på svensk arbetsmarknad.
            </seg>
            <seg xml:id="i-0f79d68c36592958-0">
              Vi har gått från att lämna den passiviteten till att mer anstränga
              oss och att använda vår svenska modell och vår omställningsförmåga
              för att folk ska komma i arbete. Det är synd att Sverigedemokraterna
              inte delar uppfattningen att detta är rätt inriktning på politiken.
            </seg>
          </u>
          <note type="speaker" xml:id="i-08fe80b089ca6903-0">
            Anf. 42 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-3">
            <seg xml:id="i-53f347086e9f4f56-0">
              Herr talman! Man försämrar arbetslöshetsförsäkringen så mycket
              att inte ens en av tio får ut 80 procent av sin tidigare lön,
              och sedan hänvisar statsministern till att man kan skaffa en privat
              försäkring som kompletterar det här det är en positiv utveckling.
              Men det tycker inte jag.
            </seg>
            <seg xml:id="i-1db8a63ceba63b43-0">
              När det gäller att bygga ut bidragssystemen är ju a-kassan en
              försäkring. Tvärtemot statsministern är jag övertygad om att det
              vi behöver i tider som dessa är en trygg omställningsförsäkring
              för att vi ska kunna möta strukturförändringar på arbetsmarknaden,
              kunna möta den efterfrågan som finns på arbetsmarknaden och komma
              åt de brister med matchning som vi har pratat väldigt mycket om.
            </seg>
            <seg xml:id="i-c4ec0047522e78d9-0">
              I Fredrik Reinfeldts Sverige ska vi jobba tills vi är 75 år,
              men vi får ingen möjlighet att ställa om. Det håller inte ihop.
              Det verkar också vara så att fler och fler även i Fredrik Reinfeldts
              regering ser de här problemen och nu kämpar för att vi ska få
              förbättrade villkor i a-kassan.
            </seg>
            <seg xml:id="i-177420d71595cf6d-0">
              Jag ser snarare, herr talman, ett behov av att gå i motsatt riktning,
              mot en solidariskt finansierad, skattefinansierad a-kassa som
              gäller för alla. Det pratades om det i valkampanjen även från
              regeringspartierna. När, Fredrik Reinfeldt, får vi se skarpa förslag
              från regeringen om en allmän a-kassa?
            </seg>
          </u>
          <note type="speaker" xml:id="i-f662ec239381f287-0">
            Anf. 43 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-12">
            <seg xml:id="i-28771953c3aa1e88-0">
              Herr talman! Vi har gjort den typen av skrivningar och bett en
              utredning att titta på om det går att utforma på ett sätt som
              inte stör lönebildning eller vår ansträngning när det gäller arbetslinjen.
            </seg>
            <seg xml:id="i-cfc9488989f1e68c-0">
              Det är svåra avvägningar att göra. Finns det större möjligheter
              att under längre tid leva på olika former av ersättningar utanför
              arbetsmarknaden anpassar sig samhället till detta. Det är vår
              erfarenhet. Om man till det lägger att man tar bort tidsgränser
              och de ansträngningar vi numera har med rehabiliteringsinsatser
              och att försöka stödja människor som har varit länge i sjukskrivning,
              ja, då återfaller vi i gamla synder. Då för vi bort stora delar
              av arbetskraften ut ur arbetsmarknaden.
            </seg>
            <seg xml:id="i-297f41ee7f1c109a-0">
              Vi har brutit med den utvecklingen. Vi har i stället ersatt det
              med en ansträngning att komma vidare till arbete. Det är det folk
              vill ha. De vill ha jobb. De vill inte vara utanför arbetsmarknaden,
              försörjda i olika skattefinansierade ersättnings- och bidragssystem.
            </seg>
            <seg xml:id="i-dcfff08bac011458-4">
              (Applåder)
            </seg>
          </u>
          <note type="speaker" xml:id="i-d31cc5fd6945c75c-0">
            Anf. 44 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-2">
            <seg xml:id="i-d87af51122002402-0">
              Herr talman! Statsministern nämnde i sitt anförande den djupa
              ekonomiska krisen i euroområdet. Det hade varit klädsamt att i
              det sammanhanget säga att det är en fördel att vi står fria från
              euron, att det är delvis tack vare det som vi har en bättre situation.
              Möjligen kan det bero på att statsministern själv förordade ett
              svenskt euromedlemskap att han gled förbi den detaljen.
            </seg>
            <seg xml:id="i-be948e831322ea53-0">
              Det är uppenbart att EU:s krispolitik fungerar väldigt dåligt
              och att en viktig orsak till det är euron i sig. Därför tycker
              jag att det var välgörande när Anders Borg sade att det vore både
              lämpligt och sannolikt att Grekland lämnar den europeiska valutaunionen
              för att landet ska återfå konkurrenskraft och möjlighet att få
              större intäkter från turism och export.
            </seg>
            <seg xml:id="i-18a34dffba901aa6-0">
              Är det inte dags att följa upp det här? Är det inte dags att
              lägga fram förslag i Europeiska unionen om att man ska skapa en
              ordnad väg ut ur euron i stället för det sammanbrott som tyvärr
              kan bli fallet i stället, följa upp det som Anders Borg påbörjade
              med att säga att det nog vore bra om åtminstone Grekland lämnade
              valutaunionen?
            </seg>
            <seg xml:id="i-4f8e5fe43f74578a-0">
              En annan fråga till statsministern gäller det som kanske är den
              andra huvudorsaken till krisen, nämligen de enorma förlusterna
              i den europeiska bank- och finanssektorn som nu konsekvent vältras
              över på skattebetalarna. När bankerna har gjort bort sig får spanska,
              irländska och andra skattebetalare gå in och betala med arbetslöshet
              och välfärd.
            </seg>
            <seg xml:id="i-81511deb7a31a93c-0">
              Det har glädjande nog lagts fram en del förslag om hur man skulle
              kunna undvika det här i framtiden, högre kapitaltäckningskrav
              till exempel. Häromveckan kom ett förslag från det som kallas
              Liikanengruppen i EU tyvärr väldigt lite omskrivet i Sverige om
              att införa en bankdelningslag, att tvinga bankerna att skilja
              spekulation och finansiell handel från reell bankverksamhet. Samhället
              ska garantera att bankverksamheten fungerar men aldrig som i dag
              subventionera spekulationer genom garantier för inlåningen, subventioner
              som bara i Sverige är värda 30 miljarder kronor, enligt Riksbanken.
              Är det inte dags att i Sverige införa en bankdelningslag och ställa
              sig positiv till de här förslagen för att inte göra om det vi
              ser i Europa i dag, att skattebetalarna får stå för bankernas
              förluster?
            </seg>
          </u>
          <note type="speaker" xml:id="i-e3863633fc5b3f6f-0">
            Anf. 45 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-13">
            <seg xml:id="i-09919275e0b4f397-0">
              Herr talman! Det efterlystes stor ärlighet från alla debattörer.
              Då är det viktigt att man står för det själv också. Det är inte
              en enhetlig erfarenhet att det är skattebetalarna som har burit
              finanskrisens kostnader. Det vore klädsamt om Vänsterpartiet någon
              gång påpekade att Sveriges erfarenhet är annorlunda än andras.
              Det beror på att vi har haft en hantering både i början av 1990-talet
              och kring bank- och finanskrisen 2008 där vi har ställt tuffa
              och hårda krav på ägaransvar.
            </seg>
            <seg xml:id="i-844526bdaf0dfb18-0">
              Dessutom har vi en modell för övertagande av hela banker till
              marknadsmässig värdering när de är i kris, vilket ofta ligger
              nära noll. Den metoden att göra det, som ofta väcker protester
              av ägare och de som är i bankvärlden, är ett sätt att säkerställa
              att när bättre tider återkommer eller man uppfattar att det finns
              en statlig garanti i ryggen blir också marknadsvärdet på den banken
              eller finansiella institutionen högre. Det gör att vi inte har
              skickat någon nota till svenska skattebetalare. Om detta berättade
              jag för Angela Merkel i går. Det går att göra olika. Det går också
              att ha liknande system i övriga Europa.
            </seg>
            <seg xml:id="i-dfc08710b8c3de2f-0">
              Det är rätt att det fanns en påverkan av det faktum att vi inte
              hade euron, framför allt 2008 och 2009, därför att ett mönster
              som vi har sett förut upprepade sig. Den svenska kronan sjönk
              mycket kraftigt när finanskrisen slog till. Så har vi många gånger
              mött konkurrenskraftsproblem i det här landet, via devalveringar.
              Det är ibland ett sätt att skicka över problemen på grannarna.
              Vi tar alltså över en del av produktionskapaciteten och konkurrenskraften
              genom att se till att vår valuta sjunker i värde.
            </seg>
            <seg xml:id="i-06e6ae450c660904-0">
              Får jag bara påpeka att det inte är ett faktum nu. Nu stärks
              den svenska kronan parallellt med varselvågen. Vi har helt plötsligt
              att hantera en helt ny konkurrenssituation. Nu ska vi konkurrera
              med en stark krona. Det är därför vi har inriktat vår budget på
              att bygga motståndskraft och konkurrenskraft. Det är så vi säkrar
              morgondagens jobb.
            </seg>
          </u>
          <note type="speaker" xml:id="i-01410c469a40c3bd-0">
            Anf. 46 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-3">
            <seg xml:id="i-5d29106d348004d2-0">
              Herr talman! Det är en fördel att kunna ha både en egen växelkurs
              och en egen ränta. Det finns en dubbel fördel med att ha en nationell
              penningpolitik, som statsministern faktiskt ville avskaffa för
              inte så länge sedan.
            </seg>
            <seg xml:id="i-93dc150beb26128a-0">
              Det är riktigt att vi i Sverige inte har fått betala för bankernas
              förluster den här gången. Men det var nära att det gick snett
              i Baltikumkrisen. Det vet vi bägge två.
            </seg>
            <seg xml:id="i-a4aded60d092d5c8-0">
              Frågan är: Ska vi inte se om vårt hus så att vi slipper göra
              det även i framtiden? Här undvek Fredrik Reinfeldt att svara på
              det som var min huvudfråga, den om bankdelning. Är det inte dags
              att skattebetalarna slutar garantera finansiell spekulation samtidigt
              som vi står för ett sunt banksystem som måste fungera? Riskerna
              ökar ju flerfalt om man så att säga står för hela risktagandet
              för banksektorn medan den alltmer ägnar sig åt finansiell handel
              och mindre åt traditionell bankverksamhet. Är det inte vanlig
              marknadsekonomi på ett sätt att bankerna får stå för sina egna
              förluster och inte bara kan skicka notan till skattebetalarna
              om krisen kommer hit också?
            </seg>
          </u>
          <note type="speaker" xml:id="i-c3c5d9f1d7ebf522-0">
            Anf. 47 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-14">
            <seg xml:id="i-f0d50efc2e3c1cf9-0">
              Herr talman! Jag försökte just förorda ett sådant system, där
              vi tydliggör ägaransvaret. Vårt svar på förslaget till banktillsyn,
              som delar av Europa tror går att genomföra vid årsskiftet, är
              att vi tycker att konstruktionen är ofärdig. Den som har tillsyn
              måste också svara på hur man hanterar situationen när man hittar
              en bank som behöver rekapitaliseras.
            </seg>
            <seg xml:id="i-b716e6017f67ddb1-0">
              Vi menar att detta måste göras i en ordning som ser till att
              ägaransvaret säkras och att inte problem skickas vidare till andra
              länders skattebetalare. Det är mitt krav för att över huvud taget
              vara med i de här diskussionerna. Svenska skattebetalare och svenska
              banker ska inte täcka problem med underskott i andra länders banker.
            </seg>
            <seg xml:id="i-22da2f5c3f9d4010-0">
              Jag tycker att det är bättre att utforma finanstillsynen på det
              sättet än att börja dela banker på ett sätt som politiker tycker
              att de ska se ut av det enkla skälet att jag ju har tilltro till
              den marknadsekonomi som Jonas Sjöstedt vill bekämpa, och jag vet
              att jag dessutom behöver de här finansiella institutionerna för
              att företag och samhällsekonomi ska kunna fungera. De måste hanteras
              på precis det sätt som vi nu har diskuterat. Det ska säkerställas
              att notan inte hamnar hos skattebetalarna. Men vi behöver dem
              för att också få våra företag, våra jobb och vår välfärd att hålla
              ihop.
            </seg>
          </u>
          <note type="speaker" xml:id="i-e5199de09e37d0f1-0">
            Anf. 48 ÅSA ROMSON (MP):
          </note>
          <u who="asa_romson_f891ec" xml:id="i-6238b27eba3f7176-4">
            <seg xml:id="i-c824296b27eca2a8-0">
              Herr talman! Jag har läst och förstått att finansministern ibland
              ägnar sig åt jakt och orientering. Det senare förvånar mig lite
              med tanke på att den budget som alliansregeringen lade fram här
              i riksdagen för en månad sedan saknar varje tendens till att ha
              en gemensam kartbild för hur alliansregeringen vill att Sverige
              ska möta framtiden.
            </seg>
            <seg xml:id="i-691e6864e84c18c2-0">
              När Alliansen nyvaket tog över oppositionspartiernas mantra om
              framtidsinvesteringar för regeringsutformningen fick vi också
              se och beskåda en kavalkad av snabba utspel och miljardlöften
              till höger och till vänster. Borta var den regering som politiskt
              präglades av ordning och reda samt skyddsvallar. In kom en regering
              som lovade allt till alla. Snart var det kanske bara de drastiska
              skattesänkningarna som var den gemensamma kartbilden för allianspartierna.
            </seg>
            <seg xml:id="i-c0c6f806f3969dd3-0">
              Men, herr talman, Sverige behöver en tydligare och mer hållbar
              framtidsvision. Vi behöver göra vägval genom myrmarken till den
              fasta marken där vi ser att potentialen hos varje individ i vårt
              samhälle bättre kan tas till vara, att vi får växande företag
              som kan ge hållbara jobb och att vi får ett samhälle som hänger
              ihop.
            </seg>
            <seg xml:id="i-e738c141299838b5-0">
              I dagens samhälle är det svårt att bli vuxen. Arbetsmarknaden,
              bostadsmarknaden allt jobbar emot de unga. Vi har kanske en framtidsgeneration
              som blir satt på undantag. Då hjälper det inte att gå i gamla
              hjulspår i politiken utan vi behöver ett nytänk kring hur nya
              jobb skapas, kring hur våra miljonprogram kan rustas, kring hur
              vård och skola kan utvecklas. Miljöpartiet vill bidra med förslag
              här i riksdagen till ett sådant nytänk.
            </seg>
            <seg xml:id="i-f5be82204e7b9331-0">
              Vi har hört statsministern motivera kompasskursändringen på 180
              grader, från budgetdisciplin till spenderarpolitik, utifrån Europas
              ekonomiska kris. Men jag är lite rädd att de miljardsatsningar
              som det pratas om i regeringens budget präglas mindre av Europas
              krisländer, Grekland och Portugal, och mer av Alliansens krispartier
              Centerpartiet och Kristdemokraterna.
            </seg>
            <seg xml:id="i-da297f82cb4f4860-0">
              Att investera i riktiga framtidssatsningar är inte fel. Det är
              någonting som många här i kammaren har efterfrågat, men att bygga
              budgetens ramar på glädjekalkyler tycker vi i Miljöpartiet är
              riskabelt. Att krympa bufferten och låna för att finansiera dramatiska
              skattesänkningar i storbolagen är knappast något som man i den
              här kammaren har menat med en framtidsinvestering. I realiteten
              går mindre än en fjärdedel av det reformutrymme på 23 miljarder
              som Anders Borg pratade om i budgetdebatten till investeringar
              i infrastruktur, forskning och utbildning. De stora posterna är
              i stället just skattesänkningar.
            </seg>
            <seg xml:id="i-6adb012ffbd7a108-0">
              Herr talman! Sedan när blev omotiverat generösa skattesänkningar
              framtidsinvesteringar för statsbudgeten?
            </seg>
            <seg xml:id="i-d245e502543fafee-0">
              Miljöpartiet vill ha en bättre finansiell buffert, mer av framtidsinvesteringar
              i järnväg, forskning, miljöanpassning och utbildning. Därför fortsätter
              vi att föreslå satsningar på områdena utan att ifrågasätta det
              finanspolitiska ramverket. Vi finansierar kraftfulla satsningar
              genom skatteväxling och rättvisare omfördelning. Så bygger vi
              stabila finanser för riktiga framtidsinvesteringar. I stället
              för förtida vallöften vill vi inte bygga en budget på glädjekalkyler.
            </seg>
            <seg xml:id="i-f4594ed063d4eb49-0">
              Herr talman! Det finns grupper i vårt samhälle som har fått betala
              ett högt pris för de senaste sex årens allianspolitik. En av dem
              är barnen i fattiga familjer, särskilt de med ensamstående föräldrar.
              Enligt Rädda Barnen finns i dag 248 000 barn i fattiga familjer.
              Risken för att vara i den situationen är störst bland just barn
              till ensamstående föräldrar. Vi ser allt fler reportage om hur
              dessa barn ställs utanför fritidsaktiviteter och ordinära skolaktiviteter.
            </seg>
            <seg xml:id="i-a419138fafced3dc-0">
              Att klyftorna på det sättet ökar i vårt land, i det moderna Sverige,
              är oacceptabelt. Vi kan inte ha barn som ställs i utanförskap
              redan när de är små. Därför har Miljöpartiet lyft fram som ett
              förslag att gå vidare med att förbättra för dessa barn genom att
              ge möjlighet för ensamstående att få skatteavdrag på 5 000 kronor
              per år och barn. Tillsammans med en höjning av underhållsstödet
              ger det här väsentliga skillnader för fattiga familjer med över
              600 kronor i månaden.
            </seg>
            <seg xml:id="i-aa0bba1c0ef21ec6-0">
              Att regeringsföreträdare har kritiserat förslaget med att det
              skulle göra att föräldrar skiljer sig och flyttar isär ger en
              bild av att alliansregeringen inte riktigt har sett verkligheten
              och vilka orättvisor som den politik de har fört faktiskt har
              lett till.
            </seg>
            <seg xml:id="i-82593d0a66350112-0">
              Herr talman! På alliansregeringens framtidskarta flyger våta
              drömmar med nya JAS-plan för Sverige. Men jag skulle vilja peka
              på att det finns ett högst påtagligt framtidshot som inga JAS-plan
              i världen biter på, nämligen hotet mot vår miljö och vår utarmning
              av jordens resurser. Om vi inte ställer om till ett mer hållbart
              samhälle kommer våra barn, barnbarn och barnbarnsbarn att få en
              tuff tid trots stora och i det här sammanhanget relativt goda
              kunskaper om den allvarliga miljösituationen. Jag skulle vilja
              säga att forskningsunderlaget är betydligt gedignare än det underlag
              som alliansregeringen bygger sina beslut om 90 miljarder för nya
              JAS-plan på. Trots ett sådant gediget underlag görs det fantastiskt
              lite för att förbättra situationen.
            </seg>
            <seg xml:id="i-af13c33da1ab60c0-0">
              I går kom de officiella siffrorna över Sveriges klimatutsläpp
              för 2011. Trenden fortsätter att vara tydlig: Det går långsamt.
              Det går alldeles för långsamt. Om Sverige ska uppnå EU:s mål för
              2050 kommer det inte att ske 2050. Nej, statsministern, det kommer
              att ske 150 år senare. Det går för långsamt, och vi kommer inte
              i mål.
            </seg>
            <seg xml:id="i-bd3ebfa502f929dc-0">
              Av det budgetutrymme som finns, den reformbudget, de stora satsningar
              statsministern har pratat om, läggs i princip ingenting på nya
              klimatsatsningar för att minska utsläppen i Sverige. Däremot vill
              han ha ett högt tonläge gentemot Miljöpartiet och kritisera det
              paket med klimatinsatser som Miljöpartiet har lagt fram förslag
              om och finansierar i vår budget. Det är inte att visa politisk
              vilja att lindra klimathotet eller att ta ansvar för Sverige som
              var det gamla mantrat i regeringsförklaringen.
            </seg>
            <seg xml:id="i-27ab2dcad35aa620-0">
              Herr talman! Jag vill avsluta med att påminna om den allvarliga
              situationen för svenskar med utländsk bakgrund och nyanlända.
              Tillsammans besitter dessa en enorm kompetens i vårt samhälle
              som inte alltid tas till vara på bästa sätt. Ändå används ibland
              fortfarande begrepp som etnisk svensk för att definiera något
              som är svenskare än svensk.
            </seg>
            <seg xml:id="i-6679cf823341cc7c-0">
              Jag undrar om inte alla med våra brister och förtjänster, drömmar
              och framtidsförhoppningar, är lika som svenskar. I ett öppet och
              modernt Sverige finns det inte olika grader av svensk. När människor
              flyr från stridigheterna i Syrien, Somalia eller Afghanistan har
              vi alla ett ansvar. Barn som har förlorat sin familj och flytt
              till Sverige behöver ett tryggt hem. Vi i Miljöpartiet tycker
              att hela samhället ska välkomna de ensamkommande flyktingbarnen
              och familjerna som söker skydd. Vi ska göra det med respekt och
              humanitet.
            </seg>
            <seg xml:id="i-6ab179b2ec565180-0">
              I ett mänskligt Sverige utvisas inga apatiska flyktingbarn. I
              ett öppet Sverige jobbar läkare som läkare, inte som taxichaufförer.
              I ett Sverige där alla ges lika rättigheter och möjligheter kallas
              Fatima till lika många arbetsintervjuer, får lika många erbjudanden
              om nya hyreskontrakt, som Fredrik. Det är det samhället vi vill
              bygga.
            </seg>
          </u>
          <note type="speaker" xml:id="i-4dab4e0ae777f6ac-0">
            Anf. 49 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-15">
            <seg xml:id="i-bd593e2d3fffb3ac-0">
              Herr talman! Åsa Romson har en återkommande tendens att hävda
              att det aldrig finns några miljöinsatser i någon budget eller
              någon politik. Detta sägs när vi har lagt fram en budget med stora
              järnvägssatsningar, bland annat att bygga dubbelspår mellan Järna
              och Linköping samt mellan Göteborg och Borås. Är inte det miljö-
              och klimatsatsningar?
            </seg>
            <seg xml:id="i-a5775ede2e751458-0">
              Det är viktigt att vi följer upp att vi når våra mål om att minska
              våra klimatutsläpp med 40 procent till 2020. De nya siffrorna
              indikerar att vi är på väg. Det ska vara en särskild kontrollstation
              2015.
            </seg>
            <seg xml:id="i-bb30648895cb40ad-0">
              Åsa Romson talar om en gemensam kartbild. Sedan uppfattar jag
              att Åsa Romson raljerade med att små partier i Alliansen har fått
              inflytande. Det är kanske en farlig strategi för Miljöpartiet
              att hävda den ingången lite för ofta.
            </seg>
            <seg xml:id="i-424b98837602ac10-0">
              Miljöpartiet har tänkt sig att regera tillsammans med Socialdemokraterna,
              och de tycker inte särskilt lika. Jag har tittat lite på era budgetar
              som påstås vara så lika. Socialdemokraterna föreslår å ena sidan
              att restaurangmomsen ska fördubblas. Det tycker inte ni. Å andra
              sidan vill ni sänka arbetsgivaravgifterna med 17 miljarder, men
              det tycker inte Socialdemokraterna. Sedan vill ni höja inkomstskatterna,
              fast från olika nivåer. Ni vill starta från 40 000. Sedan vill
              Socialdemokraterna höja taken i sjukförsäkringen, men det vill
              inte ni. Men sedan vill ni höja miljöskatterna mycket, men det
              vill inte Socialdemokraterna. De vill ta bort sjuklöneansvaret
              för andra veckan, men det vill inte ni göra. Sedan vill Socialdemokraterna
              avskaffa fas 3, men det föreslår inte ni. De vill höja barnbidraget,
              men det föreslår ni inte heller. Miljöpartiet vill kraftigt öka
              biståndet, men det vill inte Socialdemokraterna. Sedan vill ni
              kraftigt skära ned på försvaret, men det vill inte Socialdemokraterna.
            </seg>
            <seg xml:id="i-fcc33e721bcd65d0-0">
              Jag, och rätt många i landet, undrar vad det är för regeringspolitik
              ni ska föra. Ska det bli Förbifart Helsingfors-lösningen, det
              vill säga socialdemokratins ledare meddelar er i Dagens Nyheter
              vad ni ska anpassa er till? Är det så ni ska styra Sverige?
            </seg>
          </u>
          <note type="speaker" xml:id="i-03d4a1539d812531-0">
            Anf. 50 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-5">
            <seg xml:id="i-0bdc41ae06562178-0">
              Herr talman! Jag noterar att statsministern i alla fall kan lägga
              fram förslag på en konkret klimatsatsning, nämligen dubbelspår
              mellan Linköping och Helsingfors samt mellan Göteborg och Borås.
              Det är bra. Det nämndes inte någon klimatsatsning i vare sig regeringsförklaringen
              eller vid själva utnämningen. Vi ser i infrastrukturpropositionen
              att det inte är för klimatet som infrastruktursatsningarna görs.
              Det är tydligt. Det scenario som Trafikverket tog fram i sina
              gedigna underlag visar på att hela infrastrukturpolitiken måste
              läggas om i en annan riktning om det ska bli en klimatsatsning.
            </seg>
            <seg xml:id="i-96b53b8d307e1aaf-0">
              Vad gör ni? Jag får gå tillbaka till frågan om Förbifart Helsingfors.
              Ni finansierar inte bara Förbifart Helsingfors med pengar som
              tas från kollektivtrafiken för att satsa på massbilismen i Sveriges
              största stad, utan ni tvingar dessutom staden att bygga Österleden,
              som om något kommer att bidra till ökade klimatutsläpp. Det gör
              ni i en proposition där ni försöker säga att ni tar ett klimatansvar
              för Sverige. Det är inte seriöst, Fredrik Reinfeldt.
            </seg>
          </u>
          <note type="speaker" xml:id="i-f36c73cb995e2efb-0">
            Anf. 51 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-16">
            <seg xml:id="i-367d4bf3c156ad85-0">
              Herr talman! Det finns möjligen de i Sverige som funderar på
              att rösta på Miljöpartiet eftersom de vill ha vad Åsa Romson har
              tagit upp här och de är mot Förbifart Helsingfors. Problemet är
              att Socialdemokraterna, som Miljöpartiet ska regera med, i Dagens
              Nyheter har sagt att här måste Miljöpartiet lägga sig platt.
            </seg>
            <seg xml:id="i-eda2cd8a533a9d85-0">
              Det blir Förbifart Helsingfors. Det är lika bra att ni inser
              det. Det är så socialdemokrater samarbetar med andra. Åsa Romson
              raljerar över att små partier får igenom olika saker i budgetförhandlingar.
              Det är en livsfarlig strategi för Miljöpartiet.
            </seg>
            <seg xml:id="i-ca1c1d2e371a1e15-0">
              Jag tycker att man ska regera Sverige tillsammans med andra.
              Jag tycker att man ska visa att man är stolt över att man samarbetar
              med andra partier. Jag tycker att man ska visa att andra partier
              får genomslag när vi lägger fram gemensamma budgetar. Här skiljer
              jag mig från Socialdemokraterna. Ni har valt fel lag. Ni kommer
              att bli lurade, och era väljare kommer att få se en helt annan
              politik än det som står i era motioner.
            </seg>
          </u>
          <note type="speaker" xml:id="i-90256d128222641e-0">
            Anf. 52 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-6">
            <seg xml:id="i-2626c74e781c2b79-0">
              Herr talman! Jag är väldigt glad att Fredrik Reinfeldt här i
              kammaren i alla fall är tydlig med att han vill regera tillsammans
              med andra partier. Han har ju under de senaste två åren när Alliansen
              har suttit i minoritetsställning och tidigare åtminstone framhävt
              i regeringsförklaringen att man vill söka breda överenskommelser.
              Det här har tagits bort det var lite luddigare i årets framställning
              för det har ju inte lyckats.
            </seg>
            <seg xml:id="i-a30be06ae4228d80-0">
              Du har i väldigt få fall, Fredrik Reinfeldt, lyckats med en bredare
              överenskommelse som samlar en riktig majoritet i riksdagen. Det
              är minoritetsregeringens dilemma. När man är så osams som ni har
              varit inom regeringen har det varit väldigt svårt att enas i någon
              fråga.
            </seg>
            <seg xml:id="i-9c9005afd1a7b1d4-0">
              Ta till exempel infrastrukturfrågorna. Det var en uppenbar fråga
              där i stort sett hela politiken, alla operatörer och inte minst
              alla resenärer var tydliga med att det behöver satsas på järnvägen.
              Men tog ni den utsträckta handen, Fredrik Reinfeldt? Nej, för
              du ville inte regera med andra än det allianslag som du redan
              hade byggt, med de stridigheter som finns.
            </seg>
            <seg xml:id="i-af978352507d52fe-0">
              Vi är öppna för att regera tillsammans. Vi är öppna för att söka
              breda samförstånd, men det är ni som har gett kalla handen.
            </seg>
          </u>
          <note type="speaker" xml:id="i-94d28e3a0245f0e3-0">
            Anf. 53 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-17">
            <seg xml:id="i-1360a093b2577a4d-0">
              Herr talman! Klimatet tog Åsa Romson upp i sitt inledningsanförande.
              Den största enskilda fråga som vi har att ta ställning till i
              vårt land under överskådlig tid som påverkar klimatet är hur vi
              löser vår energiförsörjning långsiktigt. Besluten kanske ligger
              nu, men de avgörande skeendena ligger bortom 2020, mellan 2020
              och 2030, när våra nuvarande tio reaktorer går ur tiden.
            </seg>
            <seg xml:id="i-5326d6a732b1dbe7-0">
              Tyskland är ett land som Åsa Romson brukar framhålla som ett
              föredöme, senast i en debatt vi hade i tv, därför att Tyskland
              har tagit ett beslut om att de ska avskaffa sin kärnkraft de ska
              snabbavveckla. Då ska man veta att kärnkraften står för ungefär
              20 procent av elförsörjningen i Tyskland. I Sverige är det mer
              än det dubbla, mer än 40 procent.
            </seg>
            <seg xml:id="i-97bb9a2a217cd473-0">
              De har bestämt att de ska avveckla kärnkraften och har gått ut
              med stort buller och bång: Nu ska vi bygga vindkraft. Och alla
              är jätteglada. Åsa Romson är glad. Jag tycker också att det låter
              bra. Det är bara det att efter något år kommer nu facit på bordet.
            </seg>
            <seg xml:id="i-b955c7d3a710235e-0">
              Bundesnetzagentur lägg ordet på minnet är den tyska energimarknadsinspektionen.
              Chefen där heter Matthias Kurth, och han uttalade sig i Sveriges
              Radio häromdagen. Han sade: Vi är redan på gång att ersätta de
              stängda kärnkraftverken, i första hand med kolkraft. Han säger
              sanningen. Han skulle ha kunnat lägga till den ryska gasledningen
              i Östersjön.
            </seg>
            <seg xml:id="i-cb8345d18744eef7-0">
              Sanningen är, Åsa Romson, att man i Tyskland har jättehöga ambitioner
              i fråga om förnybart och framför allt vindkraft, och man öser
              nu in subventioner i detta för att det ska kunna ersätta kärnkraften.
              Men när det kommer till kritan räcker det inte till. Det är enighet
              om de satsningarna i Tyskland, och vi är också eniga om de satsningar
              vi gör här. Men problemet är att det inte räcker till. Vi har
              dubbelt så mycket kärnkraft att ersätta som tyskarna. Vi skulle
              hamna i exakt samma situation.
            </seg>
            <seg xml:id="i-1d3e9535f5490ae2-0">
              Kolkraft ersätter nu kärnkraften i Tyskland, Åsa Romson. Var
              det detta du berömde Tyskland för? Var det så här det skulle bli?
            </seg>
          </u>
          <note type="speaker" xml:id="i-cf3f2e89735abd64-0">
            Anf. 54 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-7">
            <seg xml:id="i-6fcaf4a3d65adaa2-0">
              Herr talman! Det är intressant. Ju fler gånger man upprepar någonting
              blir det inte mer sant. Tittar vi på de officiella siffrorna och
              den utvärdering av den tyska energipolitiken som nu sker ser vi
              att kolkraften inte ökar utan minskar. Man investerar i och för
              sig i en del nya kolkraftverk men lägger ned betydligt fler. Man
              investerar i 11 gigawatt men lägger ned 18 gigawatt de kommande
              åren.
            </seg>
            <seg xml:id="i-522b212d2dac4675-0">
              Man stängde åtta kärnkraftverk 2010, och samma år minskade man
              klimatutsläppen med 2 ½ procent. Det var det år som Sverige ökade
              klimatutsläppen med 11 procent.
            </seg>
            <seg xml:id="i-c6782af7dc48809d-0">
              Det som händer i Tyskland jag vet att du gärna vill visa upp
              en annan bild är att man tror brett på den förändring som allt
              fler ser i energipolitiken, det vill säga att det är förnybart.
              Och det är inte bara vindkraft.
            </seg>
            <seg xml:id="i-12c0619cda6a35c4-0">
              Nu pratar man om solkraft det som din regering inte alls vill
              prata om. Fredrik Reinfeldt har stått här i talarstolen och sagt
              till mig att det lyser för lite sol i Sverige för att det ska
              vara värdefullt att satsa på. I Tyskland är solkraften en solig
              dag halva deras energianvändningsområde. Det är inte längre någon
              liten energikälla.
            </seg>
            <seg xml:id="i-52ed6735e24732cc-0">
              De har också biogas i Tyskland som utformas på ett betydligt
              smartare sätt än i Sverige. Man ger till exempel stöd i ett garantiprissystem
              som gör att det också småskaligt lönar sig för de enskilda på
              landsbygden att vara med och producera. Det är samma lösning som
              ni säger nej till.
            </seg>
            <seg xml:id="i-23b8990e77870f28-0">
              Det står i dagsläget 40 till Tyskland efter första halvlek när
              det gäller förnybar energi gentemot Sverige. Inför ett garantipris
              för solcellsstödet! Gör så att nettodebiteringarna fungerar! I
              dag är det bolagen som går före, och ministrarna ligger på efterkälken
              och tillsätter den tredje utredningen för nettodebitering.
            </seg>
            <seg xml:id="i-1d5b21dc70982ab3-0">
              Detta händer redan i Tyskland, där man har tagit över de svenska
              patenten på solkraft, där man producerar mer förnybart än vad
              vi har gjort i Sverige på väldigt många år och där man tror på
              energieffektivisering, som du och din regering inte tror på. Ni
              släpar kommissionen efter er när ni säger att vi inte ska ha någon
              effektiv energieffektivisering, att vi alltid ska räkna allting
              i bnp, vilket är nys. Det står 40 efter första halvlek, men vi
              har en halvlek till att spela på.
            </seg>
          </u>
          <note type="speaker" xml:id="i-9dbb68a4efb8cf22-0">
            Anf. 55 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-18">
            <seg xml:id="i-66fcad110a553bae-0">
              Herr talman! Jag hade väl inte trott att Åsa Romson skulle tilltro
              den tyska energimarknadsmyndigheten någon auktoritet i den här
              frågan, för i så fall hade grunden för Miljöpartiets hela klimatpolitik
              ryckts undan. Det går ju inte. Vi kommer väl att få se om några
              år, för nu är det prognoser från den tyska energimarknadsmyndigheten
              vi talar om.
            </seg>
            <seg xml:id="i-59aa89bd9321ef80-0">
              Jag sade i mitt inlägg att de satsar jättemycket på vindkraft
              och alla möjliga förnybara energikällor. De tror på det. Det är
              bara det att när det kommer till kritan räcker det inte. Det är
              det man säger från de tyska myndigheterna nu. Det är kolkraft
              som byggs ut. Jag är också medveten om att man stänger gamla kolkraftverk.
              Det är jättebra. Jag har inte pratat om det. Jag säger bara att
              energibalansen nu går mot ökad användning av kolkraft och ökad
              användning av gas i Tyskland när man stänger ned den tyska kärnkraften.
              De kommer att öka koldioxidutsläppen.
            </seg>
            <seg xml:id="i-43042efa232bde6e-0">
              Problemen, Åsa Romson, är att vi i Sverige är dubbelt så mycket
              beroende av kärnkraft. Även om vi inte stänger våra reaktorer
              i förväg, vilket ni vill, går de ur tiden om 10, 15 eller 20 år
              och måste då ersättas. Vi kommer att hamna precis i den tyska
              situationen med ökade koldioxidutsläpp.
            </seg>
            <seg xml:id="i-e79f562871d266ad-0">
              Sanningen är att ni är engagerade i klimatfrågan men är ännu
              mer mot kärnkraft, och därför accepterar ni till sist när det
              kommer till kritan ökade koldioxidutsläpp även om ni inte erkänner
              det.
            </seg>
          </u>
          <note type="speaker" xml:id="i-0824bd04194bcd0e-0">
            Anf. 56 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-8">
            <seg xml:id="i-79bcf35eee6288e6-0">
              Herr talman! Det är spännande. De flesta som diskuterar klimatfrågan
              vet att det är väldigt svårt när man är inne på energiområdet,
              för vårt koldioxidutsläpp från energisektorn är väldigt litet
              med tanke på att vi har så mycket vattenkraft och att kärnkraften
              inte ger de största koldioxidutsläppen. Men du vill ändå ta upp
              det som den stora klimatfrågan här.
            </seg>
            <seg xml:id="i-23e21cf4a08f4243-0">
              Om det finns något parti i denna riksdag som värnar om och kramar
              kärnkraften är det Folkpartiet. Oavsett vilka prognoser man ser
              för framtiden när det gäller energiutbyggnaden hamnar ni alltid
              i att Sveriges bästa investering för 20302040 är att skapa ett
              helt nytt koncept för ny kärnkraft, oavsett om det är billigare
              att investera i vindkraft på land, om det är billigare per kilowatt
              att investera i förnybar kraft, som majoriteten av länderna i
              världen gör. Japan drar slutsatsen att det kostade ganska mycket
              med haveriet i Fukushima, så vad satsar de på? Jo, de satsar på
              förnybart.
            </seg>
            <seg xml:id="i-c2d276c33867fc77-0">
              Trots alla dessa prognoser hänger Folkpartiet, av alla partier
              i Sveriges riksdag, kvar vid att vi ska satsa på ny kärnkraft
              i Sverige. Det är sorgligt att se. Det kommer att vara sorgligt
              inte bara för klimatet utan också för energidebatten och de svenska
              hushållen som ska betala kalaset.
            </seg>
          </u>
          <note type="speaker" xml:id="i-af66ac125f52e667-0">
            Anf. 57 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-19">
            <seg xml:id="i-18d22422ec93827f-0">
              Herr talman! Ett långsiktigt hållbart energisystem bygger på
              det gröna och det förnybara. Det är en viktig tillväxtmotor och
              en viktig jobbmotor, men det är också viktigt för att klara klimatutmaningen.
            </seg>
            <seg xml:id="i-9f277599fb59c10e-0">
              Därför är jag glad över den utveckling som har skett i Sverige
              under alliansregeringens och Centerpartiets tid, för sedan 2006
              har det hänt mycket.
            </seg>
            <seg xml:id="i-fb3a4b6edeec0f4f-0">
              Bioenergin har gått om oljan som största energikälla. Vindkraften
              har sexdubblats från en ynka terawattimme när Miljöpartiet var
              stödparti till Socialdemokraterna till sex terawattimmar i dag.
              Vi kan också se att vi i dag har 50 procent mer elproduktion som
              kommer från biobränsle än vi hade 2006. Nästan hälften av vårt
              energisystem består nu av förnybart. Den siffran är bäst i EU.
            </seg>
            <seg xml:id="i-f4d19b14d1f7b7c8-0">
              Det har naturligtvis inte kommit till av sig självt. Det har
              krävts politiska beslut och politiska förändringar. I årets budget
              har vi gjort tydliga avtryck för det gröna och det förnybara.
              Vi satsar på järnvägen en stor satsning som vi inte kan skåda
              i tidigare budgetmotioner från andra partier. Vi förlänger satsningen
              på solceller. Vi höjer och permanentar stödet till näringslivsdriven
              energiforskning.
            </seg>
            <seg xml:id="i-2d0c1849d5c9850c-0">
              Vi behöver fortsätta att satsa och rikta satsningarna för att
              få fram mer grönt och förnybart. Därför har jag en fråga till
              Åsa Romson: Varför vill Miljöpartiet och Åsa Romson höja skatten
              på den gröna, förnybara vattenkraften med 1 miljard nästa år och
              sammanlagt 4 miljarder de kommande fyra åren?
            </seg>
            <seg xml:id="i-dcfff08bac011458-5">
              (Applåder)
            </seg>
          </u>
          <note type="speaker" xml:id="i-18edc9f51f0ba03f-0">
            Anf. 58 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-9">
            <seg xml:id="i-2e54933a436fb8c0-0">
              Herr talman! Tack för en bra fråga kring förnybar energi, Annie
              Lööf! Den diskuterar jag gärna med dig. Jag tycker nämligen att
              det har varit ganska tyst från dig och ditt parti när det gäller
              hur vi får fram förnybar energi och vad det betyder för hur vi
              kan göra oss oberoende av bland annat kärnkraft det som så vackert
              står i Alliansens energiuppgörelse.
            </seg>
            <seg xml:id="i-21ae53f3dc59a6da-0">
              Vi får en del förnybart i systemet nu, bland annat tack vare
              att vi har börjat med reformer. Det är reformer som delvis började
              under förra alliansregeringen men som ger utslag nu. Delar har
              också fortsatt, och vi har varit ense om dem här i riksdagen.
              När den förnybara energin nu ökar, Annie Lööf, är det då inte
              rimligt att börja stänga en del av de äldsta kärnkraftsreaktorerna,
              som faktiskt inte alltid är med och producerar särskilt säker
              och miljövänlig energi alla dagar? Ibland står de stilla. Det
              kanske i och för sig är det mest miljövänliga när det gäller kärnkraften,
              men det är inte särskilt bra för de svenska elkonsumenterna.
            </seg>
            <seg xml:id="i-8a024371a6f39035-0">
              Är det inte dags att göra sig mindre beroende av kärnkraft när
              vi nu har ett energiöverskott som motsvarar en till två kärnkraftsreaktorer
              i Sverige? Detta gäller också sett till att det blir ganska dyrt
              för den svenska kärnkraftssektorn att betala för den säkerhetskultur
              man onekligen måste gaska upp sig en del ifrån utifrån de senaste
              årens incidenter, får vi väl kalla det.
            </seg>
            <seg xml:id="i-6bba1efa5f7d6304-0">
              Jag tycker att det ser lite skakigt ut med Alliansens energiuppgörelse
              när man pratar om att göra sig mindre beroende av kärnkraft. Vad
              är egentligen Centerpartiets del i detta? Hur kan vi få mindre
              kärnkraft och snarare mer förnybart när vi får det hållbara energisystemet?
              Varför blockerar ni att vi också får ett uppdrag till Energimyndigheten
              på just ett 100 procent förnybart energisystem i Sverige? Det
              är en utredning som ganska svart på vitt skulle visa för partierna
              hur man kan genomföra stegvisa reformer för att hitta den hållbara
              lösningen.
            </seg>
            <seg xml:id="i-dcfff08bac011458-6">
              (Applåder)
            </seg>
          </u>
          <note type="speaker" xml:id="i-87148aa0f55cfd4f-0">
            Anf. 59 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-20">
            <seg xml:id="i-34467d4eced1c39d-0">
              Fru talman! Jag hörde egentligen inget som helst svar från Åsa
              Romson på min fråga varför Miljöpartiet väljer att lägga en extra
              miljard i straffskatt på den gröna, förnybara vattenkraften.
            </seg>
            <seg xml:id="i-b5d460948a885307-0">
              Alliansens energiöverenskommelse ligger fast och innebär just
              de framgångar jag lyfte fram i mitt tidigare replikskifte, nämligen
              att det förnybara har gått om oljan som största energikälla. Vi
              kan se att vi har en 50-procentig ökning av elproduktionen som
              kommer från biobränsle, och vindkraften har sexdubblats exempelvis.
              Vi ser en stor omsvängning till det gröna och förnybara, vilket
              gynnar jobben och ser till att vi tar upp kampen om klimatutmaningen.
              Här har vi gjort mycket.
            </seg>
            <seg xml:id="i-32839d86fb6827e9-0">
              Jag frågar Åsa Romson igen: Ser man vattenkraften som en förnybar
              energikälla? Om Åsa Romson gör det, varför väljer hon att lägga
              1 miljard extra i straffskatt för den svenska vattenkraften?
            </seg>
            <seg xml:id="i-dcfff08bac011458-7">
              (Applåder)
            </seg>
          </u>
          <note type="speaker" xml:id="i-61e0be663ff394ed-0">
            Anf. 60 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-10">
            <seg xml:id="i-eb6f42ff1ee52394-0">
              Fru talman! Jag ska naturligtvis svara på frågan. När det gäller
              vattenkraft är det vår mest lönsamma energiform. Det är också
              det som i huvuddelen gör att vi har så stor andel förnybart i
              Sverige; det har vi haft sedan vi byggde ut vattenkraften en lång
              tid tillbaka. Det är alltså ingenting någon av de regeringar vi
              har haft att göra med kan ta åt sig äran för.
            </seg>
            <seg xml:id="i-38aefef3fa5d0136-0">
              Är det den mest lönsamma energiformen är det dock också rimligt,
              precis som med andra former, att det när det finns övervinster
              och det finns det när det gäller vattenkraft ha en ökad skatt
              på att ta hem dem. Det är i stället för det ni gör: Ni gör så
              att elcertifikatssystemet gynnar redan befintlig vattenkraft i
              stället för att se till att subventionerna i detta system går
              till den nya tekniken till de nya förnybara saker Sverige behöver
              för att klara energiförsörjningen i framtiden. Ta solenergi, till
              exempel varför satsar ni så lite på solenergi? Det hade kunnat
              vara en fråga om jag hade fått ställa en sådan i min sista replik,
              vilket jag inte får.
            </seg>
          </u>
          <note type="speaker" xml:id="i-a11873b9820624c8-0">
            Anf. 61 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-4">
            <seg xml:id="i-0fc7a9ac5d30a0bc-0">
              Fru talman! Att Miljöpartiet är ett extremistparti i flera avseenden
              visste vi, och det bekräftar man också. Framför allt bekräftar
              man sin extrema hållning när det gäller migrationspolitiken.
            </seg>
            <seg xml:id="i-a5d5dcfe5848afc9-0">
              Att man är ett etnocentriskt parti har jag däremot inte riktigt
              tänkt mig tidigare, men det är också någonting man bekräftar.
              Åsa Romson säger att alla är lika svenska och har samma drömmar.
              Så är det givetvis inte. Det finns i världen olika kulturer med
              olika värderingar. I Sverige har vi lagar om jämställdhet. I andra
              kulturer spränger man flickor som vill gå till skolan, tvingar
              flickor att gifta sig med främmande män de aldrig har träffat
              samt tvingar flickor och kvinnor att skyla sig med heltäckande
              kläder. De är naturligtvis inte lika svenska som jag. Åtminstone
              tycker inte jag det. Det där är ett snurrigt resonemang.
            </seg>
            <seg xml:id="i-2c9c997b80d0f53f-0">
              Däremot finns det givetvis ett stort värde i att det finns olika
              kulturer och att det finns en kulturell mångfald i världen. Det
              tycker jag att vi ska slå vakt om, och samtidigt bekämpa avarter
              som till exempel det jag nämnde nyss.
            </seg>
            <seg xml:id="i-4db202a609f639ef-0">
              Det var inte detta jag hade tänkt hålla mig till egentligen.
              Jag tänkte att jag skulle diskutera småföretagarpolitik med Åsa
              Romson, men jag blev så provocerad av detta inlägg.
            </seg>
            <seg xml:id="i-50b68582661d79b1-0">
              Man har gjort ett stort nummer, vill jag ändå påstå, både i dag
              och tidigare av att man vill sluta vara det utpräglade storstadspartiet
              som straffbeskattar människor som lever utanför Helsingforss tullar,
              på landsbygden, och som har en bit att köra bil och liknande till
              jobb och skola. Man gör kanske inte den distanseringen i alla
              fall, men man gör ett litet försök att profilera sig när det gäller
              små och medelstora företag. Till exempel vill man minska sjuklöneansvaret.
            </seg>
            <seg xml:id="i-4e3b82d13b03f3b2-0">
              Problemet med den modell Åsa Romson och Miljöpartiet företräder
              är att man bygger in en gigantisk tröskeleffekt som innebär att
              de företag som går från tio anställda till elva anställda får
              tillbaka hela sjuklöneansvaret. Då undrar jag, Åsa Romson: Hur
              tänkte ni här? Tänkte ni alls när ni föreslog detta system?
            </seg>
          </u>
          <note type="speaker" xml:id="i-80403b5aa2f22e8f-0">
            Anf. 62 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-11">
            <seg xml:id="i-28c25982e1084fe3-0">
              Fru talman! Jag ska börja med att kanske bli provocerad tillbaka:
              Att säga att man inte kan vara svensk för att man har en annan
              kultur än det vi skulle kalla den historiskt svenska i Sverige
              provocerar mig ganska mycket. När jag går omkring i Helsingfors
              till vardags och möter de invånare som bor och lever här tycker
              jag nämligen att alla som åker på tunnelbanan är svenskar.
            </seg>
            <seg xml:id="i-6009e118eccf82a3-0">
              Sedan är vi olika, och det är jag väldigt glad för. Vi har olika
              kulturell bakgrund, vi har olika kön och vi har olika preferenser.
              Vi är dock alla svenskar när vi sitter där i tunnelbanan. Man
              kan vara invandrare och svensk; man kan vara svenskamerikan eller
              svensksomalier. Det tycker inte jag är provocerande, utan det
              tycker jag är ett framtidshopp. Det skapar en modern stat där
              vi kan umgås civiliserat som människor och där vi givetvis beivrar
              varje brott mot de mänskliga rättigheterna när kvinnors rätt till
              frihet kväses eller något annat. Om du blir provocerad av vad
              jag sade kan det kanske alltså återgäldas, Jimmie Åkesson.
            </seg>
            <seg xml:id="i-d67d5c209837341a-0">
              Till din fråga om småföretagande på landsbygden: När det gäller
              landsbygdspolitik är det helt riktigt att vi i Miljöpartiet tror
              att det är väldigt viktigt att se till helheten. Vi ska se att
              framför allt växtkraften i små företag är väldigt viktig. Det
              är en differentierad hållning. När man kommer ut i glesbygden
              hör man ofta om folk som har ett företag registrerat hos Bolagsverket,
              och det är inte bara en verksamhet utan kan vara lite av varje.
              Jag träffade på en kvinna som drev turistverksamhet med cowboyridning,
              och hon lagade båtmotorer och drev en glasservering. Det var ett
              och samma företag.
            </seg>
            <seg xml:id="i-611e8cedd9b0f9ce-0">
              Så ser det ut på landsbygden; man behöver ha en differentierad
              form, och småföretagen är väldigt viktiga. Då tycker vi att det
              är viktigt att lyfta de kraftigaste skatterna från småföretagen
              så att de kan växa. Det är bra för landsbygden, och det är bra
              för Sverige.
            </seg>
          </u>
          <note type="speaker" xml:id="i-af44b0053131b928-0">
            Anf. 63 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-5">
            <seg xml:id="i-241452fce8c6f11b-0">
              Fru talman! Om jag åker tunnelbana i Tokyo, är jag då japan?
              Jag drar den slutsatsen av Åsa Romsons svar.
            </seg>
            <seg xml:id="i-474751d499ded0d3-0">
              Om vi ändå håller oss till de små och medelstora företagen: Jag
              fick inte svar på min fråga. Hur tänkte Miljöpartiet när ni föreslog
              att företag med tio eller färre anställda ska få minskat sjuklöneansvar
              eller ett helt slopat sjuklöneansvar, om jag har förstått det
              rätt men sedan få tillbaka kostnaden för hela sjuklöneansvaret
              för samtliga anställda om man anställer en elfte? Hur många företag
              med tio anställda tror Åsa Romson kommer att anställa en elfte
              med detta system? Ser inte Åsa Romson den tröskel man bygger in
              i systemet?
            </seg>
            <seg xml:id="i-3559cfd7d64763af-0">
              Hur tänkte ni, Åsa Romson, när ni kom med detta förslag?
            </seg>
          </u>
          <note type="speaker" xml:id="i-beede1ca4f628536-0">
            Anf. 64 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-12">
            <seg xml:id="i-59ac0ed1bea4adbd-0">
              Fru talman! Tröskeleffekter får man i en massa olika reformer.
              Detta är ett förslag som har kommit från företagarna själva. De
              vill att sjuklöneansvaret lyfts det är det som hade lyfts in till
              företagen, och det vill de ha lyft. Det är nämligen det som är
              det stora problemet just i småföretagen.
            </seg>
            <seg xml:id="i-e17d5859c3d9e3ea-0">
              När man ska anställa en ny betyder det väldigt mycket. Det är
              en rimlig avvägning att ett företag med tio anställda är ett riktigt
              litet företag. Med en ny som ska anställas finns det en risk att
              man ser till en sjukhistoria hos denna. Den risken innebär att
              det blir en svårighet att anställa. Hela vårt förslag till reform
              handlar om att det ska bli enklare för små företag att anställa.
              Vi menar att det är utformat på det sättet, delvis därför att
              det är förslag som kommer från företagarna själva. Vi lyssnar
              gärna på de förslag som kommer.
            </seg>
            <seg xml:id="i-25ad4bd68878da3b-0">
              Om man skulle se att det absolut största problemet är tröskeleffekten
              och därför inte gör någonting betyder det att alla företag har
              sjuklöneansvar som i dag. Det är en större tröskeleffekt att anställa
              människor som kanske kommer med en sjukdomshistoria i de små företagen,
              också på landsbygden som du, Jimmie Åkesson, värnar så mycket
              om.
            </seg>
          </u>
          <note type="speaker" xml:id="i-e0b6d35f74072ef8-0">
            Anf. 65 Socialminister GÖRAN HÄGGLUND (KD) replik:
          </note>
          <u who="carina_hagg_cee9b6" xml:id="i-733bd69b0d9e9846-2">
            <seg xml:id="i-377db9ec03c03cfe-0">
              Fru talman! Miljöpartiet har en stor tilltro till ekonomiska
              styrmedel, och det tycker jag är bra. Ekonomiska styrmedel är
              effektiva om man vet vad man vill åstadkomma och man riktar dem
              på ett förnuftigt sätt.
            </seg>
            <seg xml:id="i-55ec187ff47ce3c0-0">
              Det här är någonting som präglar svensk politik i stor utsträckning.
              Vi har höga skatter på sprit för att det ska supas mindre. Vi
              har höga skatter på tobak för att det inte ska rökas så mycket.
              Vi har hög skatt på bränsle när det gäller bilar för att det ska
              åkas mindre. Miljöpartiet har en del förslag här som jag tycker
              inte riktigt möter den verklighet som människor lever i, men man
              sätter en tilltro till ekonomiska styrmedel.
            </seg>
            <seg xml:id="i-37b2842b3d37da5b-0">
              Jag skulle vilja be Åsa Romson redogöra för de sannolika effekterna
              av det som hon själv framhöll i talarstolen, nämligen 10 000 kronor
              i årlig skatterabatt till paret som skiljer sig och att det par
              som flyttar ihop förlorar 10 000 kronor varje år.
            </seg>
          </u>
          <note type="speaker" xml:id="i-4b466953b9ea6533-0">
            Anf. 66 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-13">
            <seg xml:id="i-1f99edc9410805d1-0">
              Fru talman! Jag kunde förstå att den frågan skulle komma från
              dig, Göran Hägglund. Jag tror däremot att i verkligheten i de
              familjer som lever här runt omkring oss är det väldigt sällan
              den typen av avvägningar som bestämmer om man lever tillsammans
              som föräldrar eller väljer att bo på olika ställen. Jag tror att
              de allra flesta vet hur mycket ekonomiska incitament det finns
              att leva tillsammans. Det blir otroligt mycket billigare. Man
              kan dela på allt från telefonabonnemang till tidningsabonnemang,
              till att ta hand om hushållet och mycket av det oavlönade arbetet.
              Det är otroligt starka incitament i dag för att leva tillsammans.
              Trots det väljer många att inte bo tillsammans. Det kan man kritisera
              och tycka att det är en mänsklig brist och en felaktighet, eller
              så konstaterar vi att det är så det ser ut. Ibland är det faktiskt
              lättare i vardagen att inte leva med en person som man tidigare
              har lärt känna kanske alltför väl, och då väljer man att gå skilda
              vägar. Men allt fler väljer och det ska vi vara glada för att
              dela på ansvaret för barnen.
            </seg>
            <seg xml:id="i-827c8566ce9084e4-0">
              Om vi ska ha barnen i fokus, Göran Hägglund, vad är bäst för
              de barn som i dag får en svårare situation, som blir utstötta
              från fritidsaktiviteter, som känner att de inte kan tillgodogöra
              sig skolan på riktigt samma sätt som andra, för de märker skillnaden?
              Vad gör du och alliansregeringen för att de barnen ska känna att
              de får en tillit till samhället och att de inte är utsatta från
              början? Det är där vi försöker hitta förslag, och ett förslag
              är ett skatteavdrag. Vi anser att det är positivt, bättre än att
              få ytterligare bidrag och känna sig som en utstuderad art. Ett
              skatteavdrag skulle göra att dessa familjer får lättnader med
              vissa av de faktiska kostnader som det handlar om, men en väldigt
              liten del.
            </seg>
            <seg xml:id="i-24de40a859f8a637-0">
              Jag tror inte att det är någon som av ekonomiska skäl väljer
              vare sig att flytta ihop eller att separera. Det är en alldeles
              för allvarlig akt för det.
            </seg>
          </u>
          <note type="speaker" xml:id="i-62bbc49ef217af2a-0">
            Anf. 67 Socialminister GÖRAN HÄGGLUND (KD) replik:
          </note>
          <u who="carina_hagg_cee9b6" xml:id="i-733bd69b0d9e9846-3">
            <seg xml:id="i-3af3712b93833759-0">
              Fru talman! Regeringen har gjort många olika saker som riktar
              sig till de barnfamiljer som lever med små ekonomiska marginaler.
              Vi höjer i budgeten stödet till de barnfamiljer som inte har någon
              eller en väldigt låg upparbetad SGI. Föräldraförsäkringen ger
              dessa familjer nu en 25-procentig förbättring av ersättningen.
            </seg>
            <seg xml:id="i-2b757a5e5e0c8c50-0">
              Det kommer självklart situationer där vuxna personer väljer att
              gå skilda vägar. Det är inte ett dugg konstigt, det inträffar
              hela tiden. Men frågan är vad politiken ska stötta. Genom den
              föreslagna åtgärden gör ni det dyrare för ett par som vill flytta
              ihop, för de går miste om ett avdrag som de haft innan. Jag menar
              att det är en bakvänd politik. I stället är det bättre att titta
              på det förslag som regeringen håller på att utarbeta utifrån en
              utredning som handlar om hur föräldrar bättre ska kunna ta ett
              ekonomiskt ansvar tillsammans för barn de har satt till världen.
              De är ju föräldrar även om de har gått skilda vägar. Här finns
              det mycket även för Miljöpartiet att titta på utifrån den utredningen.
            </seg>
          </u>
          <note type="speaker" xml:id="i-b9dfb2ef8b4b16b3-0">
            Anf. 68 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-14">
            <seg xml:id="i-e5dd1e9e5ebce3bb-0">
              Fru talman! Vi tittar gärna på kommande utredningar, Göran Hägglund,
              vi kommer att få all anledning att göra det. Vi har redan i vår
              budgetmotion konstaterat att vi behöver ett höjt underhållsstöd.
              Vi tror att det är viktigt i sådana här relationer, inte minst
              för de ensamstående mammor som det oftast, för att vara ärlig,
              handlar om.
            </seg>
            <seg xml:id="i-86327d27e00a0d0a-0">
              Jag gör inte samma bedömning som du, att 10 000 om året på något
              sätt skulle kunna påverka ett beslut huruvida jag blir sambo med
              en ny partner eller väljer att bo kvar med en förälder till våra
              gemensamma barn. Jag tror att de flesta som gör en vardagskalkyl
              ser att det inte går ihop.
            </seg>
            <seg xml:id="i-33e94627bb409873-0">
              Det jag blir mest upprörd över i ditt inlägg är bilden av att
              allting går så bra, att ni gör väldigt stora insatser. Nu ökar
              barnfattigdomen i Sverige. Det är fler barn som bor i fattiga
              familjer, inte bara i relativa tal utan också i absoluta tal.
              Rädda Barnens rapport visar det tydligt. Att här kritisera ett
              förslag där man försöker göra någonting åt den situationen tycker
              jag är lite bakvänt, om vi har barnens bästa för ögonen.
            </seg>
          </u>
          <note type="speaker" xml:id="i-265cbf2244fd372a-0">
            Anf. 69 Utbildningsminister JAN BJÖRKLUND (FP):
          </note>
          <u who="unknown" xml:id="i-2371479b25b94352-21">
            <seg xml:id="i-504515c6fc5f8bb8-0">
              Fru talman! I en europeisk jämförelse står Sverige starkt. När
              jag de senaste veckorna har mött mina europeiska kolleger i ministerråden
              för utbildning och forskning har det varit väldigt bekymrade kolleger
              jag mött. Många av dem, nästan huvuddelen, står inför stora nedskärningar
              och besparingar inom skolväsen, forskning och utbildning, sådant
              som de vet egentligen är avgörande för tillväxt och utveckling
              på längre sikt. Men man måste göra det därför att man har misskött
              sina ekonomier. Vårt land är närmast ett undantag i Europa.
            </seg>
            <seg xml:id="i-09711f808d6f3cef-0">
              I Sverige har vi nu utrymme att göra stora och viktiga framtidsinvesteringar.
              Forskningsanslagen ökar i en historiskt snabb takt för Sverige,
              internationellt sett i en takt utan motstycke, med 30 procent
              under alliansregeringens två första perioder hittills.
            </seg>
            <seg xml:id="i-fb29372c23503e6e-0">
              Vi har tillfört ytterligare 7 miljarder från staten till skolväsendet.
              Trots att skolan är kommunal har vi mer än 7 miljarder i ökade
              anslag till skolan i dag än vad fallet var 2006.
            </seg>
            <seg xml:id="i-c3111d04b53bfeb2-0">
              Vi påbörjar byggandet av ett nytt stambanenät för snabba tåg.
              Sådant har inte skett sedan 1800-talet. Vi förbättrar konkurrenskraften
              för vårt näringsliv med viktiga skattesänkningar. Vi ser givetvis
              varningstecknen det är det som diskussionen delvis har handlat
              om. Vi ser varslen, och därför möter vi detta med olika åtgärder.
              Vi bygger ut utbildningsplatser och gör arbetsmarknadsinsatser.
              Men vi måste också ha perspektiv på detta.
            </seg>
            <seg xml:id="i-0a2c48aaf31889ca-0">
              Sverige går in i 2013 med en arbetslöshet som är lägre än genomsnittet
              i Europa, med en statsskuld som är mindre än de flesta och med
              EU:s starkaste statsfinanser. Det beror på den ansvarsfulla politik
              som har förts under de här sex åren och att vi har avvisat alla
              de vilda idéer som många gånger har framförts från oppositionen.
            </seg>
            <seg xml:id="i-02afa0021e26dc56-0">
              Fru talman! Snart måste man vara medelålders för att ha egna
              minnen från Berlinmurens tid. För dagens ungdomar är det delade
              Europa något man läser om i historieböckerna. Ännu färre lever
              i dag som själva har minnen från andra världskriget.
            </seg>
            <seg xml:id="i-c5aee3923cec9c6a-0">
              När vi håller på med att lösa problem i det europeiska samarbetet,
              till exempel den sydeuropeiska skuldkrisen, känns det ofta arbetsamt
              och krävande. 27 länder, snart 28, med egna synsätt, egna lösningar,
              egna värderingar, egna historiska och kulturella normer ska tala
              sig samman. Det går ofta långsamt och trögt, man får ha tålamod.
              Det är då, eller rättare sagt i den situation som vi är inne i
              nu, som vi måste påminna oss om varför det europeiska samarbetet
              har skapats. Och ännu viktigare: Vi måste berätta för de unga.
            </seg>
            <seg xml:id="i-2f14508b0902c809-0">
              Det är i dag uppenbart att eurons konstruktion inte är tillräckligt
              robust. Eurosamarbetet behöver kompletteras med mer finanspolitiskt
              samarbete, både med en finanspakt och med det som kallas för bankunion.
            </seg>
            <seg xml:id="i-715d2268fdf16f0b-0">
              Det första steget i en bankunion är att inrätta en gemensam bankinspektion.
              Det är en god idé. Det andra är att enas om regler för hur det
              ska gå till om stora, viktiga banker i Europa skulle vara på väg
              att gå under, och kom ihåg att det inte var så länge sedan som
              också Sverige befann sig i en sådan situation! Det är också en
              god idé. Det är naturligtvis dock detaljerna i utformningen av
              detta som till sist avgör hur bra det här blir. Det är dem man
              måste avvakta innan man slutligt kan ta ställning till detta,
              självklart. Men Sverige behöver vara med i förhandlingarna, och
              vi är med i förhandlingarna.
            </seg>
            <seg xml:id="i-95d8f837a564b5c4-0">
              Frågan om det svenska medlemskapet i bankunionen måste naturligtvis
              avgöras den dag som utformningen står helt klar. Men utgångspunkten
              för Sverige bör vara att detta samarbete är bra för Europa, att
              det är bra för Sverige och att Sverige bör ha målsättningen att
              vara medlem.
            </seg>
            <seg xml:id="i-20b4f143970466c3-0">
              En applåd från Damberg jag tackar för den. Du kan väl tala ihop
              dig med de andra där på den rödgröna kanten.
            </seg>
            <seg xml:id="i-cbf05e65f3a214aa-0">
              Fru talman! Många ungdomar går utan arbete. Det beror inte på
              att svenska ungdomar har lägre arbetsvilja. Låt oss erkänna att
              det beror på strukturfel som vi själva har skapat i Sverige.
            </seg>
            <seg xml:id="i-dbb38f34d28126d2-0">
              För det första är för många 19-åringar ingångslönerna i dag för
              höga för dem som saknar arbetslivserfarenhet. Folkpartiet har
              föreslagit att ingångslönerna för riktigt unga skulle kunna vara
              75 procent av lägstalönerna i ingångna avtal under den tid man
              lär sig jobbet. För detta har vi kritiserats hårt från många olika
              håll. Nu ser jag att idén dyker upp både här och där under någon
              ny benämning, yrkesintroduktionsavtal. Låt oss gärna kalla det
              för det. För mig spelar namnet absolut ingen roll, bara det genomförs.
            </seg>
            <seg xml:id="i-15f080c686f5aa49-0">
              För det andra behöver den svenska arbetsrätten moderniseras och
              liberaliseras. Principen sist in, först ut drabbar naturligtvis
              oftast dem som har kortast anställningstid ja, det är ju själva
              idén med den principen. Och kortast anställningstid har inte sällan
              de allra yngsta, även utrikes födda.
            </seg>
            <seg xml:id="i-8ec8ff7fdd346153-0">
              För det tredje måste vi ha en ärlig och transparent diskussion
              i Sverige om alla de ungdomar som misslyckas i skolan. Vi gör
              stora insatser för att skolan ska lyckas bättre med dem. Men jag
              tror att vi gör oss själva och inte minst dessa ungdomar en otjänst
              om vi tror att om vi bara genomför ett antal reformer kommer ingen
              någonsin i framtiden att misslyckas.
            </seg>
            <seg xml:id="i-099da3498d95089c-0">
              Det är i denna grupp som ungdomsarbetslösheten skördar sina största
              offer. Vi måste våga se dessa ungdomar, ungdomar som kan ha åratal
              av skolmisslyckanden bakom sig. 7 000 ungdomar varje år hoppar
              av gymnasiet redan i ettan.
            </seg>
            <seg xml:id="i-5977c676b05d8c9d-0">
              Det rödgröna kravet att det enda sättet att räknas som godkänd
              i det svenska utbildningsväsendet är att man klarar av att läsa
              in universitetskompetens har skapat en väldigt stor utslagning
              år efter år och är en av orsakerna till den höga svenska ungdomsarbetslösheten.
            </seg>
            <seg xml:id="i-761451d55edf0a2d-0">
              Bland de ungdomar som inte är behöriga till gymnasiet, som går
              in på introduktionsprogrammet, finns det en grupp ungdomar varje
              år som med alla rimliga bedömningar saknar förutsättningar att
              bli högskolebehöriga. Vi måste hitta nya lösningar för dessa.
              Vi har föreslagit några saker från regeringen och tycker till
              exempel att det är bättre med en kortare yrkesinriktad utbildning
              än ingen alls. Det är sönderkritiserat från oppositionen. Jag
              ser i dag fram emot att höra vad Socialdemokraterna och andra
              tycker ska vara alternativet för dessa ungdomar, för jag utgår
              från att ni inte bara tänker lämna dem i sticket som ni gjorde
              förra gången ni styrde.
            </seg>
            <seg xml:id="i-aba0c749d34625f6-0">
              Fru talman! Den här mandatperioden genomförs de största skolreformerna
              på generationer: ny läroplan, ny lärarutbildning, lärarlegitimation,
              nytt betygssystem, ny skollag, ny gymnasieskola, för att nämna
              några. Vi genomför dessa förändringar därför att den tidigare
              utbildningspolitiken hade nått vägs ände. Några resultat går redan
              att se.
            </seg>
            <seg xml:id="i-fe384da43ead6620-0">
              Eleverna pluggar mer, och det har varit avsikten. Meritpoäng
              för svåra kurser i gymnasieskolan innebär nu ett uppsving för
              de svårare ämnena i skolan, matematik och främmande språk. Uppsvinget
              för matte leder i sin tur till att äntligen vill många fler ungdomar
              gå in på ingenjörsutbildningar. Det har vi väntat på i 20 år.
              Söktrycket är större än på mycket länge.
            </seg>
            <seg xml:id="i-958cb65c5ab113d2-0">
              Andelen behöriga lärare har också ökat i skolan sedan 2006. Men
              jag ska vara ärlig med att det kommer att dröja innan de stora
              resultatförbättringarna i form av studentbetyg, slutbetyg och
              internationella undersökningar kommer att synas. Bara för att
              vi inför betyg från årskurs 6 eller en ny läroplan, som trädde
              i kraft förra året och i år, är det inte så att alla barn kan
              mycket mer från den ena dagen till nästa. Det är naturligtvis
              processer som tar tid.
            </seg>
            <seg xml:id="i-6bafc3387bd84bd9-0">
              Min utgångspunkt när det gäller de internationella undersökningar
              som kommer både i år och nästa år är att vi ska vara beredda på
              att den 20-åriga resultatförsämringen kommer att fortsätta ett
              tag till. Jag hoppas att det inte blir så, men jag tror att vi
              ska vara beredda på att det blir så innan det vänder uppåt.
            </seg>
            <seg xml:id="i-afc753fcb3bf5920-0">
              Mer behöver göras. De viktigaste reformerna som nu står för dörren
              menar jag är att lyfta läraryrkets attraktionskraft. Den karriärreform
              som regeringen har aviserat med märkbart högre löner för yrkesskickliga
              lärare är en strategisk satsning för Sverige för att fler ambitiösa
              ungdomar ska söka sig till yrket och för att många duktiga lärare
              ska vilja vara kvar i skolan. Läraryrket är landets viktigaste
              profession.
            </seg>
            <seg xml:id="i-d6bbcdaf20569a0e-0">
              Fru talman! Vi ser en rödgrön opposition som är mer splittrad
              än någonsin i modern tid med tre partier som tågar i varsin riktning.
              Det är ett vänsterparti med en så kallad förnyare i spetsen som
              stundtals låter mer som Lars Ohly än vad Lars Ohly någonsin gjorde,
              ett miljöparti som går mer och mer åt vänster och en socialdemokrati
              som har döpt om massiva skattehöjningar till affärsplan. Vad har
              ni egentligen gemensamt? Jo, en enda sak, att ni är emot alliansregeringen.
              Men vad vill ni med Sverige?
            </seg>
            <seg xml:id="i-42fb041829164bf6-0">
              Det finns bara, fru talman, ett enda regeringsdugligt alternativ
              i denna kammare, och det är alliansregeringen.
            </seg>
          </u>
          <note type="speaker" xml:id="i-f3bdc2780906578c-0">
            Anf. 70 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-17">
            <seg xml:id="i-2f5be0494d49e287-0">
              Fru talman! När man hör vice statsministern låter han ännu mer
              nöjd än statsministern och konstaterar att resultaten i skolan
              antagligen kommer att fortsätta falla. Ofta brukar han säga att
              det kommer att ta 1015 år att vända skolresultaten i Sverige,
              när vi vet av internationella undersökningar att det tar kanske
              fem sex år att vända ett skolsystem om man gör rätt saker. Men
              nog om detta, du har egna perspektiv på detta.
            </seg>
            <seg xml:id="i-7ef5a6a926339b3b-0">
              Arbetslösheten är trots allt den överskuggande frågan för Sverige
              som vi har diskuterat mycket här i dag, och du tog också upp den
              i ditt anförande. När alliansregeringen vann valet för sex år
              sedan sade man att det var den viktigaste uppgiften att bekämpa
              arbetslösheten och utanförskapet i Sverige.
            </seg>
            <seg xml:id="i-80d6f5c1d9ea7d35-0">
              I dag är det 400 000 människor som är arbetslösa. 70 000 har
              gått långtidsarbetslösa i mer än två år. Och vi har rekordmånga
              unga människor som sitter hemma vid köksbordet när föräldrarna
              går till jobbet eller när syskonen går till skolan. Det är verkligheten
              i dag.
            </seg>
            <seg xml:id="i-4bbc09cff96c2319-0">
              Vid sidan av detta har vi någonting som jag talade om i mitt
              anförande, fas 3 där regeringen har gömt undan 30 000 arbetslösa
              människor. Det specifika med fas 3 är att de inte får riktiga
              löner och inte ens får ha riktiga arbetsuppgifter, och de förbjuds
              att ta utbildningar som kan leda till jobb längre fram. Vi har
              säkert alla läst om exemplen på fas 3:are, som de ibland kallas,
              som får måla om stolar som redan är nymålade därför att det inte
              ska vara riktiga arbetsuppgifter.
            </seg>
            <seg xml:id="i-a8588ca864b81693-0">
              Min fråga till vice statsministern är: Är det inte bättre att
              dessa 30 000 människor faktiskt erbjuds jobb med riktiga arbetsuppgifter
              i stället för att gömmas undan och tilldelas konstgjorda arbetsuppgifter?
              Är det inte dags att avskaffa fas 3?
            </seg>
          </u>
          <note type="speaker" xml:id="i-139d3e04a310770d-0">
            Anf. 71 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-22">
            <seg xml:id="i-59d900b85374653e-0">
              Fru talman! Jag tror att vi ska närma oss de här frågorna med
              en mycket stor ödmjukhet. Vi ska komma ihåg var vi stod 2006.
              Er lösning på fas 3 var att förtidspensionera människor. Det var
              ju det som var er fas 3, en livslång fas.
            </seg>
            <seg xml:id="i-930b47c174a5e560-0">
              Vi gör nu försök att stegvis föra dessa människor som har stått
              mycket långt utanför arbetsmarknaden tillbaka till arbetsmarknaden.
              Det är oerhört lätt, tror jag, både för oppositionen och för medierna
              att hitta misslyckanden i detta. Jag hittar dem själv hela tiden,
              därför att uppgiften är jättesvår. Och låt oss erkänna att alla
              regeringar under mycket lång tid har kämpat med detta.
            </seg>
            <seg xml:id="i-e280a27088f3f41e-0">
              Hos människor som är sjukskrivna ett tag och kommer tillbaka
              och hos människor som är sjukskrivna väldigt länge infinner sig
              till slut en lång rad mekanismer som bara förstärker utanförskapet.
              Man tappar självförtroendet och har svårt att ta sig tillbaka.
            </seg>
            <seg xml:id="i-ec488ff037aaf92f-0">
              När det gäller de insatser och reformer vi har gjort: Jag är
              ödmjuk, och det är regeringen också. Vi kommer alltid att behöva
              skruva, titta, hitta och fundera på vad som funkar och vad som
              inte funkar och hur vi ska förbättra det.
            </seg>
            <seg xml:id="i-f41a313b06a9926e-0">
              Visst kan ni tala om att avskaffa fas 3, men det stora förslaget
              ni har i ert budgetförslag är att avskaffa den bortre parentesen
              i sjukförsäkringen. Följden av det blir att fas 3 återgår till
              att bli livslång förtidspensionering. Det är precis det som blir
              följden av era förslag när man lägger ihop dem, Mikael Damberg.
              Det är därför vi inte vill välja er väg.
            </seg>
            <seg xml:id="i-15caaba711ed697b-0">
              Vi är alltid beredda att pröva nya vägar, för det är en svår
              uppgift att lotsa många av dessa personer tillbaka. Problembilden
              är ofta komplex, men lösningen är inte att åter öppna dammluckorna
              till förtidspensionering.
            </seg>
          </u>
          <note type="speaker" xml:id="i-63b6d3593e1450fa-0">
            Anf. 72 MIKAEL DAMBERG (S) replik:
          </note>
          <u who="mikael_damberg_23b905" xml:id="i-e437f0a871759412-18">
            <seg xml:id="i-40bbca5ba7442869-0">
              Fru talman! Så fort man diskuterar denna fråga kommer regeringen
              tillbaka till Göran Persson. Men det är inte Göran Persson som
              har hittat på fas 3. Det är ni som har skapat detta system. Det
              är ni som har sagt att de människor som hamnar i fas 3 inte får
              gå en utbildning, inte får gå en bristyrkesutbildning, inte får
              gå en yrkesutbildning och inte får ta del av arbetsmarknadsåtgärder
              som Arbetsförmedlingen skulle kunna sätta in för att de ska kunna
              få ett jobb. De får inte ens göra riktiga arbetsuppgifter. Vi
              har läst om exempel där de har fått måla om nymålade stolar en
              gång till för att det inte får vara riktiga arbetsuppgifter.
            </seg>
            <seg xml:id="i-ee647270b65777d6-0">
              Jag berättade förut om Jesper i Sigtuna som hade fått ett riktigt
              jobb och som tack vare det jobbet har fått tillbaka självförtroendet.
              Han har också fått yrkeserfarenhet som gör att han och hans arbetsgivare
              i dag är säkra på att han kommer att kunna få ett nytt jobb. Är
              det inte smartare, Jan Björklund, att införa riktiga arbetsuppgifter
              och riktiga utbildningar för de människor som är i stort behov
              av att komma närmare arbetsmarknaden?
            </seg>
          </u>
          <note type="speaker" xml:id="i-557dacc3c89b4809-0">
            Anf. 73 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-23">
            <seg xml:id="i-72605d8b4f67c133-0">
              Fru talman! Det går att invända kraftigt mot Mikael Dambergs
              beskrivning av riktiga jobb. Det är klart att det inte är det;
              det är jobb som ni konstruerar. Dessutom finns det stor risk för
              undanträngningseffekter ifall företagen tar in dessa personer
              och sparkar ut andra. Detta är hela tiden balansgången i arbetsmarknadspolitiken.
            </seg>
            <seg xml:id="i-db095ab5dcc8c9cd-0">
              Jag säger inte att vi har hittat den perfekta lösningen. Vi har
              gjort många förändringar sedan vi tillträdde i de första reformerna
              för att skruva till det, och vi har nog inte gjort de sista förändringarna
              än. Det kommer att behövas ytterligare förändringar.
            </seg>
            <seg xml:id="i-606ae8674b4cd041-0">
              Jag tycker att ni ska vara ödmjuka och säga att ni inte heller
              har hela sanningen, för många av problembilderna kring dessa personer
              är komplexa och omfattande.
            </seg>
            <seg xml:id="i-7ad7adcfbdc7a542-0">
              Jag vet bara en sak. Tar vi bort den bortre parentesen är vi
              snart tillbaka. Jag talar inte om Göran Persson. Ni föreslår ju
              samma regelverk som fanns då, och det är det vi diskuterar. Ni
              vill ha tillbaka Göran Perssons politik efter 2014 om ni vinner
              valet. Ni vill åter öppna dammluckorna till omfattande förtidspensioneringar,
              till en livslång fas 3, och det vore det allra mest olyckliga.
            </seg>
          </u>
          <note type="speaker" xml:id="i-77d37b15045dc8da-0">
            Anf. 74 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-15">
            <seg xml:id="i-129688f47fe61414-0">
              Fru talman! Det är roligt med Jan Björklund som står i talarstolen
              och talar om att Sverige borde vara med i euron. Det är ju inte
              så många som talar högt om det inte heller vår finansminister
              som hellre ser att det finns en möjlighet för länder att lämna
              euron. Det hade kanske varit lämpligt att man hade tänkt på det
              från början när man startade det projektet.
            </seg>
            <seg xml:id="i-61f7996fbedbd7aa-0">
              Det var dock inte detta jag tänkte ta upp med Jan Björklund utan
              hur han kombinerar hattarna som forskningsminister och utbildningsminister.
              Det finns nämligen stråk i utbildningspolitiken, fru talman, som
              gör att jag har svårt att få alliansregeringens politik att hänga
              ihop.
            </seg>
            <seg xml:id="i-d86ca7490d5acef0-0">
              Å ena sidan har vi i Jan Björklund en forskningsminister som
              i många sammanhang talar om sin vision att Sverige inte bara ska
              dela ut Nobelpris utan också få Nobelpris. Det är viktigt med
              forskning och kunskapsutveckling, och högskolekompetensen blir
              allt viktigare för att Sverige ska stärka sin konkurrenskraft.
              Det håller jag helt med om, och det är bra att vi har en forskningsminister
              med höga ambitioner.
            </seg>
            <seg xml:id="i-fcf747c64a688855-0">
              Jag får dock inte ihop det med när samme Jan Björklund som utbildningsminister
              säger att de ungdomar som inte har rätt behörighet från grundskolan
              ska få en yrkesintroduktion som är en utbildning fri från teoretiska
              kunskaper och ettårig.
            </seg>
            <seg xml:id="i-23ea78883571f048-0">
              Nu anklagar han oppositionen för att kritisera förslaget, men
              det är inte oppositionen som har varit de främsta kritikerna av
              detta förslag, fru talman, utan i stort sett alla andra aktörer.
              Näringslivet vill inte ha denna utbildning. Lärarorganisationerna
              vill inte ha den. Kommunerna vill inte ha den. Arbetsgivarna vill
              inte ha den.
            </seg>
            <seg xml:id="i-526b95f541762fc8-0">
              Jan Björklund är nog därför skyldig att som forskningsminister
              se om man inte borde motarbeta det förslag som utbildningsminister
              Björklund lägger fram om att satsa på en arbetsmarknad för unga
              där man inte har möjlighet att senare i livet gå vidare till andra
              studier och andra krav.
            </seg>
            <seg xml:id="i-a33fca6bb9184aff-0">
              I grund och botten handlar det om vilken kompetens vi ger unga
              från början, och då kan man inte skära ned i utbildningssystemet
              som ni har gjort genom att ta bort platser i gymnasieskolan. Man
              måste satsa på varje individ och ge dem möjlighet att också få
              teoretiska kunskaper så att de kan vidareutveckla sig senare.
            </seg>
          </u>
          <note type="speaker" xml:id="i-3c5a2b2dd92b9000-0">
            Anf. 75 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-24">
            <seg xml:id="i-54e00be8b1e4294f-0">
              Fru talman! Jag förstod inte riktigt hela inlägget, men det är
              bra att Åsa Romson stöder oss i att många duktiga människor ska
              bli forskare. Det betyder dock inte att vi ska kräva att varenda
              kotte ska bli forskare. Ungdomar är olika. Ni måste förstå och
              ta in att ungdomar precis som vuxna är olika. En del vill bli
              forskare, inte alla. Jag säger grattis till Åsa Romson som nyligen
              disputerade, men det är inte en väg för alla. Många vill läsa
              på universitet, men alla vill inte.
            </seg>
            <seg xml:id="i-c2be1c5d7bbf23b9-0">
              Jag tycker att det är bra om så många som möjligt läser in en
              gymnasieutbildning där man blir högskolebehörig, men vi har lärt
              oss efter 20 års experiment att alla inte grejar det. Vi har enorma
              avhopp, 7 000 bara i årskurs 1 på gymnasiet. Lägger man ihop alla
              dem som aldrig når målet högskolebehörighet talar vi om tiotusentals
              varje år.
            </seg>
            <seg xml:id="i-694529bcf18dd1b8-0">
              Det enda ni säger är att alla ska bli högskolebehöriga. Men i
              20 år har detta misslyckats varje år. Ni har offrat tiotusentals
              ungdomar i varje årskull. Det ser ni inte; ni struntar i dem,
              för alla ska bli högskolebehöriga.
            </seg>
            <seg xml:id="i-012db5ecef2f6b78-0">
              Jag är medveten om att företagarnas organisationer säger nej
              till detta. Varje gång jag möter representanter för en branschorganisation
              säger de: Vi vill ha de högpresterande i vår bransch. Vår bransch
              är så viktig att vi måste ha de högpresterande.
            </seg>
            <seg xml:id="i-3d75db74535b4eb3-0">
              Så säger alla. Men betyder det att vi bara kan lyssna på det?
              Branschorganisationerna har ju inget ansvar för de andra människorna,
              men det har vi. Kan vi säga att vi ska ha ett samhälle och utbildningsväsen
              bara för de högpresterande?
            </seg>
            <seg xml:id="i-05f42bd53416d801-0">
              Ni skapar ett utanförskap om ni blundar för detta. Alla jobb
              i Sverige kräver inte högskolebehörighet, även om Svenskt Näringsliv
              säger att man bara vill satsa på de högpresterande. Det är faktiskt
              inte så. Vi måste ha ett samhälle där det också finns plats för
              dem som inte klarar av att få universitetskompetens, Åsa Romson.
            </seg>
          </u>
          <note type="speaker" xml:id="i-f7ec06face5f6242-0">
            Anf. 76 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-16">
            <seg xml:id="i-d75b167bc237238b-0">
              Fru talman! Skillnaden mellan mig och Jan Björklund är att vi
              i Miljöpartiet ser att människor förändras. Man står till arbetsmarknadens
              förfogande under lång tid, nästan hela livet, och den moderna
              arbetsmarknaden kräver en kontinuerlig kompetensutveckling.
            </seg>
            <seg xml:id="i-af6e8d0c0e7664c9-0">
              Jag gick en gymnasielinje som inte gav högskolebehörighet och
              läste därför in de sista ämnena på komvux. Jag gick parallellt
              med oerhört motiverade 1015 år äldre studenter som hade jobbat
              under ett antal år och nu ville läsa vidare på högskola. De behövde
              komplettera i ett par ämnen, och det kunde de göra för att komvux
              var väl utbyggt under denna tid. Dit behöver vi komma igen.
            </seg>
            <seg xml:id="i-eff66ef6abb33552-0">
              Vi kan inte som Jan Björklund kategoriskt hävda att vissa individer
              under sitt liv aldrig kommer att vilja kompetensutveckla sig,
              till exempel med en högskoleexamen eller med en annan kurs. Vi
              kan inte lämna dem i sticket redan från början, utan vi måste
              ge dem vissa saker att ta med sig till en föränderlig arbetsmarknad
              som inte står stilla, Jan Björklund. Det kommer att ställas högre
              och högre utbildningskrav, och då ska vi inte lämna dem i sticket
              genom att dra ned på satsningarna i skolan och ge dem en utväg
              utan teoretiska kunskaper.
            </seg>
          </u>
          <note type="speaker" xml:id="i-ea69a46eb84c359b-0">
            Anf. 77 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-25">
            <seg xml:id="i-1929cb150d3f5ea8-0">
              Fru talman! Staten satsar mer på vuxenutbildning i dag än vad
              staten gjorde 2006. Låt mig bara slå fast det. Vi satsar mer,
              inte mindre. Vi har inte skurit ned. Vi satsar mer på vuxenutbildning
              i dag än vad som gjordes när Åsa Romsons parti satt vid maktens
              köttgrytor.
            </seg>
            <seg xml:id="i-e571866a033033ed-0">
              Jag delar uppfattningen att man ska ha nya chanser. Man ska kunna
              läsa upp. Det är hela idén. Grejar man det inte i unga år och
              måste hoppa av ska man ha en chans att komma igen.
            </seg>
            <seg xml:id="i-547fa8ea129a47da-0">
              Åsa Romson beskriver lyriskt elever som återfick motivationen
              i 30-årsåldern och läste in kurserna. Men är det nödvändigt att
              de ska behöva känna sig misslyckade i 17-, 18-, 19-årsåldern?
              Är det ett nödvändigt pris på vägen? Kan man tänka sig att de
              går ut en utbildning som de grejar och sedan har rätt att komplettera?
              Är det inte ett mycket mänskligare system? Jag är för att man
              ska kunna komplettera och kunna läsa upp till högskolebehörighet
              senare i livet.
            </seg>
            <seg xml:id="i-9f965116ed9f95a6-0">
              Men till dem som hoppar av gymnasiet redan i årskurs 1 är Åsa
              Romsons enda svar: Sorry, det är kört. Ni blir underkända och
              går rakt ut i en hög ungdomsarbetslöshet.
            </seg>
            <seg xml:id="i-ee284b667878197b-0">
              Det blir Åsa Romsons svar för att hon har en bild av att det
              är jämlikt att alla ska bli högskolebehöriga redan i 19-årsåldern.
            </seg>
            <seg xml:id="i-4d5182219b777269-0">
              Vi har olika syn på detta. Ni lämnar väldigt många ungdomar utanför,
              och det är sorgligt att se.
            </seg>
          </u>
          <note type="speaker" xml:id="i-c9c3e35245151a28-0">
            Anf. 78 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-6">
            <seg xml:id="i-a463fa8dcec851bd-0">
              Fru talman! Det är alltid lika uppfriskande att ta del av Jan
              Björklunds försök att pussla ihop sina resonemang om det hopplösa
              EU-projektet. Ibland lyckas han, ibland lyckas han inte. Han pratar
              om att det är 27 länder, att det är långsamt och trögt och att
              man måste ha tålamod. Han talar sig varm för att vi måste samarbeta,
              och sedan talar han om hur svårt det är att samarbeta men att
              det ändå är bra. Och så pratar han om att EU måste reformeras.
              Vi kanske inte ska fördjupa oss i det.
            </seg>
            <seg xml:id="i-bd88549c8af79c73-0">
              Den ekonomiska utvecklingen, det som vi oftast benämner krisen,
              innebär den kanske största prövningen hittills för det hopplösa
              EU-projektet det överstatliga EU. Jag vågar påstå, och det bekräftas
              också av det som Jan Björklund säger, att den enda möjligheten
              att långsiktigt hålla ihop projektet är att löpa linan ut mot
              en fullskalig politisk union. Det är Jan Björklund inte främmande
              för. Det vet vi sedan tidigare. Det innebär också att man slår
              den sista spiken i kistan för de fria självständiga staternas
              Europa.
            </seg>
            <seg xml:id="i-96c78dd14147ce34-0">
              Alternativet är att ta några steg tillbaka och återgå till ett
              mellanstatligt samarbete ungefär som det var förut. Det är den
              utveckling som jag hellre ser. Tyvärr, och föga förvånande, hörde
              vi för inte så länge sedan EU-kommissionens ordförande deklarera
              just detta, att EU måste utvecklas till ett federalt statsbygge
              där de europeiska länderna i praktiken reduceras till federala
              stater. När Jan Björklunds partikamrat och tillika EU-minister
              Birgitta Ohlsson kommenterade detta i SVT:s Agenda sade hon att
              hon egentligen inte har något principiellt eller ideologiskt emot
              en sådan utveckling men att det inte är rätt tid just nu.
            </seg>
            <seg xml:id="i-2ea15a1dd00092ce-0">
              Då är min fråga till Jan Björklund: När tycker Folkpartiet att
              det är rätt tid för det federala monsterbygget? När är tidpunkten
              den rätta för att Sverige ska reduceras till en federal delstat
              i ett Monstereuropa?
            </seg>
          </u>
          <note type="speaker" xml:id="i-5ce1f4f64fd79d37-0">
            Anf. 79 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-26">
            <seg xml:id="i-a3d935ca274d3f70-0">
              Fru talman! Jag tror inte på den beskrivningen av en federal
              utveckling av Europa som Jimmie Åkesson ger. Jag tror däremot
              på att steg för steg jobba mer nära varandra. Det finns många
              skäl. Jag angav de historiska skälen. Jag tycker att vi måste
              påminna oss dem. Jimmie Åkesson och Jonas Sjöstedt som representerar
              de två ytterkantspartierna i Sverige anser gemensamt att Sverige
              borde lämna detta samarbete, och de säger det ganska ofta. Det
              är två partier som inte har sin bakgrund i demokratiska svenska
              rörelser. EU-samarbetet handlar ytterst om att demokratiska liberala
              stater som tror på frihet, öppenhet och tolerans har bestämt sig
              för att samarbeta eftersom man historiskt har misslyckats så många
              gånger. Det är grunden.
            </seg>
            <seg xml:id="i-ba6fd716d77e6e6b-0">
              Det är inte bara historiska skäl. Att 40 stater i Europa var
              och en drar åt varsitt håll, när man sköter sig själv och struntar
              i andra, är något som Europa kommer att förlora på. Vi möter en
              allt tuffare konkurrens från Kina, Asien och Indien. Vi har mött
              det från Nordamerika under lång tid. Om man sätter åtta hundar
              framför en släde och de drar åt var sitt håll kommer man ingenstans.
              Om man gemensamt bestämmer sig för en färdriktning kommer det
              att gå mycket bättre. Så är det med det europeiska samarbetet
              också.
            </seg>
            <seg xml:id="i-3aa23401e2df2719-0">
              Vi är fria och självständiga stater. Man bestämmer själv om man
              vill gå in i detta. Om Grekland vill gå ur eurosamarbetet räcker
              det med att de skickar ett papper till Bryssel om det så kommer
              de att få gå ur omedelbart. Men de vill vara kvar; sedan får vi
              se om de klarar det.
            </seg>
            <seg xml:id="i-aec13ed915f9b066-0">
              Jag tror på det europeiska samarbetet. Att Jimmie Åkesson inte
              gör det är väl känt. Vi har helt olika uppfattning om detta.
            </seg>
            <seg xml:id="i-51f8aa73b0f1f809-0">
              Det europeiska samarbetet är ju ingen garanti för att det inte
              uppstår problem. Det europeiska samarbetet är en metod att lösa
              de problem som uppstår längs vägen. Det är en sådan fas vi är
              inne i just nu. Det skulle inte gå bättre för Europa om vi slog
              sönder samarbetet och var och en drog åt sitt håll.
            </seg>
          </u>
          <note type="speaker" xml:id="i-1bdaffaf53e13e0f-0">
            Anf. 80 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-7">
            <seg xml:id="i-58d1094a58209986-0">
              Fru talman! Jag ställde en konkret fråga med anledning av vad
              ett folkpartistiskt statsråd har sagt. Jag kan upprepa frågan:
              När är tidpunkten den rätta för Sverige att reduceras till en
              delstat i en federal europeisk monsterunion? Den frågan skulle
              jag gärna vilja ha svar på från Jan Björklund. Om det inte är
              Folkpartiets uppfattning att man ska gå i den riktningen är det
              bra om Jan Björklund kan klargöra det. Eftersom han inte svarade
              på frågan tolkar jag det som att det är tvärtom, tyvärr.
            </seg>
            <seg xml:id="i-30dee88ab4113960-0">
              EU fick ju fredspriset häromdagen. Det hyllar säkert Jan Björklund.
              Jag tycker att det är ett skämt en Norgehistoria. Jag delar inte
              Jan Björklunds analys. Att 27 länder med många gånger olika kultur,
              olika politisk kultur och olika beslutskultur ska enas bygger
              in konflikter långsiktigt; det löser inte konflikter. Tycker Jan
              Björklund att det fungerar bra? Tycker Jan Björklund att det överstatliga
              EU vi ser i dag är till gagn för konflikthantering och att det
              löser konflikter? I så fall undrar jag vilken verklighet Jan Björklund
              lever i.
            </seg>
          </u>
          <note type="speaker" xml:id="i-3899a1b24e0c33ba-0">
            Anf. 81 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-27">
            <seg xml:id="i-c59ce20f0c1cd2d6-0">
              Fru talman! Jag tycker att Jimmie Åkesson ska titta på hur det
              såg ut i Europa före det europeiska samarbetet. Det är den jämförelsen
              som måste göras. Det var 50 miljoner människor som dog i andra
              världskriget, 6 miljoner i Förintelsen. Det var därför man byggde
              upp detta samarbete. Det var inte i första hand för att man tänkte
              sig att skapa en bankinspektion. Det är inte det som är målet
              med det europeiska samarbetet. Men när vi nu har ett samarbete
              är det en bra åtgärd för att förhindra att länder missköter sig
              som några har gjort. Vi är beroende av varandra i dag.
            </seg>
            <seg xml:id="i-88ceb62780b8b663-0">
              Jimmie Åkesson frågar mig om europeiskt samarbete har betytt
              mycket för freden i Europa. Ja, allt annat är historielöst. Européer
              har i tusen år ägnat sig åt att slå ihjäl varandra i generation
              efter generation. Under de senaste 50 åren har vi undvikit detta.
              Det beror på att vi har integrerats.
            </seg>
            <seg xml:id="i-1319d5e6128e1e48-0">
              Först bildade Västeuropa ett mindre samarbete, sedan anslöt sig
              diktaturerna i Sydeuropa när de blev demokratier. Nu har hela
              Östeuropa gått in och hela Balkan, som slogs sönder av inbördeskrig
              under 90-talet, är nu på väg in. Det skapar fred, frihet och demokrati.
              Jag vet inte vilka av dessa mål som Jimmie Åkesson är emot, möjligen
              är det öppenhet och tolerans för det är också viktiga värderingar
              i det europeiska samarbetet.
            </seg>
          </u>
          <note type="speaker" xml:id="i-f04adf58031bf4fc-0">
            Anf. 82 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-4">
            <seg xml:id="i-004b9f3641cc9ab4-0">
              Fru talman! Vi möttes i en annan debatt häromveckan i SVT:s Agenda
              . Där lyfte Jan Björklund fram kaffefirman Espresso House som
              en god ungdomsarbetsgivare. Några dagar före debatten hade de
              fyra allianspartierna haft en gemensam presskonferens på den kaffefirman;
              logotypen var väl synlig. Marknadsdirektören på Espresso House
              var så glad att han tackade i tidningen för den reklam som allianspartierna
              hade gett hans kaffefirma.
            </seg>
            <seg xml:id="i-dc5506d33a36ff5e-0">
              Vad är det då för typ av företag som Jan Björklund väljer att
              lyfta fram som gott exempel?
            </seg>
            <seg xml:id="i-7eb113e7dd0f4d41-0">
              Några dagar senare började det droppa in vittnesmål från de anställda
              om hur det var att jobba på Espresso House. Unga tjejer och killar
              berättade att de pressades väldigt hårt och att de inte kunde
              ta rast. En tjej skrev i tidningen om hur hon jobbade sju timmar
              i sträck utan att få gå på badrummet. Andra vittnade om hur de
              ifrågasatte detta och bestraffades med sämre arbetsuppgifter eller
              rent av med sparken, som en tjej skrev om. Det var den sortens
              arbetsgivare som Alliansen valde att lyfta fram.
            </seg>
            <seg xml:id="i-00cb6fdc53c9ab6c-0">
              Det är bara ett exempel på hur otryggheten breder ut sig på svensk
              arbetsmarknad. Majoriteten av de unga kvinnor som har ett arbete
              i Sverige har ett otryggt jobb. De har en visstidsanställning,
              en timanställning eller något annat. Då är det svårt att våga
              säga ifrån till chefen, att säga att det ska vara på ett annat
              sätt.
            </seg>
            <seg xml:id="i-7690a3cdceb266cf-0">
              Min fråga till Jan Björklund är: Är det rimligt att det är på
              det här viset? Är det rimligt att majoriteten av de unga kvinnor
              som arbetar i Sverige har en otrygg anställning, att visstidsanställningarna
              breder ut sig, att bemanningsföretagen får ersätta fast anställd
              personal som sägs upp? Är det inte dags att göra något åt otryggheten
              på jobbet?
            </seg>
          </u>
          <note type="speaker" xml:id="i-620e017918a34b1d-0">
            Anf. 83 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-28">
            <seg xml:id="i-204cd025d58dd047-0">
              Fru talman! Det är ingen trygghet att vara arbetslös. De flesta
              önskar sig naturligtvis en fast, trygg och livslång anställning
              i stället för en visstidsanställning. Om alternativet är att inte
              ha något jobb alls är visstidsanställning bättre.
            </seg>
            <seg xml:id="i-c9d5b7eb550099e5-0">
              Arbetsmarknadspolitik och utformning av arbetsmarknadsregler
              är en avvägning mellan att skapa trygghet och att skapa dynamik
              och jobb.
            </seg>
            <seg xml:id="i-43b5a7ffdb51d004-0">
              Jag har också sett kritiken mot Espresso House. Det tänker inte
              jag kommentera; det får företaget ta ansvar för. Espresso House
              har 1 300 ungdomar under 26 år anställda av totalt 1 500.
            </seg>
            <seg xml:id="i-7b9f16799305e2f3-0">
              De skulle få sparka 130 personer bara på grund av de höjda ungdomsarbetsgivaravgifter
              som Jonas Sjöstedt föreslår. 130 personer på ett enda företag
              skulle få gå om allt annat är lika om man genomför dessa skattehöjningar.
              Den enda punkt som ni tre är överens om i hela budgeten är att
              ni kraftigt ska klämma åt ungdomsjobben genom höjda skatter. 130
              ungdomar skulle få gå. Då säger jag att det är bättre med en visstidsanställning
              än att vara arbetslös.
            </seg>
          </u>
          <note type="speaker" xml:id="i-cfd43ab52c1bb88c-0">
            Anf. 84 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-5">
            <seg xml:id="i-c0d91c1e2f6aabc4-0">
              Fru talman! Om otrygghet hade gett arbete skulle arbetslösheten
              ha varit utraderad i dagens Sverige. De som arbetar är otrygga,
              de sjuka är otrygga, och de arbetslösa har knappt någon a-kassa
              kvar. Ni har gjort livet otryggt för en hel generation, men bland
              dessa människor råder massarbetslöshet. Er politik har misslyckats
              gruvligt.
            </seg>
            <seg xml:id="i-5fece5952f6a6868-0">
              Jan Björklund, du talade förut om att fackföreningar och företag
              ska sköta denna typ av saker. Vad har du gjort för de anställda
              som jobbar i restaurangbranschen? Du har gjort det mycket dyrt
              att organisera sig fackligt och vara med i a-kassan. Om de skulle
              få samma avdragsrätt för sin avgift som ni har kvar för arbetsgivarna,
              och om de skulle ha en rimlig a-kasseavgift skulle de tjäna över
              400 kronor i månaden. Men många har inte ens råd att gå med i
              fackföreningen på grund av er politik. Ni skapar en stor otrygghet,
              och ni främjar en utveckling som gör att unga människor utnyttjas
              på arbetsmarknaden och inte kan få till exempel ett hyreskontrakt
              för att de inte får en fast anställning.
            </seg>
          </u>
          <note type="speaker" xml:id="i-28c70e2fd255c7c1-0">
            Anf. 85 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-2371479b25b94352-29">
            <seg xml:id="i-7523276e21125eaa-0">
              Fru talman! I dag är 200 000 fler människor sysselsatta i riktiga
              jobb, inte i konstruerade jobb som ni kallar för riktiga jobb,
              än 2006. I dag finns 200 000 färre människor i utanförskap än
              2006, trots att vi har gått igenom den djupaste finanskrisen sedan
              början av 1930-talet. Det beror naturligtvis på den politik som
              regeringen för och som Jonas Sjöstedt nu fullständigt dömer ut.
            </seg>
            <seg xml:id="i-a6402424a7f3c1ee-0">
              Det finns ett antal länder i Europa som har prövat Jonas Sjöstedts
              recept att släppa alla utgiftsbegränsningar och bara brassa på
              och köra på med alla utgifter och strunta i om det går ihop. De
              länder som har gjort det finns i Sydeuropa, och deras arbetslöshetstal
              är mycket högre än Sveriges. Där kan du tala om otrygghet, Jonas
              Sjöstedt. Där har människor inga jobb att gå till över huvud taget
              eftersom dessa länder har prövat ditt recept. Tack och lov har
              vi inte gjort det.
            </seg>
          </u>
          <note type="speaker" xml:id="i-c612bfb765ff91f6-0">
            Anf. 86 Näringsminister ANNIE LÖÖF (C):
          </note>
          <u who="unknown" xml:id="i-2371479b25b94352-30">
            <seg xml:id="i-db6c794802f9721c-0">
              Fru talman! År 2009 var Alexandra 20 år. Hon var arbetslös, och
              hon sade att hon var villig att ta vilket jobb som helst. Tillsammans
              med en kompis dekorerade hon ett helt parkeringshus med en jättelik
              kontaktannons.
            </seg>
            <seg xml:id="i-9bf14ba1d04468df-0">
              Häromåret ställde sig Linus på Lunds centralstation med ett stort
              plakat med en jobbsökarannons. Han ville ha jobb, en lön, arbetskompisar
              och entrébiljett in till vuxenvärlden.
            </seg>
            <seg xml:id="i-7c28fc47234d53ba-0">
              Sedan dess har jag sett många fantasirika jobbsökarannonser.
              Köp Googleannonser med din drömchef som sökord! Skriv ut ditt
              cv på färggrant papper! Tipsen och initiativen visar att det finns
              en framtidstro och att det finns en vilja att få jobb.
            </seg>
            <seg xml:id="i-20d8736f729dc833-0">
              Men Alexandra, Linus och många andra arbetslösa får fler tips
              på hur man söker jobb än tips på jobb att söka. Då är det någonting
              som är lite fel.
            </seg>
            <seg xml:id="i-dda4c73b9ddfcd1a-0">
              Centerpartiet har under de senaste veckorna intervjuat ungefär
              2 000 ungdomar om deras syn på jobb och framtidstro. Det visar
              sig bland annat att var femte arbetssökande studerar just för
              att de inte hittar ett jobb. Varannan ansökan från unga arbetssökande
              besvaras inte ens inte ens ett nej tack. Därför kanske det inte
              är så konstigt, som denna undersökning visar, att var tredje känner
              någon som helt har gett upp hoppet om att hitta ett jobb fastän
              de skulle vilja ha ett.
            </seg>
            <seg xml:id="i-0eceede63cc23266-0">
              Centerpartiet och regeringen har uträttat mycket som vi är genuint
              stolta över: minskat utanförskap trots global finanskris, bättre
              villkor för svenska företag, snabb utbyggnad av den gröna energin,
              sänkta kostnader, en reformerad skola för ungas framtidstro och
              nu en riktigt hållbar investeringsbudget. Det behövs eftersom
              det finns problem som fortfarande är stora och svåra. Ungdomsarbetslösheten
              är ett av dem. I 20 år har arbetslösheten bland unga varit mycket
              hög i Sverige. För många ungdomar är tröskeln så hög att den är
              svår att ta sig över för att hitta just ett jobb. Det är lätt
              att hamna i en ond cirkel: inget jobb, ingen lön att betala sin
              etta med. Framför allt: inget första jobb, ingen trygghet.
            </seg>
            <seg xml:id="i-45b1eff8d2da2aa2-0">
              Tyvärr börjar en del vänja sig vid en hög ungdomsarbetslöshet.
              Till och med oppositionen har vant sig. Man ser inte problemen
              utan lägger fram förslag om skattechocker och andra förslag som
              försvårar för unga att få jobb. För varje skattekrona som Socialdemokraterna
              lägger på ungas jobb tar de tillbaka fyra. De ger en men tar tillbaka
              fyra. Det skapar inte hållbara och långsiktigt sjysta villkor
              för unga.
            </seg>
            <seg xml:id="i-c8f5b8c0c34f2e60-0">
              Fru talman! Jag och Centerpartiet vägrar vänja oss vid att så
              många unga är arbetslösa. Av de arbetslösa ungdomar som vi har
              intervjuat tycker varannan att politiker genom tiden har gjort
              alldeles för lite. Handen på hjärtat: Det är svårt att hävda att
              de har fel.
            </seg>
            <seg xml:id="i-a4b26e716f722c24-0">
              Men det finns hållbara lösningar. Ungdomsarbetslösheten beror
              inte på att unga inte behövs eller att unga inte duger. Ungdomsarbetslösheten
              beror på den politik som under decennier har skapat höga trösklar
              in på arbetsmarknaden för unga människor. Men det går att rätta
              till. Det går att skapa en arbetsmarknad där det är lättare att
              hitta ett jobb om man skulle förlora det som man har. Det är fullt
              möjligt att få in en fot på arbetsmarknaden under tiden man pluggar.
              Det går också att göra mycket som ökar företagens förmåga att
              växa och anställa. Jag säger bara: reformerad skola, lärlingsutbildning,
              gedigen yrkesutbildning, yrkesintroduktionsavtal, halverade arbetsgivaravgifter,
              halverad restaurangmoms, studentmedarbetare, turordningsregler
              och mer praktik.
            </seg>
            <seg xml:id="i-0b4a0da3e3510d47-0">
              Det kommer emellertid att krävas fortsatt politiskt mod för att
              fortsätta. Därför tror jag att det absolut viktigaste är att inte
              vänja sig vid en hög ungdomsarbetslöshet. Det som unga allra mest
              behöver är någon som vill och kan anställa dem.
            </seg>
            <seg xml:id="i-7964f1fa51655792-0">
              Det är, som tidigare har påtalats i partiledardebatten här, bistra
              tider just nu. Det är bistert, inte minst för de människor och
              de orter som drabbas när varslen nu duggar tätt. SCA varslar i
              Oskarshamn, SSAB varslar i Borlänge, Oxelösund och Luleå, och
              Volvo varslar i Säffle. I Glasriket i Småland har varslen också
              blivit en tydlig väckarklocka. Svensk industri har det tufft.
              Varslen är nästan dubbelt så många som förra året vid denna tid.
              Om svenska företag ska bli starkare och än mer konkurrenskraftiga
              måste vi faktiskt se till att de kan bibehålla konkurrenskraften.
              Det är bara genom att bibehålla svensk konkurrenskraft och ett
              gott näringslivsklimat som vi kan skapa jobben till de unga som
              så gärna vill ha ett.
            </seg>
            <seg xml:id="i-3b8ee2ee776e5eb9-0">
              I detta läge är det helt ofattbart för mig att oppositionen väljer
              att föreslå en skattechock mot det svenska näringslivet, en skattechock
              som dessutom med obehaglig precision riktar sig mot dem som har
              unga anställda. Av Stefan Löfvens prat om näringslivet och innovationer,
              som ändå har varit det fina temat de senaste sex månaderna, blev
              det en tom affärsplan med småduttar för miljoner men med skattesmällar
              för miljarder. Socialdemokraterna ger just miljoner till innovationer
              och näringsliv, men de tar miljarder från innovationer och näringsliv.
              Företagen är redan satta under mycket hård press, och nu ska de
              in i skruvstädet om Socialdemokraterna och Stefan Löfven får bestämma,
              och det ska dras åt. Så bygger man varken konkurrenskraft eller
              framtidstro.
            </seg>
            <seg xml:id="i-42dca757f6e2e03b-0">
              Sverige behöver i stället en regering som vågar satsa på företagen
              och jobben och som inte lägger en blöt filt med höga lastbilsskatter
              över det familjedrivna åkeriföretaget i Småland, som inte helt
              vill stänga möjligheterna för undersköterskor, sjuksköterskor
              och duktiga förskollärare som gör ett enastående jobb inom välfärdsföretagen
              och som inte vill fördubbla momsen på våffelkaféet med bryggan
              ut mot Frykensjöarna i de värmländska skogarna. Vi vill tvärtom
              skapa företag, och vi vill skapa jobb i hela landet.
            </seg>
            <seg xml:id="i-d4467d91852359ff-0">
              Därför investerar vi för framtiden. Vi binder ihop Sverige med
              nya och mer robusta vägar och järnvägar. Bredband gör att människor
              kan driva företag i hela landet.
            </seg>
            <seg xml:id="i-865ca0997a37e912-0">
              Vi skapar en bro mellan skola och arbetsliv med såväl lärlingsprogram
              som utbyggd yrkeshögskola. Vi skapar gröna jobb genom en satsning
              på det förnybara, och vi gör en kraftsamling för innovationer.
            </seg>
            <seg xml:id="i-bb45bbd5bd27dfe2-0">
              Samtidigt, fru talman, stärker vi svensk konkurrenskraft. Vi
              sänker kostnaderna för företagen. Vi stärker tryggheten för företagarna
              genom en karensdag. Vi stärker rättssäkerheten för företagarna.
              Genom ett investeraravdrag får små och snabbväxande företag tillgång
              till mer kapital. När oppositionen sätter företagen i ett skruvstäd
              och drar åt sänker vi kostnaderna och skatterna för dem som skapar
              jobben.
            </seg>
            <seg xml:id="i-73f2ea71a2f8951c-0">
              I årets budget gör vi också mycket för att sänka trösklarna för
              ungas jobb, men vi är inte färdiga.
            </seg>
            <seg xml:id="i-cae571b5a6ac9390-0">
              Vi måste skapa ett ännu bättre företagsklimat och en skola som
              rustar eleverna för arbetslivet. Vi måste ha en bättre matchning.
              Vi behöver fler specialiserade arbetsförmedlingar. Vi har gjort
              mycket, men vi är inte klara.
            </seg>
            <seg xml:id="i-2e06489355136034-0">
              Det är varken lättare eller svårare, fru talman!
            </seg>
            <seg xml:id="i-bb4cf99d1e000007-0">
              Tänk på Alexandra när hon för tre år sedan med andan i halsen
              och med en skinksmörgås i handen stressade ut i hallen och tog
              på sig höstjackan redo att kliva ut, över tröskeln, och möta vuxenvärlden
              i full färd med att möta framtiden och jobben! Den tröskeln skulle
              med oppositionens politik ha rest sig ända upp över dörrkarmen.
            </seg>
            <seg xml:id="i-68883cb2c21dc5a0-0">
              Jag tänker inte nöja mig förrän vi har hyvlat ned trösklarna
              för Alexandra, för Linus och för alla andra arbetslösa ungdomar
              som inte vill något annat än att ha ett jobb att gå till. Jag
              vägrar att vänja mig vid något annat!
            </seg>
          </u>
          <note type="speaker" xml:id="i-bb0b46b161c3d4f3-0">
            Anf. 87 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-17">
            <seg xml:id="i-e757323c8cf624e1-0">
              Fru talman! Jag tänkte att jag skulle ge Annie Lööf möjligheten
              att tala om en fråga som hon inte tog upp i sitt anförande men
              som många, inte minst i hennes partirörelse, väldigt mycket värnar,
              nämligen klimatfrågan.
            </seg>
            <seg xml:id="i-8becc2eab189ad5b-0">
              Är du, Annie Lööf, nöjd med att Sverige med den takt vi har i
              klimatarbetet kommer att uppfylla EU:s klimatmål först 150 år
              för sent?
            </seg>
            <seg xml:id="i-8a2f52eece4a8c0b-0">
              Jag skulle kunna fullfölja frågan med att fråga varför ni säger
              nej till att ge ett stöd till de bönder som vill producera biogas
              av gödsel ett metanreduceringsstöd något som många i branschen
              förordar och som också ger ökade möjligheter till jobb och utveckling
              på landsbygden.
            </seg>
            <seg xml:id="i-4b674f4157c0d0f0-0">
              Varför går ni vidare med en infrastrukturproposition där ni inte
              tar ett rejält klimatansvar och lyfter över och sätter ett mål
              för transportsektorn på klimatområdet som säkerställer att vi
              får färre lastbilar och mer gods på järnvägen och där ni inte
              satsar alla sekiner på motorvägar kring Helsingfors utan lägger
              sekinerna på järnvägar så att alla i hela Sverige kan komma fram
              och kan pendla oavsett var man bor?
            </seg>
            <seg xml:id="i-e5d0e32662aead6e-0">
              Och varför min sista fråga tvekar regeringen i EU-samarbetet
              när det gäller att säkerställa utsläppshandeln i EU med utsläppsrätter,
              något som jag tror är väldigt viktigt inte minst för de sektorer
              som börjat använda sig av systemet och då inte minst industrin
              och de stora punktutsläpparna? Där har utsläppshandelssystemet
              havererat.
            </seg>
            <seg xml:id="i-595082218d58d386-0">
              Varför vill man inte stödja de konstruktiva förslagen om att
              dammsuga den marknaden så att man får ett rejält pris på utsläppshandel?
              Utan pris fungerar inte den handeln. Det vet ekonomiska politiker
              som du, Annie Lööf. Varför tvekar regeringen i den viktiga frågan?
            </seg>
          </u>
          <note type="speaker" xml:id="i-b3ebd92abbad4eac-0">
            Anf. 88 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-31">
            <seg xml:id="i-da89b9cc25316c5c-0">
              Fru talman! Alla de frågorna under två minuter visar att Åsa
              Romson och Miljöpartiet är ganska stressade över Centerpartiets
              påverkan och framfart i regeringen.
            </seg>
            <seg xml:id="i-c540b1da8c0bf335-0">
              I vårt tidigare replikskifte berättade jag om den fantastiska
              utveckling som har skett under de senaste sex åren när det gäller
              både biobränslen och vindkraft en fantastisk och historisk utbyggnad.
            </seg>
            <seg xml:id="i-de1514c45b6efd7b-0">
              För att svara på frågan om infrastrukturen kan jag säga att två
              tredjedelar av nyinvesteringarna i infrastrukturplanen går till
              järnväg. Varför väljer vi att lägga två tredjedelar på just järnväg?
              Jo, vi ser att järnvägen är framtidens infrastruktur. Vi ser att
              det är detta som sänker utsläppen.
            </seg>
            <seg xml:id="i-241a1f8f4c1c8787-0">
              Vi gör också stora, robusta, drifts- och underhållsarbeten i
              det svenska järnvägsnätet därför att vi tror att järnvägen är
              både ett viktigt transportsätt och ett effektivt verktyg för att
              minska utsläppen.
            </seg>
            <seg xml:id="i-16418cb23ebf0ca2-0">
              Det är klart att jag inte är nöjd med att det tar 150 år att
              nå målen. Men det vi gör kan jag se gör skillnad. I år sänks utsläppen
              med 6 procent. Det är för lite, men samtidigt vet jag att det
              går åt rätt håll. Vi kommer att fortsätta att göra satsningar
              på det gröna och förnybara.
            </seg>
            <seg xml:id="i-72207ed798b0be8a-0">
              Vad gäller utsläppshandeln i EU tycker vi i Centerpartiet att
              det är viktigt att det är just det verktyg som det ska vara att
              se till att pressa utsläppen nedåt och att industrin tar sitt
              ansvar i detta. Därför stöder vi delar av det som nu finns från
              Storbritanniens sida i EU. Men det här är en fråga som precis
              har landat i regeringen och där vi nu diskuterar en gemensam väg
              framåt.
            </seg>
            <seg xml:id="i-dc05c29ffb9fae1a-0">
              Eftersom man som miljöpartist ofta slår sig för bröstet skulle
              jag vilja fråga Åsa Romson: Vilka märkbara satsningar på klimatet
              och järnvägen gjorde ni när Miljöpartiet för sex år sedan var
              stödparti till Socialdemokraterna?
            </seg>
          </u>
          <note type="speaker" xml:id="i-c551e5f9ab0e64dd-0">
            Anf. 89 ÅSA ROMSON (MP) replik:
          </note>
          <u who="asa_romson_f891ec" xml:id="i-6238b27eba3f7176-18">
            <seg xml:id="i-36e987cf5981d26a-0">
              Fru talman! Det är en påfallande nöjd centerpartistisk ledare
              för klimatpolitiken i Alliansen. Jag känner inte hälften så mycket
              stress som jag tror att många centerpartister känner när det gäller
              den påverkan som Centerpartiet har på klimatområdet, inte minst
              de många som faktiskt hade en tilltro till att klimatarbetet också
              skulle få en del på alliansregeringens agenda.
            </seg>
            <seg xml:id="i-76454f856793e128-0">
              I stället har vi sett en oroväckande snabb halveringstakt i hur
              klimatinsatser verkligen genomförs i alliansregeringen sett till
              regeringsförklaringen och sett till helhetspaketet. Man återlanserar
              ett energiforskningsstöd som man tog bort i förra budgeten som
              en satsning i den här budgeten och så vidare.
            </seg>
            <seg xml:id="i-fbd09c89dd64f2d6-0">
              Jag är naturligtvis glad om det är så att man tänker ta strid
              för att åtminstone utsläppshandeln som är så pass viktig ändå
              blir en fråga där regeringen inte ska inta den motvallshållning
              som läckt ut i medierna under den senaste tiden eftersom det är
              ett alldeles för viktigt område där vi gemensamt måste ta ansvar.
            </seg>
            <seg xml:id="i-01f418d1b31aaf7c-0">
              Miljöpartiet har stött klimatsatsningar genom att pusha Socialdemokraterna,
              men framför allt lägger vi fram många förslag här som ni kan rösta
              för.
            </seg>
          </u>
          <note type="speaker" xml:id="i-5d82994f11bf3a3e-0">
            Anf. 90 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-32">
            <seg xml:id="i-86dc0c3a3dccd7ad-0">
              Fru talman! Vi har gjort fantastiska insatser för att stärka
              det gröna och förnybara. Det är jag stolt över. Men jag är inte
              nöjd med det, utan vi måste fortsätta. Det är därför vi efter
              årsskiftet höjer och permanentar stödet till energiforskningen
              till exempel. Det är därför vi satsar på nollenergihus, solceller
              och biogas för att ta några exempel.
            </seg>
            <seg xml:id="i-6353581991417b29-0">
              En del i varför framgången varit så viktig och betydelsefull
              för det gröna och förnybara handlar om de gröna elcertifikaten.
              Där har Miljöpartiet argumenterat emot. Men det är de gröna elcertifikaten
              som banat väg också för att öka och stimulera efterfrågan på det
              gröna och förnybara. Vi kommer att fortsätta på vår inslagna väg
              med att gå hand i hand med just jobb och företagande i att klara
              av klimatutmaningen. Givetvis hoppas vi att även Miljöpartiet
              kan stödja det arbetet.
            </seg>
          </u>
          <note type="speaker" xml:id="i-ffef957918840281-0">
            Anf. 91 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-6">
            <seg xml:id="i-a77eb24e8b5ee792-0">
              Fru talman! Även jag ska diskutera lite klimatpolitik. I går
              fick vi ny statistik över utsläppen från Sverige som visar att
              utsläppen ligger på en nivå som egentligen är helt ohållbar sett
              till vad som är globalt möjligt och hållbart på längre sikt. Lägger
              man dessutom på effekten av de utsläpp som vår import orsakar
              är det nog så att vi ökar snarare än minskar utsläppen av växthusgaser
              i Sverige sett över tiden.
            </seg>
            <seg xml:id="i-7c7986fd4900ea2f-0">
              Det finns två sektorer som sticker ut och där man kan säga att
              vi till skillnad från hur det är i andra sektorer har ett speciellt
              bekymmer. Dels gäller det de tunga transporterna, lastbilstrafiken.
              Utsläppen där har ökat med 44 procent sedan 1990. Dels gäller
              det utrikes transporter, däribland flyget. Där är ökningen hela
              129 procent.
            </seg>
            <seg xml:id="i-d1826b99f95efe3e-0">
              Det är uppenbart att om vi ska klara att komma ned på en hållbar
              nivå för utsläppen måste utsläppen från både lastbilstransporter
              och flyget minska. Det finns nog ingen genväg där.
            </seg>
            <seg xml:id="i-23a2cab22b01644b-0">
              Tyvärr har regeringens politik delvis motsatt innebörd. Man höjer
              banavgifterna på järnvägen, vilket innebär att gods styrs från
              järnväg till lastbilstrafik. Jag menar att man för en populistisk
              politik när det gäller kilometerskatten. Det som hotar svenska
              åkerier är inte kilometerskatten utan en fullständigt vettlös
              social lönedumpning. Chaufförer från låglöneländer utnyttjas helt
              hänsynslöst på den svenska arbetsmarknaden, vilket gör att seriösa
              åkerier slås ut.
            </seg>
            <seg xml:id="i-6c152cf2ffdee49a-0">
              Faktum är att en kilometerskatt skulle vara lika för alla åkerier
              och innebära en större konkurrensneutralitet. Men det behövs göras
              mycket mer på det området.
            </seg>
            <seg xml:id="i-a04a48c62089d980-0">
              Min fråga gäller flyget. Vi berörde också den frågan nyligen
              i Agenda -debatten. På Centerns hemsida står att flyget ska betala
              sina egna miljökostnader. Min fråga till Annie Lööf är: Anser
              du att flyget gör det i dag? Är det rimligt att flygets bränsle
              har samma beskattning per energiinnehåll som bilens bränsle har?
            </seg>
          </u>
          <note type="speaker" xml:id="i-65c87b9367a72f4d-0">
            Anf. 92 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-33">
            <seg xml:id="i-7ec20cb76a8ebe4e-0">
              Fru talman! Jag är teknikoptimist. Jag tror på utvecklingen av
              gröna förnybara drivmedel, andra generationens drivmedel. Det
              är också därför som jag så tydligt vill se en energiforskning.
              Jag vill se forskning och innovation på området för att kunna
              köra än mer klimatsmart såväl på väg som i luftrummet. Det är
              av den anledningen som jag inte vill straffskatta människor utan
              snarare stimulera genom morötter att andra alternativ kan växa
              fram på marknaden.
            </seg>
            <seg xml:id="i-51fa164e49a94bf4-0">
              Vad gäller kilometerskatten, som oppositionspartierna unisont
              vill införa, innebär det inte en straffskatt på utsläppen utan
              på avståndet. Det är lastbilar oavsett om man kör klimatsmart
              eller kör med bensin eller diesel som får betala kilometerskatten.
            </seg>
            <seg xml:id="i-a778ca63cf5aeb29-0">
              Precis som jag sade i Agenda -debatten innebär det för ett familjedrivet
              åkeriföretag i Småland som har tre fyra lastbilar en kostnadssmäll
              på en halv miljon. Säg inte att det inte påverkar det företaget.
              Oavsett om det har investerat i en klimatsmart lastbil eller inte
              får det ändå betala den halva miljonen. Det är inte klimatstyrande.
              Det är bara avståndsstyrande, Jonas Sjöstedt.
            </seg>
            <seg xml:id="i-82f5243b95010c59-0">
              Centerpartiet vill skapa en långsiktigt hållbar såväl klimat-
              som energipolitik. Det gör vi genom ekonomiska styrmedel och genom
              att satsa på forskning för att få fram nya smarta produkter. Jag
              är övertygad om att i framtiden kommer säkert flygplanen att flyga
              med just det klimatsmarta. Men vi måste börja någonstans. Vi måste
              börja med att forska fram det.
            </seg>
          </u>
          <note type="speaker" xml:id="i-138fe8d0334bfe98-0">
            Anf. 93 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-7">
            <seg xml:id="i-da3ee01b69957fa0-0">
              Fru talman! Att vara optimist är inte fel, men att vara realist
              är nog ännu bättre när man sysslar med klimatfrågan. Man kan hoppas
              att det kommer nya bränslen både för lastbilar och flygplan framöver.
              Men vi ser att ökningen finns i dag. Det är akut, och något måste
              göras.
            </seg>
            <seg xml:id="i-52f38750ecf83471-0">
              När jag lyssnar på Annie Lööf, som ändå ska föreställa det grönaste
              som finns i Alliansen, hör jag inte ett enda konkret förslag som
              minskar utsläppen vare sig från den tunga lastbilssektorn, där
              ökningen är markant, eller från flyget. Det är inte att ta klimatansvar,
              Annie Lööf.
            </seg>
            <seg xml:id="i-dd0ee26bb44f9828-0">
              Det är lätt att hålla högtidstal och tala om sig själv som det
              gröna alternativet. Men om man kommer till de hårda besluten,
              att man faktiskt måste skapa alternativ och styra över till det
              miljövänliga, måste man också våga fatta dem.
            </seg>
            <seg xml:id="i-4623d3fc1ec2b317-0">
              Här menar jag att ni har fastnat i populismens fälla. Det gör
              att ni inte har någon verklig trovärdighet när det gäller att
              bekämpa utsläppen av växthusgaser vare sig från transportsektorn
              eller från flyget.
            </seg>
          </u>
          <note type="speaker" xml:id="i-1eb5845daac47c26-0">
            Anf. 94 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-34">
            <seg xml:id="i-74be2f57dcb17f44-0">
              Fru talman! Det stämmer att det finns en oerhört stor skillnad
              mellan Centerpartiet och Vänsterpartiet. Vänsterpartiet säger
              nej till rörlighet, tillväxt och jobb. Vi tror att om vi antar
              klimatutmaningen på ett smart sätt kan det bidra till både tillväxt,
              jobb och en fri rörlighet.
            </seg>
            <seg xml:id="i-777fabc8b0c02c49-0">
              Fru talman! Det är den stora skillnaden mellan Centerpartiet
              och Vänsterpartiet. Vi tror inte på kraftiga ekonomiska sanktioner,
              utan vi tror på ekonomiska morötter.
            </seg>
            <seg xml:id="i-561d83e8616224b5-0">
              Vi förstår inte varför man på ett bräde under ett år ska straffskatta
              människor som bor på landsbygden genom en kraftigt höjd bensinskatt
              och en kraftigt höjd så kallad flygskatt och dessutom införa en
              lastbilsskatt som kommer att försämra möjligheterna för små företag
              på landsbygden.
            </seg>
            <seg xml:id="i-112b9d84d3b3f157-0">
              Det är skillnaden mellan Centerpartiet och Vänsterpartiet, och
              det står jag för.
            </seg>
          </u>
          <note type="speaker" xml:id="i-a449a02bd8ed02fd-0">
            Anf. 95 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-b24103c80da30e07-8">
            <seg xml:id="i-e0876e576370ca72-0">
              Fru talman! Häromdagen nåddes vi av ny statistik från Arbetsförmedlingen
              som visade på en dramatisk ökning av antalet varsel. I september
              varslades 7 329 personer om uppsägning, vilket är en ökning med
              60 procent jämfört med samma månad förra året.
            </seg>
            <seg xml:id="i-ea16f16f8dc446e3-0">
              Att Volvo i Torslanda sänker produktionstakten och kommer att
              stå helt still under höstlovet är ett illavarslande tecken. Det
              sker i en tid när arbetslösheten redan är hög och över 100 000
              unga är utan jobb. Det ser med andra ord ganska dystert ut för
              den svenska arbetsmarknaden framöver.
            </seg>
            <seg xml:id="i-38db52b97f88b60d-0">
              Skuldkris i Europa och en stark svensk krona slår mot svenska
              exportföretag som får allt svårare att hävda sig i en global konkurrenssituation.
              Det behövs lättnader. Vi har därför ställt oss bakom regeringens
              förslag om sänkt bolagsskatt.
            </seg>
            <seg xml:id="i-48ca9b4003e29512-0">
              Vi ser dessutom behov av att stimulera framför allt små och medelstora
              företag där det finns en stor sysselsättningspotential. Det gör
              vi genom sänkta arbetsgivaravgifter och ett minskat sjuklöneansvar.
              Det gör vi genom att vi styr om regeringens ineffektiva reformer.
              Det handlar om sänkt krogmoms och tidigare sänkningar av arbetsgivaravgiften
              som inte har gett någon eller åtminstone inte önskvärd effekt.
            </seg>
            <seg xml:id="i-947fdcc558a0431b-0">
              Vi stimulerar också hushållen genom framför allt sänkta inkomstskatter
              både på lön och på pension. Vi inför ett femte jobbskatteavdrag.
              Vi sänker pensionärsskatten, och vi höjer garantipensionen.
            </seg>
            <seg xml:id="i-a9edd813faa0a7bd-0">
              En annan viktig åtgärd i dessa tider av varsel och lågkonjunktur
              är att återupprätta en trygg arbetslöshetsförsäkring. Det är den
              arbetslöshetsförsäkring som Fredrik Reinfeldts regering har förvandlat
              till en av Europas sämsta.
            </seg>
            <seg xml:id="i-071d4c34c98273a4-0">
              Vi har närmare en halv miljon människor som har lämnat a-kassan.
              Det är inte det minsta konstigt när det bara är knappt en av tio
              som får ut 80 procent av sin tidigare lön. Särskilt oroväckande
              är det, och vi har redan varit inne på det, att vi har en statsminister
              som bemöter det med att människor kan väl hitta privata försäkringslösningar
              som komplement.
            </seg>
            <seg xml:id="i-97d544b26a7e62a6-0">
              Jag menar att det är viktigt för försäkringsmässigheten i a-kassan
              att villkoren förbättras, framför allt att taket höjs så att fler
              får ut en större del av sin tidigare lön. Annars finns det risk
              för att a-kassan bara kommer att ses som ett alternativ till försörjningsstöd
              och inte som den för samhället viktiga omställningsförsäkring
              som den är tänkt att vara.
            </seg>
            <seg xml:id="i-fb0470de0aa6bb0b-0">
              Därför föreslår vi att taket i a-kassan höjs. Vi vill också se
              en långsiktig reform där arbetslöshetsförsäkringen blir allmän
              och solidariskt finansierad.
            </seg>
            <seg xml:id="i-24fe01ef532e7469-0">
              Fru talman! Någonting som ytterligare förvärrar den ekonomiska
              situationen och det dystra sysselsättningsläget är fortsatt stor
              invandring. För någon vecka sedan nåddes vi av nya prognoser från
              Migrationsverket som spår att antalet asylsökande nästa år kommer
              att öka dramatiskt. Det talas om så många som 50 000 och kanske
              ännu fler.
            </seg>
            <seg xml:id="i-75a17001cb967224-0">
              Givetvis handlar det om oroshärdar i vår omvärld. Det är inte
              minst Syrien som ligger bakom den uppskrivna prognosen. Kopplat
              till detta flaggar man för ett antal problem. Det gäller inte
              minst en akut brist på bostäder åt alla dessa människor som redan
              är här och som förväntas komma.
            </seg>
            <seg xml:id="i-49d0e22cf5df3dfd-0">
              Vi ser tilltagande arbetslöshet bland utrikes födda och då inte
              minst utomeuropeiska invandrare. Vi ser höga kostnader för försörjningsstöd
              kopplat till detta. Vi ser problem i skolan med segregation och
              sjunkande resultat.
            </seg>
            <seg xml:id="i-b87049749630bedb-0">
              Fru talman! Jag vill mena att vi är på väg att göra samma misstag
              igen. Det är nya oroshärdar, nya flyktingströmmar och nya problem.
              Det handlar om Afghanistan, Irak, Somalia och nu Syrien.
            </seg>
            <seg xml:id="i-6e49dea91405058f-0">
              Människor som söker sig hit och får möjlighet att stanna här
              hamnar i permanent utanförskap. Deras anhöriga kommer hit och
              hamnar också i ett permanent utanförskap.
            </seg>
            <seg xml:id="i-6f32984f1d8f468b-0">
              Sedan kommer det en ny våg av människor till följd av nya oroshärdar,
              och det är samma procedur. Människor hamnar i permanent utanförskap.
              Deras anhöriga kommer hit och hamnar också i ett permanent utanförskap.
            </seg>
            <seg xml:id="i-ab1a693f3d800b24-0">
              Så rullar det på, och så har det nu rullat på i tiotals år. Vi
              kan inte fortsätta på det viset. Det är alldeles uppenbart.
            </seg>
            <seg xml:id="i-eb4d7fdedb19790d-0">
              Det finns runt om i världen 40 miljoner flyktingar som är på
              flykt antingen i sitt hemland eller i det omedelbara närområdet.
              Enbart kopplat till situationen i Syrien handlar det om två tre
              miljoner människor.
            </seg>
            <seg xml:id="i-91f740b57f3c51ca-0">
              Det är människor som egentligen helt saknar alla möjligheter
              att ta sig till Sverige eller till någon annan del av Europa.
              De kommer att vara kvar där, i bästa fall i tältläger. Men vi
              här i Sverige prioriterar bort dem till förmån för dem som har
              resurser och möjligheter att ta sig hit genom flyktingsmugglare,
              eller hur det nu kan tänkas gå till.
            </seg>
            <seg xml:id="i-38ce57fd995ed54e-0">
              Vi hörde så sent som för någon vecka sedan i tv-debatten att
              regeringen vill göra både och. Vi ska både hjälpa flyktingar på
              plats och ta emot dem som knackar på vår dörr. Men, fru talman,
              sanningen är den att precis som tidigare regeringar oavsett färg
              prioriterar regeringen massinvandring framför flyktinghjälp. Och
              nu gör man det igen, till synes helt ogenerat, genom att man tar
              pengar från biståndet sådant som ska gå till flyktinghjälp och
              lägger pengarna på bidrag och bostäder till invandrare som kommer
              till Sverige. Det är invandrare som dessutom många gånger saknar
              skyddsbehov.
            </seg>
            <seg xml:id="i-2fc6d8485e46d921-0">
              Fru talman! Vi borde göra tvärtom. Vi behöver rikta om den svenska
              flyktingpolitiken så att den fokuseras på att hjälpa så många
              människor som möjligt.
            </seg>
            <seg xml:id="i-77a98832449e2932-0">
              Jag är hemskt ledsen om jag raserar någons världsbild totalt
              här, men medmänsklighet mäts inte i hur många asyl- och anhöriginvandrare
              som kommer till Sverige. Man kan inte mäta på det sättet. Jag
              menar att det är dags att vi en gång för alla gör upp med denna
              vanföreställning.
            </seg>
            <seg xml:id="i-a02e578fcc56595a-0">
              Till följd av denna ansvarslösa migrationspolitik har Migrationsverket
              fått stora problem. Det har vi kunnat bevittna i tv, tidningar
              och andra sammanhang den senaste tiden. Det handlar om 1 2001
              300 personer i veckan som nu vill komma till Sverige och bo här.
              Polisen har riktat kritik mot Migrationsverket för att verket
              brister i fastställande av människors identiteter. Granskningar
              har visat att Migrationsverket tenderar att bevilja uppehållstillstånd
              i princip på löpande band för att minska kötider och liknande.
              Vi ser någonting som närmast påminner om en total kollaps i mottagandesystemet
              och i hur vi hanterar asylprocessen. Det finns i princip inget
              förtroende kvar i dag för Migrationsverkets förmåga att hantera
              situationen.
            </seg>
            <seg xml:id="i-48c49a0eb1754cd4-0">
              I slutet på 90-talet startade man på Migrationsverket ett projekt
              som man kallade för Projekt Argus. Syftet var att kartlägga, uppdaga,
              beivra och inte minst eliminera förekomsten av fusk och missbruk.
              När den första rapporten kom år 2000 kunde man också redovisa
              sådant som skenanknytningar, svartjobb, bidragsbedrägeri och liknande
              som vanligt förekommande. Detta var någonting som man sopade under
              mattan, och några år senare lade man ned Projekt Argus.
            </seg>
            <seg xml:id="i-acbfe61077f4e773-0">
              Jag menar, fru talman, att om förtroendet för migrationspolitiken
              och för Migrationsverkets förmåga att hantera den problematik
              som vi står inför i dag ska upprättas måste lagstiftningen följas.
              Tillsyn måste införas. Projekt Argus bör omedelbart återinrättas,
              och regeringen måste skyndsamt utreda de konsekvenser som olika
              reformer har fått. Det gäller inte minst målsättningen att alla
              ansökningar ska vara färdigbehandlade inom 90 dagar. Det får konsekvenser.
              Det måste också bli tydligt att det får konsekvenser att bryta
              mot svensk lag. I dag polisanmäls fusk som förekommer så gott
              som aldrig. Det sänder helt fel signaler.
            </seg>
            <seg xml:id="i-2dfde39cce05da67-0">
              Med detta sagt, fru talman, är det också viktigt att framhålla
              det faktum att grunden till Migrationsverkets nära förestående
              kollaps främst är att uppdraget måste ses som ganska otacksamt
              för att inte säga helt omöjligt. Den politik Migrationsverket
              har att implementera är extrem och ansvarslös. Regeringen har
              under flera år agerat genom att försöka lappa och laga detta havererade
              system på olika sätt. Socialdemokraterna har stoppat huvudet i
              sanden. Inte med en enda stavelse berör Socialdemokraterna invandringshaveriet
              i sin budgetmotion. Det tycker jag vittnar om en anmärkningsvärd
              undfallenhet.
            </seg>
            <seg xml:id="i-139e3d22a02f4c8d-0">
              Fru talman! Den lågkonjunktur som vi befinner oss i kommer sannolikt
              att fördjupas. Det blir en prövning för välfärden. Det sätt på
              vilket vi lyckas hantera situationen handlar om hur vi är beredda
              att ta ansvar för offentliga finanser och vilka prioriteringar
              vi väljer att göra. Vi sverigedemokrater prioriterar inte minst
              satsningar på små och medelstora företag, skattesänkningar för
              vanligt folk och en ansvarsfull invandringspolitik.
            </seg>
          </u>
          <note type="speaker" xml:id="i-c7c996c5823c3764-0">
            Anf. 96 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-35">
            <seg xml:id="i-ddca4dfb8810cfe9-0">
              Fru talman! Det som är mest märkligt med Sverigedemokraternas
              retorik är att de riktar skarp kritik mot invandrare så snart
              de får chansen oavsett om det gäller arbetslösheten, dåliga resultat
              i skolan eller när de ska få plus och minus att gå ihop i budgeten.
              Men Sverigedemokraterna erbjuder inga lösningar på det enda problem
              som de talar om segregationen.
            </seg>
            <seg xml:id="i-95aa78e91b823aeb-0">
              Jag vill därför fråga Jimmie Åkesson: Vilka konkreta förslag
              har Sverigedemokraterna för att underlätta för utrikes födda att
              få jobb? Vilka konkreta förslag har Sverigedemokraterna för att
              förbättra skolresultaten i utanförskapsområden? Eller är Sverigedemokraternas
              enda recept att slänga ut alla invandrare som redan är i Sverige?
            </seg>
          </u>
          <note type="speaker" xml:id="i-8c5452956777543c-0">
            Anf. 97 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-9">
            <seg xml:id="i-a1678678ed8035e9-0">
              Fru talman! Jag kallades för dagens sosse här tidigare. Jag vet
              inte om det var någon som noterade det, men jag kan förvisso köpa
              det i viss mån om det nu handlar om att förstärka a-kassan.
            </seg>
            <seg xml:id="i-7c53a73ff948f991-0">
              Men det Annie Lööf och regeringen representerar här är klassisk
              socialdemokratisk bidragspolitik, som ni själva slår emot i alla
              andra sammanhang men inte när det handlar om invandrings- och
              integrationspolitiken. Då ska vi subventionera jobb, vi ska ha
              olika Amslösningar och vi ska ha bidragsjobb. Vi hittar på jobb,
              och sedan betalar vi lön och lönekostnader för att invandrare
              ska få jobb. Samtidigt diskriminerar vi genom olika särlösningar
              den svenskfödda delen av befolkningen, som plockas bort från vissa
              delar av arbetsmarknaden därför att det är mer förmånligt att
              anställa människor med utländsk bakgrund.
            </seg>
            <seg xml:id="i-1256b82832582913-0">
              Detta är en starkt diskriminerande politik och en starkt tillväxthämmande
              politik. Jag vet att jag vid något tillfälle under debatten i
              Agenda jämförde svensk integrationspolitik med en läkare som slår
              en fullt frisk människa i huvudet med en hammare. Sedan lappar
              han ihop människan så att han inte ska blöda lika mycket som han
              skulle ha gjort om han inte hade blivit hoplappad.
            </seg>
            <seg xml:id="i-833145e4b2998cf0-0">
              Det är precis så ni agerar. Man har först en invandring och lägger
              åtskilliga miljarder på invandringsmottagningen. Det skapar segregation
              och utanförskap. Det skapar stora kostnader, och det skapar stor
              otrygghet i samhället. Detta måste man lösa genom att lägga ännu
              fler miljarder på integrationspolitik. Jag förstår inte varför
              man inte bara från början kan föra en ansvarsfull invandringspolitik.
              Då slipper man alla dessa kostnader för integrationspolitiken.
            </seg>
          </u>
          <note type="speaker" xml:id="i-8d1b080ad3bae33c-0">
            Anf. 98 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-36">
            <seg xml:id="i-2d134a36a8413225-0">
              Fru talman! Jimmie Åkesson är en sann populist. Sverigedemokraterna
              talar ensidigt om invandrare som problem. Ändå ekar verktygslådan
              helt tom när det kommer till förslag om fler jobb, bättre skola
              och bättre integration.
            </seg>
            <seg xml:id="i-56da6c51dc21026a-0">
              Jimmie Åkesson tjatar om sjukdomsbilden. Trots den sjukdomsbild
              som han talar om har han inte någon medicin för att lindra symtomen.
              Därför frågar jag Jimmie Åkesson igen: Vilka konkreta förslag
              har Sverigedemokraterna för att underlätta för utrikes födda att
              få jobb?
            </seg>
          </u>
          <note type="speaker" xml:id="i-e74eeec67c8805f7-0">
            Anf. 99 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-10">
            <seg xml:id="i-07f3b1f67d4990c7-0">
              Fru talman! Mycket kort: Jag behöver ingen verktygslåda, för
              jag har inte tagit sönder någonting.
            </seg>
          </u>
          <note type="speaker" xml:id="i-a4236d387ae04386-0">
            Anf. 100 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-8">
            <seg xml:id="i-6c7f11f76c5f408c-0">
              Fru talman! Som bekant har vi en minoritetsregering i Sverige.
              Sverigedemokraterna har därmed en sorts vågmästarposition i riksdagen,
              kan man säga. När det väl gäller röstar Sverigedemokraterna för
              det mesta till stöd för den borgerliga politiken. Även om regeringen
              naturligtvis inte önskar det är den indirekt beroende av hur Sverigedemokraterna
              agerar. I och med detta får man med Sverigedemokraterna inte bara
              en främlingsfientlig politik; man får också en högerpolitik.
            </seg>
            <seg xml:id="i-cffc197ad48447f9-0">
              Ett tydligt exempel på det är den lagstiftning, tvångs-LOV, som
              regeringen har annonserat om att införa att kommuner måste finansiera
              verksamhet från till exempel Carema eller Attendo. Det handlar
              om verksamhet som bedrivs av riskkapitalbolag som har gett sig
              in i äldreomsorgen med ett enda syfte: att tjäna maximalt med
              pengar.
            </seg>
            <seg xml:id="i-993f8227a236358e-0">
              Det är ett typexempel på en fråga där Sverigedemokraterna har
              avgörandet och där man tycker att det är viktigare att gynna riskkapitalisterna
              och deras skattesmiteri än att garantera alla en bra äldreomsorg
              i Sverige.
            </seg>
          </u>
          <note type="speaker" xml:id="i-c1c4028435523885-0">
            Anf. 101 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-11">
            <seg xml:id="i-a0b306ed7c94a2c6-0">
              Fru talman! Precis som Jonas Sjöstedt påpekar är den här lagstiftningen
              inte införd, och därför är det svårt att anklaga mig för den.
            </seg>
            <seg xml:id="i-04a30f7eafb008a8-0">
              Vi hade den här diskussionen i våras när vi stod här förra gången.
              Då pekade jag på behovet av en likvärdig välfärd i Sverige. Jag
              tror nämligen på det. Jag tror inte att det är rimligt att den
              möjlighet till valfrihet i välfärden som man har ska vara beroende
              av om den kommun som man råkar bo i styrs av ett blått parti eller
              av ett rött parti. Det är inte rimligt. Jag tycker inte att det
              är värdigt den svenska välfärdsmodellen.
            </seg>
            <seg xml:id="i-3cc79e78e217350a-0">
              Jag är medveten om att det finns problem, inte minst med privata
              intressen, i välfärden. Den diskussionen har jag haft många gånger
              med Jonas Sjöstedt, och Jonas Sjöstedt lyfter gärna den diskussionen.
              Jag brukar kalla det för plakatpolitik eftersom Jonas Sjöstedt
              är så ofantligt populistisk i den här frågan. Han saknar fullständigt
              nyanser.
            </seg>
            <seg xml:id="i-7b27eeb47a80d1bd-0">
              Det är självfallet problematiskt när riskkapitalbolag gör mycket
              stora vinster, flyttar pengar utomlands och skatteplanerar på
              det sättet. Men det finns väldigt många människor som har gjort
              aktiva val. Det kan handla om privata aktiebolag, kooperativ och
              små, närmast idealistiska företag som driver välfärd som någon
              med funktionsnedsättning, en äldre eller någon som är beroende
              av en välfärdstjänst aktivt har valt därför att det passar just
              den människans situation, behov och intressen.
            </seg>
            <seg xml:id="i-36bb3ba0d31a42b4-0">
              Problemet med Jonas Sjöstedts politik är att han vill förvägra
              de här människorna att göra de här valen. Jonas Sjöstedt vill
              i sann vänsterpartistisk anda styra varje detalj i människors
              liv, var de ska bo, vad de ska äta och vilka fritidsaktiviteter
              de ska ägna sig åt. Så gör man i vänsterpartistiska samhällen
              över hela världen.
            </seg>
            <seg xml:id="i-abe7011efdb572dc-0">
              Jag tycker inte att det är någon bra lösning. Jag tycker att
              vi ska ha en likvärdig välfärd med möjlighet till valfrihet utifrån
              de personliga behoven, men det ska naturligtvis vara ett stopp
              för flytt av skattepengar till skatteparadis. Där tror jag att
              vi kan enas, jag och Jonas Sjöstedt.
            </seg>
          </u>
          <note type="speaker" xml:id="i-90e77e12dcd2a50f-0">
            Anf. 102 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-9">
            <seg xml:id="i-1e5dbd542f0bd307-0">
              Fru talman! Ja, du vill stoppa flytten av skattepengar till skatteparadis,
              Jimmie Åkesson, och det vill du göra genom att ge fritt fram för
              de företag som ägnar sig åt just detta. Det är tydligen din metod.
              Det är tvättäkta högerpolitik, Jimmie Åkesson. Du argumenterar
              precis som de borgerliga gör. Du säger att det här är fråga om
              valfrihet. Nej, det är det inte. Det är en fråga om privata vinster.
              Man kan ha valfrihet utan att ta ut stora vinster ur de offentliga
              välfärdssystemen.
            </seg>
            <seg xml:id="i-05ad6310586acac8-0">
              Det är inte plakatpolitik att säga att skattebetalarnas pengar
              ska gå dit de var avsedda att gå, det vill säga till skolan, förskolan,
              äldreomsorgen och sjukvården. Det är väldigt normal politik att
              vara rädd om skattebetalarnas pengar och inte acceptera att de
              dras undan från välfärden. Det här handlar om miljarder. Det handlar
              om tusentals arbetstillfällen. Det handlar om dem som jobbar på
              de äldreboenden som drivs med vinstintresse och som har lägre
              bemanning. Du vill inte att de ska få en bättre bemanning genom
              att alla pengar ska gå dit de ska. Jag menar att det är en ren
              borgerlig politik. Det är inte någon plakatpolitik. Du kan åka
              till Norge och se hur den norska skolan fungerar. Där får man
              inte ta ut privata vinster ur verksamheten på det sättet. Jag
              menar att vi ska ha det så i Sverige också.
            </seg>
            <seg xml:id="i-9c85349be495c1e2-0">
              Jag hoppas att lyssnarna lyssnar och inser att om man röstar
              på Jimmie Åkesson får man inte bara främlingsfientlighet, utan
              man får högerpolitik också på kuppen.
            </seg>
          </u>
          <note type="speaker" xml:id="i-6b035d152c1a0f1a-0">
            Anf. 103 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-b24103c80da30e07-12">
            <seg xml:id="i-217e09ad2acaff92-0">
              Fru talman! Där ser man. Jag har talat mig varm för en stark
              omställningsförsäkring och en stärkt a-kassa i dag, och det är
              därför man får en klassisk högerpolitik om man röstar på Jimmie
              Åkesson och Sverigedemokraterna.
            </seg>
            <seg xml:id="i-e33a2e83c6e46169-0">
              Jonas Sjöstedts definition av valfrihet är att alla har rätt
              att välja vad de vill så länge de väljer det Jonas Sjöstedt serverar
              dem. Det är inte valfrihet.
            </seg>
            <seg xml:id="i-f7d12b801e565bb4-0">
              Jonas Sjöstedt svarar inte heller på frågan om den problematik
              som han själv skapar med sin politik när det gäller likvärdighet.
              Jag är medveten om att jag inte ska ställa någon fråga till Jonas
              Sjöstedt eftersom han inte har möjlighet att svara, men låt mig
              ställa en retorisk fråga. Det får man tydligen göra. Man kan fråga
              sig om Jonas Sjöstedt tycker att det är rimligt att vi ska en
              så bristande likvärdighet att om man bor i kommun A som är styrd
              av Vänsterpartiet och sossarna får man välja det som Jonas Sjöstedt
              bestämmer men om man bor i grannkommunen får man välja lite vad
              man vill utifrån sina egna behov. Är det rimligt att vi ska ha
              ett sådant välfärdssystem i Sverige? Jag tycker inte det. Jag
              tycker att vi ska ha en likvärdig välfärd. Det ska finnas möjligheter
              för människor att välja utifrån sina behov och sina intressen.
              Det är min utgångspunkt.
            </seg>
          </u>
          <note type="speaker" xml:id="i-d0fd3af73b45e732-0">
            Anf. 104 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-52896db3652a5fd8-10">
            <seg xml:id="i-21455335edad4dc1-0">
              Fru talman! Hur många varsel tål den svenska arbetsmarknaden?
              Det är en relevant fråga att ställa i politiken i dag i en situation
              då arbetslösheten har stigit sedan sex år tillbaka. När vi har
              en högre långtidsarbetslöshet och en lägre andel av befolkningen
              i arbete ser vi hur en våg av varsel drar igenom Sverige. Mot
              detta måste politiken svara. Den måste svara med långsiktiga investeringar,
              och den måste också svara med åtgärder för att lindra den akuta
              krisen.
            </seg>
            <seg xml:id="i-6e8bd06d2396ba86-0">
              Därför välkomnar vi i Vänsterpartiet den diskussion som Socialdemokraterna
              dragit i gång om att ge stöd till företag som behöver utbilda
              sin personal eller korta ned arbetstiden för att klara konjunktursvackan
              och sedan komma tillbaka med de anställda kvar. Vi skulle gärna
              se att regeringen tog den typen av initiativ och pratade med oppositionen
              om det.
            </seg>
            <seg xml:id="i-12a5e23f5699dfda-0">
              Regeringens politik för att öka sysselsättningen och för att
              fler ska kunna få ett arbete har centrerats runt otrygghet. Otryggheten
              ska skapa jobben. Så har vi fått fler otrygga anställningar, inte
              minst för ungdomar. Så har vi fått en a-kassa som knappt fungerar.
              Vi ser hur de som nu varslas möts inte bara av osäkerheten av
              att inte ha en försörjning utan också av en mycket svår privatekonomisk
              situation. Vi ser hur de sjuka har fått en större otrygghet. Om
              otryggheten hade hjälpt, om otryggheten hade gett arbete hade
              arbetslösheten varit utraderad i Sverige. Nu är den i stället
              högre än när regeringen tillträdde. Problemet är inte att människor
              har varit för trygga. Problemet är att det går åtta arbetslösa
              på varje ledigt arbete. Det är problemet. Vi måste investera för
              att få fler arbeten.
            </seg>
            <seg xml:id="i-aa1817eaabccfa66-0">
              Vad är då regeringens recept? Jo, det är att sänka bolagsskatten.
              Även om man gärna talar om andra delar av budgetförslagen är det
              dit lejonparten av pengarna går. Några av de stora vinnarna på
              en sänkt bolagsskatt är de stora affärsbankerna. Hur många jobb
              ger det att Nordea, SEB och Handelsbanken får några miljarder
              till? Jag gissar att det inte ger några jobb, i alla fall mycket
              få om man ska vara försiktig.
            </seg>
            <seg xml:id="i-96e720c117db02bf-0">
              Sanningen är att vår bolagsskatt är konkurrenskraftig redan från
              början. Jämför vi med våra största handelspartners ligger vi under
              genomsnittet för dem. Den reala, effektiva bolagsbeskattningen
              är 15 procent i Sverige när man tittar på hur mycket man betalar
              i genomsnitt. Vi får jämföra med länder som Bulgarien för att
              tycka att Sverige har en väldigt hög bolagsskatt.
            </seg>
            <seg xml:id="i-64f2fb3087666c82-0">
              Det här är ytterligare ett steg i en politik där man med ineffektiva
              och mycket kostbara skattesänkningar hoppas på effekter på sysselsättningen,
              men man får framför allt en effekt genom en allt skevare inkomstfördelning
              i det svenska samhället.
            </seg>
            <seg xml:id="i-0e16ac41ae893b49-0">
              Vi har en annan väg. Vi har en annan politik som faktiskt skulle
              påverka möjligheten att få arbete och försörjning. I stället för
              att lägga dessa enorma summor på skattesänkningar åt företag och
              höginkomsttagare och en sänkning av bolagsbeskattningen väljer
              vi att investera. Det är arbetarrörelsens klassiska svar på lågkonjunkturen.
            </seg>
            <seg xml:id="i-96cb5cf8610eb6eb-0">
              Vi gör det genom gröna investeringar där vi samtidigt minskar
              utsläppen av växthusgaser. Det handlar om att renovera slitna
              bostäder, satsa ännu mer på järnväg och kollektivtrafik och, med
              Tyskland som ett gott exempel, satsa på den gröna förnybara energin
              som ska ersätta kärnkraften. Det här skapar tusentals arbetstillfällen,
              framför allt i privat sektor.
            </seg>
            <seg xml:id="i-c91462771fdf84bc-0">
              Sverige har också en akut bostadsbrist. Uppemot ¼ miljon människor
              söker bostad i Sverige, och samtidigt byggs det rekordlite. Det
              är ett gyllene tillfälle att bygga fler hyresrätter. När bostadsbristen
              är stor och när arbetslösheten stiger bland byggnadsarbetarna
              är det dags att sätta spaden i marken, och vi behöver hyresrätter
              med ett kostnadstak för hur mycket man får ta ut i hyra för att
              få subventionen. Det skapar arbete, och när människor får en bostad
              kan de också ta de arbeten som erbjuds.
            </seg>
            <seg xml:id="i-4714c483150d0d3d-0">
              Vi behöver också de viktiga arbeten som utförs i den gemensamma
              välfärden. Vi behöver fler lärare i skolan och fler undersköterskor
              i äldreomsorgen. Vi måste sluta att svälta ut kommunerna genom
              att inte räkna upp statsbidragen.
            </seg>
            <seg xml:id="i-2b60dd6ee7638e39-0">
              Vi räknar med att detta sammantaget skapar 100 000 arbetstillfällen.
              Vi kan räkna på detta eftersom det ger verklig effekt, vilket
              är något man bara kan hoppas på när man sänker arbetsgivaravgifter
              eller bolagsskatt.
            </seg>
            <seg xml:id="i-fcc912e68c0842c6-0">
              Vi anser dessutom att full sysselsättning ska vara målet för
              den ekonomiska politiken. Vi ser till exempel att en alltför restriktiv
              penningpolitik med en riksbank som har hållit räntan uppe har
              gjort att vi har gått miste om tiotusentals arbetstillfällen.
              Det går att både ha en låg inflation under kontroll och en politik
              som främjar sysselsättningen.
            </seg>
            <seg xml:id="i-ae3fcc111575d31e-0">
              Vi vill satsa mer på utbildning. Det går inte bara åtta arbetslösa
              på varje ledigt arbete, utan ofta kan de inte ta jobbet för att
              de inte har rätt kompetens eller utbildning. I det läget behöver
              vi fler satsningar på arbetsmarknadsutbildning, på högskolor och
              på yrkesutbildning. I stället för passiva och förnedrande åtgärder
              som fas 3 ska vi erbjuda dem som är arbetslösa utbildning eller
              meningsfulla arbetsuppgifter.
            </seg>
            <seg xml:id="i-3e5876e4c3e6d469-0">
              Vi ska också renovera a-kassan och sjukförsäkringen. Det är en
              cynisk och hård politik att utsätta människor som redan är sjuka
              eller arbetslösa för fattigdom. Det löser inte problemen med arbetslösheten.
            </seg>
            <seg xml:id="i-ff36f38a291f81df-0">
              Fru talman! Hur många elever som inte klarar sin utbildning klarar
              Sverige av? Vi har inte bara ett problem med bristande yrkesutbildning,
              utan precis som har påtalats i den här debatten är det alltför
              många elever som lämnar skolan med ofullständiga resultat. Jag
              medger gärna att det kommer att ta tid att ändra det här. Det
              är en mödosam uppgift, och det kräver att man anstränger sig.
              Vi måste börja nu, och det måste börja tidigt, redan i skolans
              första år. Det är därför som vi vill förstärka både personaltätheten
              och kvaliteten redan i grundskolan. Det är därför som vi sätter
              av pengar för fler vuxna i skolan, för att det ska finnas tid
              för de elever som behöver extra uppmuntran och hjälp i skolan
              att faktiskt få det. Det finns inga genvägar när det handlar om
              det.
            </seg>
            <seg xml:id="i-fdb573eba42799f3-0">
              Vi vill ha en likvärdig skola. I dag har det blivit så i Sverige
              att det handlar om i vilken skola du går om du får en bra utbildning
              eller inte, och det är inte rimligt. Vi vill att alla barn tryggt
              ska kunna börja i den närmaste skolan och veta: Jag får en lika
              bra utbildning som de andra får.
            </seg>
            <seg xml:id="i-fcf5162bbde8a5ac-0">
              Vi ser hur den svenska skolan segregeras i dag. Följaktligen
              har vi stora satsningar. Vi vill satsa på fler lärare. Vi vill
              satsa på skolor som har särskilda problem att uppnå resultaten.
              Vi har insett att det nog är nödvändigt att åter förstatliga skolan
              för att garantera likvärdighet.
            </seg>
            <seg xml:id="i-f6eff0082a3ed376-0">
              Vi tycker också att det är rimligt att ta bort vinstintresset
              ur skolan. Vi kan exempelvis se hur skolor som drivs med vinstintresse
              har en lärartäthet som är 20 procent under den som kommunala skolor
              har på gymnasienivå. Det var ju elevernas pengar! Det var ju till
              dem som de här resurserna skulle gå! Skolorna måste kunna styras
              av demokratin. Det ska vara kommunens uppgift att bestämma vart
              skattepengarna ska gå. Målet är att alla skolor ska vara bra,
              att segregeringen ska minska och att man ska kunna sätta sitt
              barn i den närmaste skolan.
            </seg>
            <seg xml:id="i-2c4124d67bc2aa12-0">
              Vinstintresset leder fel. Vi ser det på område efter område.
              Vi kan se hur skolor som drivs med vinstintresse ger högre betyg,
              men vi kan inte se att de får bättre resultat. Det finns en märklig
              logik i detta. För en elev är det naturligt att söka sig till
              en skola där man får högre betyg än vad de som har samma resultat
              i en annan skola får. För privatskolan som vill göra en vinst
              är det självklart så att ju högre betygen är, desto fler sökande
              får man. Så drivs den här betygsinflationen på, och själva trovärdigheten
              i utbildnings- och betygssystemet krackelerar.
            </seg>
            <seg xml:id="i-84ca9272b62e1dc0-0">
              Vinstintresset leder fel. Det ska vara intresset av att utbilda
              alla för att ge en bra grund i livet som ska vara vägledande för
              skolan.
            </seg>
            <seg xml:id="i-d9b434d0d29651e0-0">
              Skolan är ett exempel, men frågan om vinster i välfärden är och
              kommer att vara en huvudfråga för oss inför valet 2014. Vi menar
              att det är ett slöseri med skattebetalarnas pengar att ge dem
              till riskkapitalbolag som sätter skatteflykt i system när behoven
              är så stora för våra äldre på äldreboendena, för barnen i förskolan,
              för eleverna i skolan och för sjukvården.
            </seg>
            <seg xml:id="i-a941ca8a31b20f40-0">
              Vi vill inte ha en utveckling där man pressar personalen hårdare
              med lägre personaltäthet och fler otrygga jobb, för det är faktiskt
              det vi ser hos de vinstdrivna alternativen.
            </seg>
            <seg xml:id="i-3787fd709387d977-0">
              Att ta bort vinstintresset ur välfärden är inte bara att ta ansvar
              för skattebetalarnas pengar. Det är också att låta demokratin
              och behoven styra i stället för det kortsiktiga vinsttänkandet.
              Vi tycker att det är rimligt när det handlar om våra föräldrar
              som behöver omsorg eller våra barn som ska få en bra utbildning.
            </seg>
          </u>
          <note xml:id="i-f3495186620225ad-0">
            I detta anförande instämde Siv Holma, Jacob Johnson, Hans Linde,
            Eva Olofsson och Lena Olsson (alla V).
          </note>
          <note type="speaker" xml:id="i-70c4aae8c4e32a92-0">
            Anf. 105 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-37">
            <seg xml:id="i-9bbdd23a704eede3-0">
              Fru talman! Lika väntat som att Jimmie Åkesson skuldbelägger
              invandrare för fel i samhället, lika väntat är Jonas Sjöstedts
              enorma angrepp på allt som är privat företagsamhet. När Vänsterpartiet
              är färdigt med allt det här, när kapitalismen och marknadsekonomin
              är sönderslagen, vinsterna borta och den privata företagsamheten
              nedkämpad, ja, då väntar det som mänskligheten redan har erfarit
              och som är bland det värsta som vi har sett i vår egen historia
              den totalt partiuppbyggda staten som har fått slut på allt det
              här ondskefulla som Jonas Sjöstedt har pratat om hela dagen. Det
              man då har kreerat är lite av helvetet på jorden.
            </seg>
            <seg xml:id="i-0f190c0882c0f2f6-0">
              Ni har ingenting lärt! Ni har ingenting förstått av 1900-talets
              historia och var vi kommer ifrån. Det är lite märkligt att höra
              detta av en vänsterledare 2012.
            </seg>
            <seg xml:id="i-86ea7e8fe5f3d5d5-0">
              Jag får inte ihop era skatter heller. Inkomstskatterna är den
              enskilt viktigaste skattebasen vi använder oss av. Vi skulle få
              30/50, lärde vi oss för 20 år sedan, alltså 30 procents skatt
              för de flesta normalinkomsttagare och 50 procent för dem med lite
              högre inkomst. Där är vi inte längre, utan det är 55 eller uppåt
              60 procent för dem som tjänar allra mest, och det är tack vare
              jobbskatteavdragen och Alliansens politik ned mot 20 procent för
              dem med låga och normala inkomstlägen. Det tycker jag är väsentligt.
              Det är viktigt, det som vi har gjort. Busschaufförer, metallarbetare
              och vårdbiträden har fått motsvarande en månadslön mer att röra
              sig med tack vare alliansregeringen.
            </seg>
            <seg xml:id="i-b8555e2a7594b2bf-0">
              Ni vill inte göra de kraftiga, stora skattehöjningarna på dem
              som tjänar allra mest, utan redan vid inkomster på runt 30 000
              kronor. Och det är inga små ändringar vi talar om! Från lägen
              på väsentligt lägre marginalskatter ska ni upp och snurra på 65
              procent, visar nu uträkningar, för människor som tjänar strax
              över 30 000 kronor.
            </seg>
            <seg xml:id="i-03c97e04b0d15d7c-0">
              Hur kan Jonas Sjöstedt försvara den typen av politik? Det handlar
              om grupper som inte lever i överflöd men på det här sättet helt
              ska se sina incitament för arbete kraftigt försämras.
            </seg>
          </u>
          <note type="speaker" xml:id="i-8f7c98454d7778e0-0">
            Anf. 106 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-11">
            <seg xml:id="i-5adb66fa7ad4468c-0">
              Fru talman! Jag är lite förvånad över Fredrik Reinfeldts sätt
              att argumentera. Enligt honom finns det i stort sett ingen nyansskillnad
              mellan Carema och Gulagarkipelagen! Jag tror att det är viktigt
              att slå fast att det finns det, som tur är.
            </seg>
            <seg xml:id="i-bec5fe35af3b50c9-0">
              Olika sorters logik passar olika bra i olika delar av samhällslivet.
              Det är naturligt att försäljning av mobiltelefoner eller byggande
              av skolor sker av företag som strävar efter vinst, men det är
              en annan logik när man bedriver till exempel undervisning. Varför
              är det så? Jo, därför att där är syftet ett annat. Det är inte
              bara vinsten som är syftet, utan det är att ge en så god utbildning
              som möjligt. Är skolan ett fuskbygge kan man gå till domstol och
              klaga, få rätt och därefter rätta till felen. Men hur rättar man
              till det för eleven som inte fick den utbildning som var avsedd?
              Eller för den äldre som inte fick den omsorg som han eller hon
              var värd? Kapitalismens logik passar inte i alla delar av våra
              liv.
            </seg>
            <seg xml:id="i-104f08214c2508b4-0">
              Det är riktigt att vi höjer en del skatter. Det har vi aldrig
              gjort någon hemlighet av. De flesta svenskar får ingen skattehöjning
              alls med Vänsterpartiets inkomstskattepolitik. De får en sänkning,
              därför att de får en avdragsrätt på fackförbundsavgiften och en
              lägre a-kasseavgift. De flesta vinner på vänsterpolitik, även
              när det gäller pengar i plånboken. Den som tjänar 30 000 kronor
              får ingen skattehöjning. Den som tjänar 35 000 kronor får någon
              hundralapp i höjning. Vi tycker att det är rimligt, för att vi
              finansierar våra reformer, och vi gör också en mer rimlig bedömning
              av reformutrymmet än vad regeringen gör. Det är viktigt att finansiera
              sina förslag.
            </seg>
            <seg xml:id="i-e96544422625291e-0">
              Sverige har blivit ett alltmer ojämlikt land. Vi tycker att det
              är dåligt. Vi tycker att er politik förstärker den utvecklingen,
              och vi vill gå en annan väg. Ja, vi är så konstiga! Vi tror att
              jämlika samhällen är bättre samhällen och att miljonärer inte
              blir så mycket gladare över lite mer pengar men att de betyder
              väldigt mycket för den ensamma mamman som kämpar med sin hushållsbudget.
            </seg>
          </u>
          <note type="speaker" xml:id="i-06d14ee5b66beeaa-0">
            Anf. 107 Statsminister FREDRIK REINFELDT (M) replik:
          </note>
          <u who="unknown" xml:id="i-2371479b25b94352-38">
            <seg xml:id="i-295971c747dd2860-0">
              Fru talman! Jag har lyssnat på Jonas Sjöstedt genom hela denna
              debatt. Det har inte förekommit endast ett angrepp på privat företagsamhet,
              utan konsekvent genom hela debatten har det varit bilden av ondskan
              för Jonas Sjöstedt. I alla dess former är det den privata företagsamheten
              som står för rovdrift på människor, och det ska bekämpas om det
              så är vinster eller vad det nu kan heta.
            </seg>
            <seg xml:id="i-2f49bc03ac141cd2-0">
              Vi känner igen den bilden. Vi vet vart det leder. Vi vet vad
              som händer när marknadsekonomin slås sönder, när kapitalismen
              bekämpas och när ni, Jonas Sjöstedt, tar steg ut i det samhälle
              som ni vill se. Ni vill inte längre tala om era slutmål. Vi vet
              vilka katastrofer och vilket mänskligt lidande det leder till,
              men ni vill fortfarande förespråka samma metoder. Det är det som
              är problemet.
            </seg>
            <seg xml:id="i-954bccf7f90675dd-0">
              Min fråga var varför man ska få en marginalskatt på upp till
              65 procent när man inte tjänar miljoner utan över 30 000 kronor
              i månaden. Hur kan Jonas Sjöstedt förklara det? Människors incitament,
              möjligheten att påverka sin egen ekonomi, blir kraftigt försämrad
              med era förslag. Det var det som var min fråga.
            </seg>
          </u>
          <note type="speaker" xml:id="i-1959a6ab4551e7a8-0">
            Anf. 108 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-12">
            <seg xml:id="i-ab4a0ebb8dea30ea-0">
              Fru talman! Det är först i de riktigt höga inkomstskikten som
              våra skattehöjningar så att säga kickar in fullt ut.
            </seg>
            <seg xml:id="i-8a746504fe32dd26-0">
              Jag menar att Fredrik Reinfeldt gör det enkelt för sig i argumentationen.
              Om Fredrik Reinfeldt hade rätt, att den som inte har vinstintresse
              i välfärden, i skolan och i äldreomsorgen, hamnade i ett mycket
              obehagligt samhällssystem skulle statsministern inte vilja åka
              till Norge. I Norge finns nämligen inte vinstintresset i skolan
              såsom det finns i Sverige. Det är fullständigt normalt att göra
              så.
            </seg>
            <seg xml:id="i-387b5f3c2af7587f-0">
              Det som är onormalt är den svenska modellen där man har fri dragningsrätt
              på skattepengar, där miljarder av våra gemensamma pengar rinner
              ut till dem som sysslar med avancerad skatteplanering, där pengarna
              går till någonting helt annat än det som de var avsedda för.
            </seg>
            <seg xml:id="i-8f02507b8c2a2ce2-0">
              Att ta ansvar för Sverige, för skattebetalarnas pengar, för en
              god personaltäthet, för god bemanning, för trygga anställningar,
              för det gemensamma bästa är att inte hävda att man ska ta vinstpengar
              ur den gemensamma välfärden.
            </seg>
          </u>
          <note type="speaker" xml:id="i-8fde38a192628cfd-0">
            Anf. 109 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-39">
            <seg xml:id="i-084fa3b5634c4506-0">
              Fru talman! År 1958 göt Rune Elmqvist in två transistorer och
              ett batteri i epoxiplast. Det var starten för det som vi i dag
              kallar pacemaker och som gör att många människor inte bara kan
              klara livet utan också kan leva ett gott liv. Pacemakern har inbringat
              överskott som gjort att man kunnat utveckla uppfinningen och innovationen
              under åren därefter. Överskottet har kommit eftersom vi haft landsting
              som köpt pacemakrarna således överskott för skattebetalarnas pengar.
            </seg>
            <seg xml:id="i-e148da302c563d4c-0">
              Pacemakern, precis som mängder av andra innovationer, effektiviseringar
              och förbättringar, har drivits fram av kreativa människor, människor
              som kunnat vara kreativa just på grund av sina företag och som
              genom sina uppfinningar räddat och förlängt livet på många. De
              har levererat dessa fantastiska innovationer till den svenska
              sjukvården som köpt dem för skattepengar. Det har räddat livet
              på många människor.
            </seg>
            <seg xml:id="i-e06165579030eb12-0">
              Tycker Jonas Sjöstedt att det var fel att Rune Elmqvist med sin
              världsledande pacemaker kunde tjäna pengar på att rädda liv?
            </seg>
          </u>
          <note type="speaker" xml:id="i-9e5853a1dae5baa1-0">
            Anf. 110 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-13">
            <seg xml:id="i-17c38493bede3926-0">
              Fru talman! Nej, Vänsterpartiet är inte motståndare till pacemaker.
              Det är inte vår partihållning. Tvärtom vill vi gynna småföretagande
              genom att ta bort ansvaret för sjuklöneperioden, en mycket angelägen
              reform, inte minst för Landsbygdssverige. Vi vill satsa mer på
              innovation och på att koppla ihop innovation och mindre företag.
              Vi vill rensa upp i floran av statliga myndigheter för att få
              dem mer effektiva i stödet för innovationer och småföretag. Vi
              tycker att det är viktigt att i samband med upphandlingar vara
              öppen för nya innovationer och använda dem.
            </seg>
            <seg xml:id="i-6082dc19df230870-0">
              Vi tycker att det också är viktigt att ha en offentlig sektor
              som genom sina uppköp faktiskt drar in ny teknik och svensk industri,
              vilket historiskt också skett på många av våra mest framgångsrika
              företag.
            </seg>
            <seg xml:id="i-b24b3cbf5238f429-0">
              Så nej, vi ser inget som helst problem med det. Vi ser heller
              ingen likhet mellan det och att Carema tar vinster ur äldreomsorgen.
            </seg>
          </u>
          <note type="speaker" xml:id="i-cb6f726d2ad96dc0-0">
            Anf. 111 Näringsminister ANNIE LÖÖF (C) replik:
          </note>
          <u who="unknown" xml:id="i-2371479b25b94352-40">
            <seg xml:id="i-44b932126d51aec3-0">
              Fru talman! Det är uppenbarligen helt okej att gå med överskott
              om man räddar liv genom innovationer som pacemaker och andra hjälpmedel,
              men det är inte okej att ta hand om och ha omsorg om de äldre
              exempelvis i äldreboenden.
            </seg>
            <seg xml:id="i-9525ae3413e0392c-0">
              Jonas Sjöstedt lever inte i verkligheten. 90 procent av vårdföretagen
              är småföretag. Hälften av dem som är vd:ar i vård- och omsorgsföretag
              är kvinnor. Han slirar inte bara på verkligheten utan också på
              jämställdheten. Vänsterpartiet talar gärna om jämställdhet, men
              när de får chansen gör de sitt bästa för att försämra den. Stoppa
              Siv på Förenade Care, skrota RUT och annat. Den feminism som Jonas
              Sjöstedt står för förbjuder frihet och framgång. Den bygger på
              frustration och fördomar.
            </seg>
            <seg xml:id="i-60b3490815b6b2b8-0">
              Det är enkelt att kalla sig feminist, Jonas Sjöstedt, men det
              är mycket svårare att förklara hur man kan vara feminist och samtidigt
              vara vänsterpartist.
            </seg>
          </u>
          <note type="speaker" xml:id="i-3339df688c5046e9-0">
            Anf. 112 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-14">
            <seg xml:id="i-856a51c2c9d8e5c0-0">
              Fru talman! Nej, det är inte särskilt svårt, Annie Lööf.
            </seg>
            <seg xml:id="i-a6d7aff90bb46cc9-0">
              Vilka är det som vinner på den här marknaden? Jo, det är de stora
              riskkapitalbolagen, med män i styrelserna, som slår ut de små
              idéburna verksamheterna där kvinnorna oftare får plats i företagsledningarna.
            </seg>
            <seg xml:id="i-c98fd0ed221b8b4a-0">
              Har de anställda, som till övervägande del är lågavlönade hårt
              arbetande kvinnor, det bättre hos de privata arbetsgivarna? Har
              de högre lön till exempel? Nej, det finns ingenting som tyder
              på att det är så. Däremot skulle vår politik göra det bättre för
              dem eftersom vi sätter av mer pengar till bemanningen i exempelvis
              äldreomsorgen och mer pengar till att alla som arbetar med våra
              äldre ska ha en grundläggande yrkesutbildning. Är man tillräckligt
              många i bemanningen slipper man delade turer.
            </seg>
            <seg xml:id="i-769b3e33c1ef39ee-0">
              Vi satsar på kvaliteten och arbetsmiljön för många av de hårt
              arbetande lågavlönade kvinnorna som ofta inte orkar arbeta fram
              till pensionen. Det är att lyfta kvinnors arbetsmarknad, att förbättra
              deras arbetsvillkor. Det är framför allt kvinnor som vinner på
              en väl fungerande äldreomsorg, liksom en väl fungerande barnomsorg,
              eftersom de annars får göra arbetet obetalt. Så ser en feministisk
              politik ut.
            </seg>
          </u>
          <note type="speaker" xml:id="i-39b595dae65c8d4c-0">
            Anf. 113 Socialminister GÖRAN HÄGGLUND (KD) replik:
          </note>
          <u who="carina_hagg_cee9b6" xml:id="i-733bd69b0d9e9846-4">
            <seg xml:id="i-eed8e7f6d04f9c1b-0">
              Fru talman! Ingen behöver sväva i okunnighet om att Jonas Sjöstedt
              och hans parti tycker sig veta bättre än enskilda människor vilken
              skola man ska skicka sina barn till, vilken hemtjänst jag som
              äldre ska ha eller vilken vårdcentral man ska tilldelas. Frågan
              till Jonas Sjöstedt måste därför bli: På vilket sätt skulle hemtjänsten
              bli bättre för den äldre damen som påtvingas en utförare som hon
              inte vill ha?
            </seg>
            <seg xml:id="i-a8f587a2fdc5a124-0">
              Jag har tidigare nämnt exemplet Boden där man haft flera utförare.
              Nu har Vänsterpartiet tillsammans med Socialdemokraterna drivit
              fram en ordning som innebär att möjligheten att välja hotas. Den
              kvinna som hade valt en privat utförare för att kommunens verksamhet
              inte fungerade tillräckligt bra hade haft så många olika personal
              som kom hem till henne att hon känt sig förvirrad. När hon så
              fick välja någonting annat valde hon ett företag som kunde ha
              kontinuitet i bemanningen, och hon bemöttes på ett mycket bra
              sätt.
            </seg>
            <seg xml:id="i-e2710c1963bf93d6-0">
              I de utvärderingar som gjorts i Bodens kommun får de privata
              företagen de goda resultaten medan kommunen får sämre resultat.
              Ändå säger Jonas Sjöstedt och hans parti: Vi vet bättre. Kommunen
              ska driva allt. Är det inte så, Jonas Sjöstedt, att det egentligen
              handlar om er illvilja mot människors rätt att själva välja och
              mot möjligheten att driva privat verksamhet?
            </seg>
          </u>
          <note type="speaker" xml:id="i-27f52dfdec8f6cbf-0">
            Anf. 114 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-15">
            <seg xml:id="i-5f390b174a8844e1-0">
              Fru talman! Jag ber Göran Hägglund att lyssna noga nu så att
              vi slipper ta det en fjärde gång. Vi är inte emot valfrihet. Man
              ska få gå till vilken vårdcentral man vill. Man ska få välja vilket
              äldreboende man vill. Problemet i dag är att det ofta saknas plats
              på äldreboendena.
            </seg>
            <seg xml:id="i-cb9a8e31837c69c1-0">
              Äldreboendena kan vara kooperativa. De kan vara stiftelser. De
              kan vara företag utan vinsttänkande. De kan ha ett stort brukarinflytande;
              det vill vi gärna se. De kan ha ett större personalinflytande
              med intraprenader. Allt detta är vi för, men vi är emot att man
              plockar ut de pengar som var avsedda att gå till äldre och till
              elever och låter dem gå till privata vinster. Det är vi emot.
              Det är det som debatten i dag handlar om.
            </seg>
            <seg xml:id="i-1f96629695e89435-0">
              Frågan om valfrihet kan inte reduceras till att bara handla om
              att välja utförare. Kanske kan det vara ännu viktigare för den
              äldre dementa personen att det finns gott om personal som är väl
              utbildad och väl motiverad och att de är tillräckligt många för
              att kunna ta hänsyn till individen. Sådant som utbildning och
              personaltäthet spelar roll. Därför satsar vi mer på den gemensamma
              välfärden. Vi inser att det är fråga om mer än ett val mellan
              Attendo och Carema.
            </seg>
            <seg xml:id="i-96b0bbcf1af38396-0">
              Den här frågan har också en regionalpolitisk dimension. Det offentliga
              får ju betala även för det privata. Det gör att det offentliga
              inte längre kan styra. I mitt hemlän Västerbotten har vi sedan
              de nya reglerna kom fått tre nya vårdcentraler i centrala Umeå.
              Där finns länets yngsta, rikaste och friskaste befolkning. Där
              fanns en hygglig tillgång till sjukvård. Samtidigt kämpar landstinget
              med jätteproblem ekonomiskt, för landstinget måste betala för
              de privata utförarna. Och vad händer? Man föreslår att ambulansen
              dras in i två kommuner, Malå och Åsele, och att akutplatserna
              på sjukstugan försvinner i två andra kommuner. Någon betalar för
              friheten att etablera sig var man vill och att vinstintresset
              ska styra.
            </seg>
          </u>
          <note type="speaker" xml:id="i-f2150d4933899daa-0">
            Anf. 115 Socialminister GÖRAN HÄGGLUND (KD) replik:
          </note>
          <u who="carina_hagg_cee9b6" xml:id="i-733bd69b0d9e9846-5">
            <seg xml:id="i-8d7b1bf9584555a3-0">
              Herr talman! Henry Ford, som tillverkade T-Fordar, sade Man får
              välja vilken färg man vill så länge man väljer svart, för det
              var färgen på de bilar som tillverkades. Jonas Sjöstedt är inne
              lite på det resonemanget: Det får gärna finnas många aktörer,
              bara de inte tjänar några pengar. Jag tror att det är mycket olyckligt.
            </seg>
            <seg xml:id="i-f1de9dffa6456768-0">
              Återigen: Kvinnan i Boden får välja något som hon inte tycker
              om, något som inte fungerade för henne. Hon måste gå till det,
              i Jonas Sjöstedts Sverige. Det tycker jag är en dålig politik.
            </seg>
            <seg xml:id="i-9c94980710cf03a5-0">
              Sanningen ligger väl i det som Jonas Sjöstedt sade på slutet:
              Problemet är att det offentliga inte kan styra. Nej, vår modell
              leder till att makten läggs hos enskilda människor. Inget företag
              kommer att existera om inte människor väljer det av fri vilja.
              I Jonas Sjöstedts Sverige har man inte den möjligheten att välja,
              utan Jonas Sjöstedt vet bättre. Hans parti avgör hur jag ska ha
              min tillvaro.
            </seg>
          </u>
          <note type="speaker" xml:id="i-c33033032d8fd1c8-0">
            Anf. 116 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-16">
            <seg xml:id="i-30823fea2b2fe884-0">
              Herr talman! Göran Hägglund gör det enkelt för sig. Det som alltmer
              styr i dag är själva vinstintresset. Det är ju inte några välgörenhetsföretag
              som är inne i dessa branscher därför att de vill hjälpa människor
              i största allmänhet, utan det handlar om att göra maximal vinst
              på kortaste tid. Det är den logiken som råder. Att tro att det
              alltid är samma sak som att tillgodose människors behov på bästa
              vis menar jag är mer än lovligt naivt.
            </seg>
            <seg xml:id="i-768b385a006d86b2-0">
              Det går alldeles utmärkt att vara rädd om skattebetalarnas pengar,
              värna en god kvalitet och ha en både utvecklad och bevarad valfrihet
              utan att låta privata vinstintressen och deras tänkande ta över
              kärnområdena i den svenska välfärdsstaten.
            </seg>
            <seg xml:id="i-b8a3efa3f68a3d21-0">
              Den här frågan handlar inte om valfrihet, utan den handlar om
              att vi ska använda de pengar som vi har betalat på rätt sätt.
              Vi betalade för förskollärare. Vi betalade för undersköterskor.
              Vi betalade för lärare. Precis det ska vi få, eftersom vi är rädda
              om våra äldre och vill att våra barn ska ha bästa möjliga start
              i livet.
            </seg>
          </u>
          <note type="speaker" xml:id="i-62d2faf9ac79a386-0">
            Anf. 117 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-733bd69b0d9e9846-6">
            <seg xml:id="i-862eca0137ca0c6f-0">
              Herr talman! Sverige är i dag ett av de få länder i vår del av
              världen som har en relativ stabilitet i en omgivning drabbad av
              statsfinansiella konvulsioner. När andra i ljuset av skenande
              utgifter och minskande inkomster tvingas skära ned kan vi gå till
              offensiv med en framtidsinriktad budget.
            </seg>
            <seg xml:id="i-41385e48832dfc38-0">
              Ett ansvarsfullt förvaltande av skattebetalarnas pengar och intressen
              är förstås en huvudfråga för politiken. Ekonomi är viktigt, men
              det kan inte vara bara det som är politiskt intressant. Vi måste
              också kunna diskutera andra värden som är nödvändiga för det goda
              samhället.
            </seg>
            <seg xml:id="i-91d9860c319f19ae-0">
              Vi kristdemokrater lägger vår tonvikt vid barns och ungas uppväxtvillkor.
              Vi tror inte att det bara handlar om hur vi har det materiellt.
              Den psykiska ohälsan bland unga accelererar, och den har inte
              främst ekonomiska orsaker. Benägenheten hos framför allt unga
              killar att sluta sig till kriminella gäng motverkas knappast i
              första hand genom ytterligare tillväxt. Mobbning i skolan löses
              inte genom tjockare plånböcker.
            </seg>
            <seg xml:id="i-20383c63687ce0d1-0">
              Människan lever inte enbart av bröd. Många viktiga samhällsfrågor
              söker sina svar, och de svaren återfinns inte alltid i rutiga
              Excelark.
            </seg>
            <seg xml:id="i-8fd4d7aa07ea0bea-0">
              Sammanhållning i ett land skapas av gemensamma värderingar. Det
              handlar om begrepp som hederlighet, ansvar och medmänsklighet.
              Moral är förstås sådant som vi som politiker inte kan kommendera
              fram. Det skapas i ett friskt och välmående civilsamhälle. Men
              vi kan ge förutsättningar för ett sådant Sverige. De förutsättningarna
              skapar vi bland annat genom en värdebaserad politik men också
              genom att dra tydliga gränser för politikens inflytande. Det är
              en vision av Sverige som jag och mitt parti slåss för. Det är
              vår idé om det goda samhället.
            </seg>
            <seg xml:id="i-913790c1b8698558-0">
              Herr talman! Under de senaste åren har vi gjort mycket för att
              förbättra vården och omsorgen i Sverige. Vi har kortat köer. Vi
              har ökat valfriheten. Vi har höjt kvaliteten. Vi har stärkt säkerheten.
              Vi har möjliggjort öppna jämförelser mellan vårdgivarna.
            </seg>
            <seg xml:id="i-e232425056859c49-0">
              Jag deltar i och följer debatten om välfärden mycket noga. Vi
              har fört en hel del av den debatten i dag, och jag är mycket bekymrad
              över vänstersidans fixering vid ägandefrågor. När vi ägnar möda
              åt det viktiga hur vi ska förstärka kvaliteten ältar vänstern
              ägandet.
            </seg>
            <seg xml:id="i-bd4c7c90a9dbf373-0">
              Jag har nämnt kvinnan i Boden, som förekom i ett inslag i Aktuellt
              häromveckan. Det är en äldre kvinna som beskrev hur det tidigare
              hade fungerat illa i hemtjänsten för hennes del. Hon hade haft
              mycket personal som kom och gick i hemmet. Eftersom man har haft
              fritt val i Boden kunde hon byta till något annat. Nu var hon
              väldigt nöjd och belåten med tillvaron: Ta inte ifrån mig rätten
              att välja själv!
            </seg>
            <seg xml:id="i-ec27ab1936765cb3-0">
              I Boden finns det 618 invånare som använder sig av hemtjänsten.
              Eftersom kommunen har tillämpat LOV har de äldre möjlighet att
              välja. Mer än var tredje har valt privata alternativ. Vänstermajoriteten
              hotar nu med att den rätten att välja ska upphöra trots att det
              i de kvalitetsredovisningar där de äldre själva får berätta hur
              de upplever tillvaron är mycket bättre resultat för de privata
              företagen.
            </seg>
            <seg xml:id="i-21a0825c0703796e-0">
              Det är kvaliteten som är det viktiga. I vissa sammanhang är kommuner
              bättre, i andra sammanhang privata företag. Rätten att välja ska
              människor ha.
            </seg>
            <seg xml:id="i-69e801b8436ae222-0">
              Jag tycker att det är självklart att äldre ska få välja välja
              bort det som inte fungerar och välja det som passar dem själva.
              Föräldrar och ungdomar ska ha rätt att välja skola, och medborgare
              ska ha rätt att välja vårdcentral.
            </seg>
            <seg xml:id="i-11fa0ce27b5fbbdc-0">
              Rätten att välja förutsätter förstås mångfald. Mångfald ökar
              tillgängligheten och förbättrar kvaliteten, och mångfald förutsätter
              möjligheten att göra överskott. Jonas Sjöstedt och många andra
              har missförstått det mesta när de tror att om kommunerna bara
              tar tillbaka utförandet till sig själva skulle det spara pengar.
              Det är förstås ett tankefel. Förklaringen är att den ersättning
              som andra utförare får motsvarar den självkostnad som kommunen
              har.
            </seg>
            <seg xml:id="i-e57cfe68a5c184ff-0">
              Låt mig få påminna er som ogillar valfrihet och mångfald av utförare,
              alla ni som målar upp bilden av stora vinster på bekostnad av
              hög kvalitet, om något. Om vi tittar på friskoleområdet och åren
              20062010, fem år, ser vi att de tio största friskolorna delade
              ut 30 miljoner kronor, samtidigt som de investerade 2 400 miljoner
              kronor i att ge våra barn bättre utbildning. Bland vårdbolagen
              delades det i fjol ut 1,9 procent av omsättningen. Hur kan detta
              av någon anses vara skolans, vårdens och omsorgens stora problem?
            </seg>
            <seg xml:id="i-64121bf00e43fd73-0">
              Om man tittar bland de fackliga organisationerna ser man att
              Saco och TCO säger att det är rimligt att man får driva verksamhet
              med överskott. Bland LO-förbunden är det blandade röster. Exempelvis
              är Målarna och Elektrikerna väldigt kritiska. Men det mest intressanta
              är att Kommunal det fack som organiserar huvuddelen av dem som
              jobbar inom den här sektorn, oftast kvinnor inte vill förbjuda.
              Och Vårdförbundet, som organiserar väldigt mycket vårdpersonal,
              vill heller inte förbjuda.
            </seg>
            <seg xml:id="i-711a742329cb6b15-0">
              Återigen: De frågor som vi ska koncentrera oss på är hur vi garanterar
              hög kvalitet. Ägandet är underordnat. Det kan finnas brister i
              verksamhet som drivs av kommuner eller landsting. Då ska det slås
              ned på det och korrigeras. Men det kan också finnas brister i
              privat verksamhet, och då ska det naturligtvis vara hårda tag
              och tydliga besked i de sammanhangen. Men att dra slutsatsen att
              man i ljuset av bristande kvalitet som finns i både kommunal och
              privat verksamhet ska förbjuda just privat verksamhet är mer än
              lovligt dumt.
            </seg>
            <seg xml:id="i-158ad30f1a254be0-0">
              I dag skriver jag på Svenska Dagbladets debattsida att regeringen
              vill ta ytterligare ett viktigt steg på det här området. Jag bjuder
              in till samtal för att skapa en bred flerpartsöverenskommelse
              där jag vill se en etisk plattform för vård- och omsorgsgivare
              som får del av offentliga medel.
            </seg>
            <seg xml:id="i-2c6c30aa585ed38d-0">
              Där vill jag ha med kommuner och landsting, branschorganisationer
              som organiserar privata vårdgivare och fackliga organisationer.
              Patienter och skattebetalare ska på ett enkelt sätt kunna jämföra
              och värdera kvaliteten hos olika utförare, privata som offentliga.
              Patienten ska veta att alla vårdgivare ingår i ett system med
              öppna jämförelser av kvaliteten som vi enkelt kan beskåda.
            </seg>
            <seg xml:id="i-8313f7282641731f-0">
              Redovisningen av utförarnas ekonomi och de anställdas villkor
              ska kännetecknas av öppenhet, och det alldeles oavsett om man
              gör ett aktivt och informerat val eller om man bara går till den
              vårdgivare som råkar finnas närmast till hands.
            </seg>
            <seg xml:id="i-0f473a398a9c5f89-0">
              Min ambition är att en överenskommelse ska finnas på plats under
              nästa år.
            </seg>
            <seg xml:id="i-89ff75c4ab5a62da-0">
              Herr talman! Jag vill säga några få ord om den skattesänkning
              för pensionärer som levereras. Det är den fjärde i raden som regeringen
              kan presentera i den budget som vi nu har lagt fram.
            </seg>
            <seg xml:id="i-5f79bf70b19e6907-0">
              Jag ska påminna om att pensionärerna tidigare inte har fått några
              skattesänkningar. Vi har genomfört fyra stycken, med den som ligger
              i den här budgeten. Det innebär för pensionären en skattesänkning
              på 6 800 kronor till 10 200 kronor från och med nästa år, i jämförelse
              med tiden när vi tillträdde.
            </seg>
            <seg xml:id="i-71faa11b07f94d05-0">
              För garantipensionärer, de som har de allra lägsta inkomsterna,
              innebär det motsvarande en extra pensionsutbetalning per år. Det
              är en rejäl förbättring.
            </seg>
            <seg xml:id="i-d962d370c106f560-0">
              Vi har också förstärkt nästa år för dem som är ensamstående äldre,
              som många gånger har en väldigt knapp ekonomi. Det är många gånger
              kvinnor som har kommit högt upp i åren. Det är en förbättring
              av bostadstillägget som innebär att de får ungefär 200 kronor
              per månad ytterligare tillsammans med den förbättring som vi gör
              genom skattesänkningen.
            </seg>
            <seg xml:id="i-55855e81f54f70d2-0">
              Jag tror att det här är ett viktigt steg för att hålla samman
              Sverige och för att ge alla ett utrymme så att de får den frihet
              som alla människor är värda.
            </seg>
          </u>
          <note type="speaker" xml:id="i-809822154fb1415c-0">
            Anf. 118 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-17">
            <seg xml:id="i-8cca9ac53cfe8f33-0">
              Herr talman! I den här debatten har det använts en del fotbollsmetaforer.
              Man skulle väl kunna säga att en partiledardebatt är lite grann
              som en större fotbollsturnering. Och det här är finalen. Av någon
              anledning är vi alltid där, Göran.
            </seg>
            <seg xml:id="i-fba0ae8496ebc2a9-0">
              Det jag hade tänkt tala med dig om är vad som har hänt i det
              svenska samhället med jämlikheten, med inkomstfördelningen. Vi
              kan se hur den har påverkats under de här åren av borgerligt styre.
            </seg>
            <seg xml:id="i-91347af8173e89f7-0">
              Vi kan se att de stora vinnarna är den rikaste tiondelen av befolkningen.
              De har fått en mycket kraftig inkomstökning. Vi kan se att den
              tiondel som har lägst inkomster, som ofta är beroende av socialförsäkringar
              också, har fått en försämring av sina levnadsvillkor. Många grupper
              däremellan har fått en mindre förbättring och fått lite mer att
              röra sig med.
            </seg>
            <seg xml:id="i-58d2c9f905ebbd17-0">
              Effekten av det här är att delar av det svenska samhället har
              så låga inkomster att inkomstklyftorna ökar. Vi kan till exempel
              se att den relativa barnfattigdomen ökar och att barnfattigdomen
              är ett stort problem mitt i välståndet i Sverige.
            </seg>
            <seg xml:id="i-43c41b50103c5afe-0">
              Vi kan se att inkomstklyftorna mellan kvinnor och män faktiskt
              har ökat. Löneskillnaderna har inte ökat speciellt mycket, men
              inkomstklyftorna har gjort det, mycket beroende på regeringens
              skattepolitik. De har ökat med ungefär 40 procent.
            </seg>
            <seg xml:id="i-6fdfc08ef494ebe5-0">
              Vi kan se hur svårt det är för till exempel funktionshindrade
              att komma ut på arbetsmarknaden och hur ojämlikheten för dem också
              har ökat.
            </seg>
            <seg xml:id="i-5022e2dee3d9b11b-0">
              Då undrar jag: Anser du, Göran Hägglund, att det är ett mål att
              uppnå större jämlikhet i samhället? Eller är det ointressant för
              att bedöma om politiken har lyckats? Är det ett mål för politiken
              att det ska bli ett mer jämlikt samhälle?
            </seg>
          </u>
          <note type="speaker" xml:id="i-cc844d1e884a52dc-0">
            Anf. 119 Socialminister GÖRAN HÄGGLUND (KD) replik:
          </note>
          <u who="carina_hagg_cee9b6" xml:id="i-733bd69b0d9e9846-7">
            <seg xml:id="i-e97218a9bd8780a0-0">
              Herr talman! Det är ett mycket intressant resonemang. Jag tycker
              självklart att politikens roll är att skapa så jämlika förutsättningar
              för människor som möjligt. Sedan gör människor olika livsval.
              Någon kanske bestämmer sig för att jobba extra som bara den för
              att det är extra viktigt för den personen. Någon annan säger:
              För mig är fri tid, möjlighet att disponera tid och att utveckla
              mig på något område viktigare. Men vi ska skapa så likartade förutsättningar
              som vi någonsin kan.
            </seg>
            <seg xml:id="i-edfae25a29eb71b6-0">
              Häromdagen råkade jag faktiskt titta på en fördelningspolitisk
              analys som hade gjorts av tiden 19952010. Där visade det sig att
              vi har haft, precis som man har haft i omvärlden, en isärdragning,
              om jag kan använda det uttrycket, av samhället jag tror att Jonas
              förstår vad jag menar.
            </seg>
            <seg xml:id="i-2b47c2ae3e559438-0">
              I den här analysen kunde man se att under de år när Socialdemokraterna
              styrde utföll, så att säga, 87 procent av den ökade ojämlikheten.
              Det var 13 procent under de år som vi styrde.
            </seg>
            <seg xml:id="i-f0d3e576f5fa73cd-0">
              Jag tror inte att detta beror på att Socialdemokraterna under
              sin tid var särskilt angelägna om att öka spänningarna i samhället,
              tvärtom. Jag tror att mycket av det här ligger i till exempel
              att den som har sparat har nytta av det. När det går bra för svenska
              företag är det den som har kapitalinkomster som får en ökning.
              De som inte har haft möjlighet till kapitalinkomster blir i sådana
              sammanhang relativa förlorare.
            </seg>
            <seg xml:id="i-65592be393de770d-0">
              Vi har gjort många saker för att förstärka bland annat för de
              barn som Jonas på goda grunder bekymrar sig för. Det handlar om
              flerbarnstillägg och förstärkning av bostadsbidraget. Och vi höjer
              nu grundnivån i föräldraförsäkringen. Det är klockrent ur fördelningspolitisk
              synpunkt, och det är väldigt viktigt för många barnfamiljer som
              brottas med en liten ekonomi.
            </seg>
          </u>
          <note type="speaker" xml:id="i-8b6bc68b5c728514-0">
            Anf. 120 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-52896db3652a5fd8-18">
            <seg xml:id="i-52e6755903d0ecd2-0">
              Herr talman! Jag tackar Göran Hägglund för svaret. Men du svarade
              inte riktigt på om det faktiskt är ett mål att få större jämlikhet
              i samhället.
            </seg>
            <seg xml:id="i-a52809e6d2b248b1-0">
              Jag menar att det i ett samhälle där inkomstklyftorna är så stora,
              både mellan män och kvinnor och mellan rika och fattiga, rimligen
              borde vara ett mål att vi ska få en jämnare inkomstfördelning.
            </seg>
            <seg xml:id="i-629331d85a6d6798-0">
              Vi har lite olika förutsättningar i livet när vi föds och när
              vi växer upp. Det finns en omfattande forskning som visar att
              samhällen som präglas av större jämlikhet blir tryggare samhällen.
              Det blir en bättre folkhälsa. Man har större tillit. Det blir
              lägre kriminalitet och annat.
            </seg>
            <seg xml:id="i-7a249afff90e10ab-0">
              Jag säger inte att det var bra förut. Det är inte min poäng,
              för det var det inte. Det fanns problem även då. Men problemet
              nu är att de här inkomstklyftorna faktiskt ökar.
            </seg>
            <seg xml:id="i-48432913799ca0d7-0">
              Jag skulle vilja höra Göran Hägglund säga: Jo, vi har som mål
              att jämlikheten i Sverige ska öka och att inkomstklyftorna ska
              minska.
            </seg>
            <seg xml:id="i-87f46c1a9887f8f4-0">
              Med de orden, herr talman, vill jag tacka mina meddebattörer
              för debatten.
            </seg>
          </u>
          <note type="speaker" xml:id="i-3e7bad238b9bde68-0">
            Anf. 121 Socialminister GÖRAN HÄGGLUND (KD) replik:
          </note>
          <u who="carina_hagg_cee9b6" next="cont" xml:id="i-4e6dbc7d4ae7578f-0">
            <seg xml:id="i-afa2e5ce5caa94a3-0">
              Herr talman! Det är möjligt att vi har lite olika utgångspunkter
              här. Det som jag vill säga är att vi ska ha ett större mått av
              jämlikhet i utgångsläget. Därför är det väldigt viktigt med de
              reformer som vi gör på skolans område, för det är framför allt
              de barn som har en tuffare hemmiljö som blir förlorare när skolan
              inte fungerar.
            </seg>
            <seg xml:id="i-d2b131a46704564a-0">
              Att vi stöttar med olika åtgärder, som jag har beskrivit tidigare,
              som vi har gjort i de senaste budgetarna, handlar om att ge barn
              bästa möjliga förutsättningar.
            </seg>
            <seg xml:id="i-b81842d395bd5872-0">
              Utgångspunkten det vet vi ju är att de största problemen, de
              största fördelningspolitiska bekymren, uppkommer mellan dem som
              har arbete och dem som inte har arbete. Därför är jobben nyckeln,
              och det gäller att distribuera vinster av detta på ett klokt sätt
              och att stötta dem som har det svårast.
            </seg>
            <seg xml:id="i-b3c39dcf40d79890-0">
              Jag vill ha ett samhälle där vi inte håller tillbaka någon och
              där vi inte heller lämnar någon efter.
            </seg>
          </u>
          <note xml:id="i-9387e5b0e0985723-0">
            Partiledardebatten var härmed avslutad.
          </note>
          <note xml:id="i-c5524f1591a7a581-0">
            2 § Anmälan om vice ordförande i civilutskottet
          </note>
          <note xml:id="i-bca5926ec5b1b69b-0">
            Andre vice talmannen anmälde att Nina Lundström (FP) valts till
            vice ordförande i civilutskottet från och med den 16 oktober.
          </note>
          <note xml:id="i-e3b271931b24e242-0">
            3 § Återkallelse av motion
          </note>
          <note xml:id="i-4b9a76415377ccc1-0">
            Andre vice talmannen anmälde att Tomas Eneroth m.fl. (S) i skrivelse
            den 16 oktober återkallat den av dem väckta motionen 2012/13:C267
            Konsumentrådgivning i hela landet.
          </note>
          <note xml:id="i-87c82efe1a8a1d6a-0">
            Andre vice talmannen meddelade att talmannen avskrivit denna
            motion.
          </note>
          <note xml:id="i-a1cea3d3205001d7-0">
            Skrivelsen lades till handlingarna.
          </note>
          <note xml:id="i-47626072c71d05e9-0">
            4 § Anmälan om inkommet protokollsutdrag från utskott
          </note>
          <note xml:id="i-e8c9eb639769f397-0">
            Andre vice talmannen anmälde att ett utdrag ur prot. 2012/13:3
            för tisdagen den 16 oktober i ärende om subsidiaritetsprövning
            av EU-förslag inkommit från socialförsäkringsutskottet.
          </note>
          <note xml:id="i-21aa9df0499e5465-0">
            5 § Hänvisning av ärenden till utskott
          </note>
          <note xml:id="i-2233095468b92051-0">
            Föredrogs och hänvisades
          </note>
          <note xml:id="i-f643f1cae1a71fbc-0">
            6 § Vissa förfarandefrågor på punktskatteområdet
          </note>
          <note xml:id="i-fb8a2a89c1ea42bd-0">
            Föredrogs
          </note>
          <note xml:id="i-a102f40066d11a27-0">
            Andre vice talmannen konstaterade att ingen talare var anmäld.
          </note>
          <note xml:id="i-5279b1ac214b2417-0">
            7 § Överklagande av Tullverkets vitesförelägganden
          </note>
          <note xml:id="i-fb8a2a89c1ea42bd-1">
            Föredrogs
          </note>
          <note xml:id="i-a102f40066d11a27-1">
            Andre vice talmannen konstaterade att ingen talare var anmäld.
          </note>
          <note xml:id="i-dd4930bfe5040467-0">
            8 § Ändring i brottsbalken
          </note>
          <note xml:id="i-fb8a2a89c1ea42bd-2">
            Föredrogs
          </note>
          <note xml:id="i-a102f40066d11a27-2">
            Andre vice talmannen konstaterade att ingen talare var anmäld.
          </note>
          <note xml:id="i-4112247cb01ba550-0">
            9 § Subsidiaritetsprövning av förslag till direktiv om skydd
            av EU:s finansiella intressen genom straffrättsliga bestämmelser
          </note>
          <note xml:id="i-fb8a2a89c1ea42bd-3">
            Föredrogs
          </note>
          <note xml:id="i-a102f40066d11a27-3">
            Andre vice talmannen konstaterade att ingen talare var anmäld.
          </note>
          <note xml:id="i-a4f5cedda08e3456-0">
            10 § Subsidiaritetsprövning av EU-kommissionens förslag till
            förordning om provning av motorfordon m.m.
          </note>
          <note xml:id="i-fb8a2a89c1ea42bd-4">
            Föredrogs
          </note>
          <note xml:id="i-a102f40066d11a27-4">
            Andre vice talmannen konstaterade att ingen talare var anmäld.
          </note>
          <note xml:id="i-2cb88be8a0ad2a1b-0">
            Ajournering
          </note>
          <note xml:id="i-d49e9c5da2382f95-0">
            Kammaren beslutade kl. 13.21 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="carina_hagg_cee9b6" prev="cont" xml:id="i-7badef0ee5d091ff-0">
            <seg xml:id="i-84866d7913b6748a-0">
              Återupptagna förhandlingar
            </seg>
          </u>
          <note xml:id="i-35bdb1c2088bea93-0">
            Förhandlingarna återupptogs kl. 16.00.
          </note>
          <note xml:id="i-7b815a0a13cdec28-0">
            11 § Beslut om ärenden som slutdebatterats vid dagens sammanträde
          </note>
          <note xml:id="i-cbc75e8aa2e4b694-0">
            12 § Bordläggning och beslut om förlängd motionstid
          </note>
          <note xml:id="i-5000a81b5d7218ba-0">
            Anmäldes och bordlades
          </note>
          <note xml:id="i-2dff5dcc510ea21e-0">
            Kammaren biföll talmannens förslag att motionstiden för propositionerna
            2012/13:22 Bättre villkor för svensk film och 2012/13:25 Investeringar
            för ett starkt och hållbart transportsystem , som tidigare hänvisats
            till utskott, skulle förlängas till onsdagen den 7 november.
          </note>
          <note xml:id="i-e02152d35a2c992b-0">
            13 § Anmälan om interpellationer
          </note>
          <note xml:id="i-33ab88c66ecf2746-0">
            Anmäldes att följande interpellationer framställts
          </note>
          <note xml:id="i-8e7ed7affbeaeda7-0">
            den 17 oktober
          </note>
          <note xml:id="i-eaf96c3cd82f06c4-0">
            Kerstin Nilsson
          </note>
          <note xml:id="i-80f217ef87379421-0">
            Carina Adolfsson Elgestam
          </note>
          <note xml:id="i-dea5547495132699-0">
            Eva Olofsson
          </note>
          <note xml:id="i-9b6023ee775c381e-0">
            Interpellationerna redovisas i bilaga som fogats till riksdagens
            snabbprotokoll tisdagen den 23 oktober.
          </note>
          <note xml:id="i-f1316dc56a3e5105-0">
            14 § Anmälan om frågor för skriftliga svar
          </note>
          <note xml:id="i-7abb4de0948639c0-0">
            Anmäldes att följande frågor för skriftliga svar framställts
          </note>
          <note xml:id="i-8e7ed7affbeaeda7-1">
            den 17 oktober
          </note>
          <note xml:id="i-9337609d3dcdae64-0">
            Jasenko Omanovic
          </note>
          <note xml:id="i-64d498fb131fe91a-0">
            Christer Engelhardt
          </note>
          <note xml:id="i-aebe4d1b019bca93-0">
            Frågorna redovisas i bilaga som fogats till riksdagens snabbprotokoll
            tisdagen den 23 oktober.
          </note>
          <note xml:id="i-05bb088d625ebf35-0">
            15 § Anmälan om skriftliga svar på frågor
          </note>
          <note xml:id="i-cae71a567047bbd2-0">
            Anmäldes att skriftliga svar på följande frågor inkommit
          </note>
          <note xml:id="i-8e7ed7affbeaeda7-2">
            den 17 oktober
          </note>
          <note xml:id="i-5766d8da71fb3f4b-0">
            Thoralf Alfsson
          </note>
          <note xml:id="i-4f5d837fdc8f0171-0">
            Anders Karlsson
          </note>
          <note xml:id="i-6ddb73c0baa4282f-0">
            Helena Leander
          </note>
          <note xml:id="i-36141b68c4fe4313-0">
            Kent Härstedt
          </note>
          <note xml:id="i-5766d8da71fb3f4b-1">
            Thoralf Alfsson
          </note>
          <note xml:id="i-bb1e07b319c750ab-0">
            Hans Olsson
          </note>
          <note xml:id="i-bb1e07b319c750ab-1">
            Hans Olsson
          </note>
          <note xml:id="i-371440b7887839e9-0">
            Svaren redovisas i bilaga som fogats till riksdagens snabbprotokoll
            tisdagen den 23 oktober.
          </note>
          <note xml:id="i-28ab8c0631a08bec-0">
            16 § Kammaren åtskildes kl. 16.01.
          </note>
          <note xml:id="i-726545e7fa6e0994-0">
            Förhandlingarna leddes
          </note>
          <note xml:id="i-e1dd8de89c1712c9-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
