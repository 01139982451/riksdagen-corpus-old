<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--60</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-03242e56bf837000-0">
            Det justerade protokollet beräknas utkomma om 3 veckor
          </note>
          <note xml:id="i-75c61af029ca710d-0"/>
          <note xml:id="i-84731091221568ed-0">
            ______________________________________________________________________
          </note>
          <note xml:id="i-75c61af029ca710d-1"/>
          <note xml:id="i-bd3e56ea5706c5e9-0">
            1 § Justering av protokoll
          </note>
          <note xml:id="i-49e7c6103889fac8-0">
            Justerades protokollet för den 16 februari.
          </note>
          <note xml:id="i-53bffed11e1e5873-0">
            2 § Ledighet
          </note>
          <note xml:id="i-147d10b355f08ac7-0">
            Talmannen meddelade att Marie Wilén (c) ansökt om föräldraledighet
            under tiden den 11 mars - den
          </note>
          <note xml:id="i-8e16e0ab828c2e28-0">
            30 juni.
          </note>
          <note xml:id="i-16b68aa724bea8ab-0">
            Kammaren biföll denna ansökan.
          </note>
          <note xml:id="i-f80b3c17dc2c443f-0">
            Talmannen meddelade att Rolf Edlund (c) skulle tjänstgöra som
            ersättare för Marie Wilén.
          </note>
          <note xml:id="i-ce46c630e410d6fc-0">
            3 § Meddelande om svar på interpellation
          </note>
          <note xml:id="i-12f9d16fa28743d6-0">
            Till riksdagen hade inkommit följande skrivelse:
          </note>
          <note xml:id="i-ed939f426492eadc-0">
            Interpellation 1995/96:74 och 1995/96:80
          </note>
          <note xml:id="i-8f27c5f38c7b6e1c-0">
            Till riksdagen
          </note>
          <note xml:id="i-cf566b597b23a62a-0">
            Beträffande interpellation nr 1995/96:74 av Ingrid
          </note>
          <note xml:id="i-6de08244607b3d1e-0">
            Burman (v) om varsel av lönebidragsanställda och interpellation
            1995/96:80 av Elver Jonsson (fp) om situationen på arbetsmarknaden,
            får jag meddela att jag besvarar dessa torsdag 7 mars kl 12.00
            på grund av att lämplig tidpunkt ej gått att finna tidigare.
          </note>
          <note xml:id="i-5f82fd2ccf63a938-0">
            Stockholm den 16 februari 1996
          </note>
          <note xml:id="i-bc6849c9a5a1a0a3-0">
            Anders Sundström
          </note>
          <note xml:id="i-c7601fa2e6e6106d-0">
            4 § Svar på interpellation 1995/96:82 om politiska våldsverkare
          </note>
          <note xml:id="i-7e21c3ccc2afb0c1-0">
            Anf. 1 Justitieminister LAILA
          </note>
          <note xml:id="i-43d5bb45f9708045-0">
            FREIVALDS (s)
          </note>
          <note xml:id="i-7c6baafd592a9cf3-0">
            Fru talman! Håkan Holmberg har frågat mig vilka åtgärder regeringen
            avser att vidta för att polis och andra myndigheter skall uppträda
            samlat och konsekvent i hela landet för att upprätthålla lag och
            ordning mot politiska våldsverkare.
          </note>
          <note xml:id="i-cd6b4b60f7b14c64-0">
            Inledningsvis vill jag slå fast att brottslighet med rasistiska
            eller liknande motiv är ett allvarligt hot mot den rättstrygghet
            som alla i vårt samhälle har rätt till oavsett bakgrund eller
            ursprung. Regeringen har också i regleringsbrevet för innevarande
            budgetår för polisväsendet angett att insatserna mot våldsbrottslighet
            skall vara ett prioriterat område och att det är viktigt att all
            kriminalitet som har sin grund i rasistiska motiv möts med effektiva
            metoder.
          </note>
          <note xml:id="i-eae6ab643e95e9bf-0">
            Jag kan i det här sammanhanget informera om att
          </note>
          <note xml:id="i-35a7720461e0d20d-0">
            Rikspolisstyrelsen planerar ett seminarium i slutet av nästa
            månad där frågor med anknytning till rasism skall behandlas. Vid
            det mötet kommer bl.a. företrädare för olika polismyndigheter
            i landet att berätta om sina erfarenheter från händelser liknande
            den i Norrköping. Man kommer därefter att diskutera hur man skall
            gå vidare.
          </note>
          <note xml:id="i-aea174c14eab218f-0">
            Erfarenheterna från detta seminarium kommer att sammanställas
            av Rikspolisstyrelsen och ligga till grund för ett policydokument
            om hur man skall hantera den här typen av händelser.
          </note>
          <note xml:id="i-58a31d54996f62af-0">
            Självklart måste polisen alltid anpassa insatserna efter de lokala
            förhållandena, men ett policydokument av den här arten kan säkert
            bli ett värdefullt instrument för polismyndigheten och bidra till
            att poliserna agerar på ett resolut och konsekvent sätt över hela
            landet.
          </note>
          <note xml:id="i-114b7f231f32502f-0">
            Jag vill också nämna att riksåklagaren har begärt in uppgifter
            från samtliga överåklagare om brottslighet som innefattar rasistiska,
            främlingsfientliga eller politiskt extrimistiska motiv eller inslag.
            Riksåklagaren har även inbjudit representanter för åklagarväsende
            och polis till seminarier om bl.a. dessa frågor.
          </note>
          <note xml:id="i-daeccf81ed6858fa-0">
            Jag kan alltså glädjande nog konstatera att inom hela rättsväsendet
            riktas ökad uppmärksamhet mot brottslighet med rasistiska och
            liknande förtecken.
          </note>
          <note xml:id="i-4a37625afa515e6f-0">
            Som en följd av detta pågår ett antal rättsliga prövningar av
            olika förfaranden med anknytning till rasism eller nazism. Förhoppningsvis
            kommer dessa domar att göra det lättare för t.ex. Polisen att
            avgöra på vilket sätt man bör agera mot sådana förfaranden.
          </note>
          <note xml:id="i-287f8138266c18b6-0">
            Anf. 2 HÅKAN HOLMBERG (fp)
          </note>
          <note xml:id="i-f9d9f83de96967ad-0">
            Fru talman! Jag vill tacka för svaret, som redovisar en del av
            de initiativ som har tagits för att ge polis och åklagare underlag
            för att handskas med den rasistiska och nazistiska brottsligheten.
          </note>
          <note xml:id="i-cb2bed94c9b724bc-0">
            Det är alldeles uppenbart att åtskilligt av det som man bland
            myndigheter och på andra håll borde veta inte är riktigt känt.
            Det finns åtminstone sex punkter där det behövs en klarare insikt.
          </note>
          <note xml:id="i-070dfac9595b5c90-0">
            För det första måste det bli slut på talet om att det handlar
            om pojkstreck. De som bedriver den här propagandan är till stor
            del vuxna med normal förankring i samhället. Sverige är i dag,
            enligt många bedömare, vid sidan av Tyskland det land i Västeuropa
            där man har den mest omfattande nasistiska verksamheten.
          </note>
          <note xml:id="i-d890e69f572f65ac-0">
            För det andra måste man veta att det är fråga om en kontinuitet
            från 1930-talets nazism som visas på många sätt, gamla lokalföreningar
            återupplivas osv.
          </note>
          <note xml:id="i-624d9eb1e3fea2c0-0">
            Möjligen saknas en ordentlig process där man har gått igenom
            nazismens verkliga innebörd i Sverige, av det slag som skett i
            andra länder.
          </note>
          <note xml:id="i-4313876b04871958-0">
            För det tredje är det lätt att inse att den parlamentariska extremhögern,
            om man får använda ett sådant uttryck, håller på att minska i
            attraktionskraft till förmån för den utomparlamentariska och direkt
            våldsinriktade.
          </note>
          <note xml:id="i-f4500209239297ce-0">
            För det fjärde är det viktigt att inse att även om kärnan är
            liten är svansen, eller potentialen, betydligt större. För att
            komma in i den lilla kärnan måste man ha kvalificerat sig, t.ex.
            genom att slå ihjäl någon. Det är ganska klart utsagt.
          </note>
          <note xml:id="i-26e262870e3ab14a-0">
            För det femte bör man veta att dessa grupper har ett mycket effektivt
            propagandainstrument i den nazistiska musikrörelsen med målet
            att göra nazismen till en ungdomskultur bland andra. Frågan är
            om man inte håller på att lyckas med det.
          </note>
          <note xml:id="i-40c00b4ecae8ae03-0">
            För det sjätte är det viktigt att inse att detta inte är samma
            sak som vardagsnazism eller kritik av invandringen. Det är fråga
            om medvetna personer som anser sig vara en revolutionär rörelse
            som tror att landet styrs av en judisk konspiration och som anser
            sig ha politisk rätt att döda såväl justitieministern som mig
            eller vem som helst som råkar komma i närheten av dem och anser
            att de ingår i denna konspiration.
          </note>
          <note xml:id="i-d313d7188986ce73-0">
            Min interpellation utgår från det som hände i
          </note>
          <note xml:id="i-4f2cc09994723c44-0">
            Norrköping. Men det finns åtskilliga andra exempel.
          </note>
          <note xml:id="i-43610f7aaad2cdea-0">
            Det som hände där är tyvärr bara det senaste exemplet i ett mönster
            som synts över landet i flera år. Det finns några få undantag
            såsom Göteborg i höstas.
          </note>
          <note xml:id="i-fd6d456676c0e45b-0">
            Det finns två mycket intressanta och vanliga problem. Polisen
            gömmer sig ofta bakom föreställningen att man ändå måste försvara
            yttrandefriheten. Men den lagstiftning vi har innebär ju också
            att det finns möjlighet att ingripa mot hets mot folkgrupp. Det
            ingår i de bestämmelser vi har om yttrandefrihet.
          </note>
          <note xml:id="i-f67de2fd17b20083-0">
            Lagen skall skydda dem som är hatpropagandans offer, inte dem
            som ropar på judeslakt.
          </note>
          <note xml:id="i-212680e6028a8266-0">
            Det har i det här sammanhanget hetat att det viktigaste varit
            att undvika konfrontation med nazisterna:
          </note>
          <note xml:id="i-359cf2427784c155-0">
            Om man bara låter dem hållas är de nog inte så farliga. Det är
            ju en illusion. Med den attityden upprättar man vad Per Svensson
            i Expressen har kallat en frizon för våld. Man låter nazisterna
            sätta upp spelreglerna och få ett övertag gentemot det demokratiska
            samhället.
          </note>
          <note xml:id="i-53531b294f3b84fe-0">
            Det är bra att rikspolisstyrelsen och riksåklagaren börjar ta
            det här på allvar. Men den process som nu har inletts måste leda
            till en mycket tydlig omprövning av den flathet som visats under
            så många år.
          </note>
          <note xml:id="i-a10f1ed75d7951b0-0">
            Norrköping var inte ett undantag, utan följde ett mönster. För
            att mönstret skall brytas behövs mycket tydlig politisk vägledning
            i de former som exempelvis regeringen kan bidra till.
          </note>
          <note xml:id="i-6b11d26a09fe34b6-0">
            Jag vill därför följa upp med två mer preciserade frågor: Håller
            justitieministern med om att polis och åklagare skall sträva efter
            att upprätthålla de lagar mot hat- och hetspropaganda, alltså
            lagen om hets mot folkgrupp i synnerhet, som gäller i Sverige?
            Håller ministern med om att det är fel att falla undan för nazister
            som hotar att ställa till med bråk och våldsdåd på gatorna om
            de inte får göra som de vill?
          </note>
          <note xml:id="i-e66d52ce803bcc56-0">
            Anf. 3 MAUD EKENDAHL (m)
          </note>
          <note xml:id="i-aee1a50dfec3a0f8-0">
            Fru talman! Jag tycker att det var trevligt att höra att man
            vill ta tag i det här problemet och komma med ett policydokument.
            Det är nog viktigt för oss att få ett sådant. Däremot tycker jag
            att det är litet synd att
          </note>
          <note xml:id="i-520468951adc7a6c-0">
            Håkan Holmberg i interpellationen pekar ut polisen i
          </note>
          <note xml:id="i-814c8ec2886d764e-0">
            Norrköping. Det kanske inte alltid är så lätt att göra det man
            skall göra. Man kan vara efterklok.
          </note>
          <note xml:id="i-1db58998eb08414a-0">
            Situationen är ju sådan här i landet att det dras ned inom poliskåren.
            Vi får allt färre poliser. Man har stängt portarna till polisutbildningen
            osv. Insatserna från poliskåren blir ju därmed betydligt sämre.
            Det är det som oroar mig mest.
          </note>
          <note xml:id="i-f4f73a56b68b8ae9-0">
            Detta skulle jag vilja få mer belyst.
          </note>
          <note xml:id="i-68ce822176f5f4c1-0">
            Anf. 4 Justitieminister LAILA
          </note>
          <note xml:id="i-43d5bb45f9708045-1">
            FREIVALDS (s)
          </note>
          <note xml:id="i-8a014cf95180fc75-0">
            Fru talman! När det gäller Håkan Holmbergs bild av hur det ser
            ut i landet vill jag naturligtvis inte gå i polemik med honom.
            Jag vill bara hänvisa till att våra kunskaper på det här området
            har blivit betydligt bättre sedan säpo har inriktat mycket av
            sin verksamhet på att kartlägga och följa utvecklingen. Den kunskap
            som vi därigenom får har naturligtvis också mycket stor betydelse
            för den öppna polisens arbete.
          </note>
          <note xml:id="i-bb9467ebef6f5531-0">
            Svaren på de frågor som Håkan Holmberg ställer till mig är mycket
            enkla, och jag har också givit dem tidigare här i kammaren. Jag
            anser att det är en oerhört central uppgift för både polis och
            åklagare och för hela rättsväsendet att upprätthålla vår lagstiftning.
          </note>
          <note xml:id="i-1c2ca6d1ed827590-0">
            Det är en uppgift för rättsväsendet att värna både yttrandefrihet,
            mötesfrihet och våra demokratiska rättigheter och att samtidigt
            värna om dess gränser.
          </note>
          <note xml:id="i-618b2fc0047c3ed4-0">
            Det finns gränser när det gäller t.ex. brottet hets mot folkgrupp.
            Det vore helt fel inte bara av rättsväsendet utan av hela vårt
            land om vi föll till föga för den typ av odemokratiska och våldsinriktade
            rörelser som det finns exempel på.
          </note>
          <note xml:id="i-0c4ff656279508c5-0">
            Till Maud Ekendahl vill jag bara säga att jag tror att vi i kammaren
            skall akta oss för att vara vare sig kloka och eller efterkloka
            när det gäller att bedöma enskilda polisinsatser. Efterklokheten
            kanske inte säger något annat om Norrköpingspolisens insats; det
            kanske var en klok insats. Vi vet inte det, vi kan inte bedöma
            det.
          </note>
          <note xml:id="i-0bb2cdbdb07a4680-0">
            Däremot kan jag lämna den informationen att polisens handlande
            i det här fallet och i många andra fall är föremål för en granskning.
            Det är anmält till justitieombudsmannen och kommer att bli granskat
            och därefter bedömt. Vi här i kammaren bör kanske avstå från att
            ha egna uppfattningar och ta del av de utredningar som kommer.
          </note>
          <note xml:id="i-45549eccc64a4b5c-0">
            När det gäller Polisens resurser är Polisen naturligtvis tvungen
            att anpassa sig efter de medel de har.
          </note>
          <note xml:id="i-09ae1dc6fb9eb383-0">
            De har givna direktiv från regeringen i form av det som står
            i budgetproposition och regleringsbrev om hur man skall använda
            sina resurser och vad man skall prioritera. Det område vi här
            pratar om är ett högt prioriterat område.
          </note>
          <note xml:id="i-a1f398495626741f-0">
            Anf. 5 HÅKAN HOLMBERG (fp)
          </note>
          <note xml:id="i-c825cdc350c5a089-0">
            Fru talman! Som jag var inne på i mitt första anförande är det
            som hände i Norrköping inte något unikt utan ingår i ett mönster
            som har gällt över flera år. Jag har tidigare, när liknande saker
            har hänt i andra städer, tagit upp samma ämne med olika justitieministrar.
            Jag tycker att det är fullt legitimt att ta upp det även denna
            gång. Jag och många andra hade hoppats att den skärpta hållning
            som vi såg i t.ex. Göteborg i höstas skulle bli ett nytt mönster.
            Uppenbarligen är vi inte riktigt där än.
          </note>
          <note xml:id="i-2f181697c3278b0b-0">
            Jag vill också påminna om att kommunalrådet i
          </note>
          <note xml:id="i-36cef553ded85647-0">
            Norrköping, Kjell Norberg, s, tillsammans med ordföranden i det
            företag för hyresbostäder där den s.k.
          </note>
          <note xml:id="i-adbebe78c9f6391d-0">
            konserten ägde rum, ville stoppa alltsammans och stänga lokalen.
            Bakgrunden till en av de frågor som jag nyss ställde till justitieministern
            är att polisen i
          </note>
          <note xml:id="i-162c016cc1fdabee-0">
            Norrköping avrådde från detta med precis den motiveringen att
            nazisterna då säkert skulle börja ställa till med bråk, och att
            det var bättre att låta dem hållas.
          </note>
          <note xml:id="i-a385bd2fea638d2f-0">
            Därmed ställde man sig i praktiken som ett slags skydd för brott
            mot svensk lag. Jag tror inte att polisen i Norrköping har några
            som helst sympatier för de här händelserna. Man hamnade i en situation
            som man inte visste hur man skulle hantera, och det är mänskligt
            och begripligt.
          </note>
          <note xml:id="i-fee3502fd774c33b-0">
            Men man måste också när man jämför med tillslag mot andra saker
            som vi normalt i samhället tycker illa om konstatera att det är
            en viss diskrepans. Häromdagen ingrep polisen i Nacka mycket kraftfullt
            mot ett sådant här rave party. Säkert var man medveten om att
            det i samhället är allmänt accepterat att fester och andra tillställningar
            där det distribueras narkotika inte är någonting som vi vill ha
            utan något som vi skall försöka stoppa. Jag har sett i tidningarna
            att man just i
          </note>
          <note xml:id="i-e1c6ea20cbb251fe-0">
            Norrköping har gjort ungefär likadant mot liknande typer av fester.
          </note>
          <note xml:id="i-c0e7e0cd8836ee9a-0">
            Den höga svansföringen när det gäller sådana tillställningar
            kan ju, om man har lust, jämföras med den låga svansföring som
            ibland gäller när det handlar om rasistisk och nazistisk brottslighet.
            Man måste ändå kunna ställa frågan om det kan vara så - och jag
            fruktar att det är så - att det är fråga om en viss osäkerhet
            om vad vi i både riksdag och regering som sysslar politiskt med
            sådana här frågor egentligen tycker skall gälla och vilken attityd
            man skall ha.
          </note>
          <note xml:id="i-0bf5efb8664155d3-0">
            I Norrköping har samtliga partier i kommunfullmäktige skrivit
            till kommunens olika nämnder och underenheter med en uppmaning
            om en gemensam fast hållning för den händelse att man hamnar i
            sådana här situationer i fortsättningen. Det är ju alldeles utmärkt
            att man försöker göra på det sättet. Det är då oerhört angeläget
            att vi får en klar, gemensam hållning från olika typer av svenska
            myndigheter som polis, åklagarväsende och skolmyndigheter.
          </note>
          <note xml:id="i-a47e7296ff0a5141-0">
            Skolverket - det är väl allmänt bekant - trampade i höstas enligt
            min mening rejält fel när man tog de rektorer i örat som hade
            velat ingripa och som i några fall hade ingripit direkt mot nazister
            som gick i uniform och uppträdde hotfullt mot andra elever på
            skolan. Skolverket fick i sin tur om jag minns rätt en reprimand
            av skolministern. Det var väldigt bra, och jag tror att det rensade
            luften tillfälligt i alla fall.
          </note>
          <note xml:id="i-634f65d0f407b97c-0">
            Jag som sysslar en del med sådana här saker får med jämna mellanrum,
            senast i går, påstötningar från bekymrade lokalpolitiker, skolledare
            och andra som vill ha ett klart stöd från högsta politiska håll
            för en konsekvent hållning. Jag vill verkligen uppmana justitieministern
            att från och med nu göra allt som går att göra på politisk väg
            och som kan göras från regeringens plattform för att ge dessa
            mycket klara signaler.
          </note>
          <note xml:id="i-cfc9566784720877-0">
            Anf. 6 MAUD EKENDAHL (m)
          </note>
          <note xml:id="i-8046330bb1c5c0d8-0">
            Fru talman! Jag tror att justitieministern missuppfattade mig
            litet. Jag sade just det att man inte skall titta på en enskild
            företeelse, som det som hände i
          </note>
          <note xml:id="i-3c5cf19f24ce23a0-0">
            Norrköping, utan vänta på att man får den samlade bilden i det
            kommande dokumentet.
          </note>
          <note xml:id="i-b99ea51adccec0e3-0">
            Däremot vill justitieministern tydligen undvika att svara på
            min fråga om de nedskärningar inom poliskåren som sker och kommer
            att ske framöver. Det gör att färre poliser i samhället kan verka,
            och det har ju betydelse vid sådana här situationer. Det skulle
            jag vilja få ett svar på.
          </note>
          <note xml:id="i-c5ed99fd3e9178e1-0">
            Anf. 7 Justitieminister LAILA
          </note>
          <note xml:id="i-43d5bb45f9708045-2">
            FREIVALDS (s)
          </note>
          <note xml:id="i-dbb0ad387d219cff-0">
            Fru talman! När det gäller Håkan Holmbergs utläggning om och
            bedömning av diskrepanser vill jag inte gärna gå in i den diskussionen.
            Jag anser att det är svårt för både mig och andra här i kammaren
            att göra bedömningar av vad som är riktig polisinsats eller inte.
          </note>
          <note xml:id="i-061a067299c437f7-0">
            Polisen i Norrköping gjorde bedömningen att det inte var möjligt
            att ingripa mot misstänkta personer direkt under den pågående
            konserten. I stället filmade man och fotograferade under mötet
            för att i efterhand kunna identifiera och lagföra personer som
            begick brott.
          </note>
          <note xml:id="i-388892fabd5d14c7-0">
            I Göteborg var situationen en annan. Där gällde det personer
            ute på stan, medan de i Norrköping var inne i en lokal. Jag vet
            att det fanns kontakt mellan polismyndigheterna, och man utbytte
            erfarenheter och diskuterade frågan. Men som sagt, jag tycker
            inte att det är möjligt för mig som justitieminister att bedöma
          </note>
          <note xml:id="i-da61856e1084e385-0">
            Polisens åtgärder i det enskilda fallet.
          </note>
          <note xml:id="i-bfe0013f2908b747-0">
            Låt mig passa på att säga något om den lagstiftning som reglerar
            det här området. Den är mycket tydlig och klar för Polisen, men
            naturligtvis kan situationerna lika fullt vara svårbedömbara och
            frågan om vilka åtgärder man skall vidta kräva en avvägning.
          </note>
          <note xml:id="i-58720277f24c613c-0">
            Den grundlagsskyddade mötesfriheten är tillförsäkrad i våra grundlagar.
            Det finns särskilda bestämmelser hur och under vilka förutsättningar
            mötesfrihet får begränsas. En konsert, liksom andra sammankomster
            för att framföra konstnärliga verk, är att anse som en allmän
            sammankomst. I ordningslagen finns närmare bestämmelser om när
            Polisen har rätt att ställa in eller upplösa allmänna sammankomster.
            Skäl för att upplösa en allmän sammankomst är att det uppkommer
            en svårare oordning vid själva sammankomsten eller att det sker
            som en direkt följd av sammankomsten.
          </note>
          <note xml:id="i-4039766db3880caa-0">
            Jag kanske också skall tillägga att en offentlig tillställning
            däremot kan upplösas redan om det vid den förekommer något som
            strider mot lag eller om den medför oordning. Det intressanta
            är kanske att det vid den här typen av tillställningar förekommer
            brottslig verksamhet, och det är Polisen skyldig att ingripa mot.
          </note>
          <note xml:id="i-bbe9e10a3a22fb8d-0">
            Längre än till detta allmänna resonemang är jag inte beredd att
            gå när det gäller enskilda fall. Men jag skulle nog vilja säga
            att de allmänna signalerna från statsmakternas sida och de signaler
            som vår lagstiftning ger är entydiga i det här sammanhanget.
          </note>
          <note xml:id="i-f4ff645c6dce58b0-0">
            Maud Ekendahl talar om Polisens resurser. Det handlar för Polisen
            om att hantera sina 10 miljarder på det klokaste och bästa sättet
            och givetvis att använda resurserna på de områden som är prioriterade.
          </note>
          <note xml:id="i-75c61af029ca710d-2"/>
          <note xml:id="i-fac7d32f34a402a6-0">
            Anf. 8 HÅKAN HOLMBERG (fp)
          </note>
          <note xml:id="i-2815c878a7d6a76f-0">
            Fru talman! Som framgår både av min skriftliga interpellation
            och av mina inlägg här har jag inte begärt att justitieministern
            i detalj skall kommentera just det som hände i Norrköping och
            ge synpunkter på polisens uppträdande i detta speciella fall.
            Det som jag har efterlyst är tydliga markeringar till vägledning
            för olika svenska myndigheter som i fortsättningen kan råka in
            i liknande situationer.
          </note>
          <note xml:id="i-10fb7646e0af8a08-0">
            Däremot förbehåller jag mig rätten att själv göra några reflexioner
            om det som har hänt i Norrköping, eftersom det ingår i ett mönster
            som vid det här laget är ganska välbekant. Jag tycker att det
            är fullt rimligt att karakterisera det som en viss flathet, säkerligen
            grundad på att den utveckling som Polisen har att hantera har
            gått oerhört fort. Det gäller inte bara Polisen utan samhället
            i stort att man mer eller mindre har tagits på sängen av den snabba
            utbredningen av dessa företeelser.
          </note>
          <note xml:id="i-4a4744911b0e9af0-0">
            Bara en kommentar. Polisen agerade i Norrköping inte för att
            bryta upp sammankomsten utan i syfte att filma den och sedan använda
            inspelningen som bevismaterial. Nu hör det till pjäsen att dessa
            videoupptagningar var så värdelösa att de inte gick att använda
            till någonting. Också detta har hänt förut.
          </note>
          <note xml:id="i-55ee2e0d94b4c9c8-0">
            Detta för in tankarna på det Maud Ekendahl tog upp. Antingen
            använder man resurserna på fel sätt, eller också har man för dålig
            utrustning för att belägga den här typen av brottslighet. Förmodligen
            kan Polisen internt klara detta alldeles utmärkt utan pekpinnar
            härifrån, men jag tycker att det är alldeles tydligt att man inte
            har prioriterat det här riktigt på det sätt som vore önskvärt.
          </note>
          <note xml:id="i-4c9f9c3c059b4424-0">
            Jag tolkar justitieministerns svar till mig så, att hon och jag
            är överens om att det här måste få en betydligt högre prioritet
            framöver.
          </note>
          <note xml:id="i-d6c336f794487782-0">
            Anf. 9 Justitieminister LAILA
          </note>
          <note xml:id="i-43d5bb45f9708045-3">
            FREIVALDS (s)
          </note>
          <note xml:id="i-aa48903e559fcfdf-0">
            Fru talman! Låt mig bara avslutningsvis konstatera att vi är
            överens om att detta är ett allvarligt problem.
          </note>
          <note xml:id="i-5275b5b41885b41c-0">
            Det är en utmaning för vårt demokratiska samhälle att visa oss
            själva och omvärlden att vi är beredda att hantera det och att
            vi är kapabla att göra det.
          </note>
          <note xml:id="i-10b251f284602748-0">
            Överläggningen var härmed avslutad.
          </note>
          <note xml:id="i-90d240212aa71461-0">
            5 § Svar på interpellation 1995/96:59 om sparkrav på statliga
            myndigheter
          </note>
          <note xml:id="i-bd9572ea92c5125a-0">
            Anf. 10 Socialminister INGELA
          </note>
          <note xml:id="i-33c42d1255bc6055-0">
            THALÉN (s)
          </note>
          <note xml:id="i-ae0fc652bb1d2918-0">
            Fru talman! Sten Andersson har frågat statsrådet
          </note>
          <note xml:id="i-a402ef722e53fe12-0">
            Hedborg vilka åtgärder som hon, i en krympande ekonomi, är beredd
            att vidta i avsikt att även statliga myndigheter underkastas samma
            krav på återhållsamhet som i dag gäller för ett stort antal skattebetalare.
          </note>
          <note xml:id="i-cf271e45cd1dd2e0-0">
            Bakgrunden till interpellationen är den studie om sexualitet
            och hälsa som Folkhälsoinstitutet har initierat och genomför.
            Arbetet i regeringen är så fördelat att det är jag som skall svara
            på interpellationen.
          </note>
          <note xml:id="i-6eaf1297c69ad056-0">
            Inledningsvis vill jag framhålla att de senaste årens budgetprövning
            av de statliga myndigheterna präglats av stor restriktivitet.
            Ökade krav har ställts på myndigheterna att i anslagsframställningar
            och särskilda rapporter motivera sina resursbehov. Hur medlen
            har använts och vilka resultat som har nåtts redovisas i årliga
            rapporter till regeringen. Dessa bildar underlag för en dialog
            med myndigheterna, kommande budgetarbete samt förslag och redovisningar
            till riksdagen.
          </note>
          <note xml:id="i-20ed237f0b17e832-0">
            Regeringen har vidare, som framgår av finansplanen, lagt ett
            besparingskrav på den statliga verksamheten på 11 % t.o.m. år
            1998. Detta gäller också myndigheterna inom Socialdepartementets
            verksamhetsområde. Bl.a. mot denna bakgrund föreslog regeringen
            en besparing på 25 miljoner kronor på Folkhälsoinstitutets anslag
            för budgetåret 1995/96. Riksdagen beslutade i enlighet med regeringens
            förslag.
          </note>
          <note xml:id="i-202ea5549e145b71-0">
            Regeringen ställer således stora krav på Folkhälsoinstitutet,
            liksom på andra myndigheter, att noga motivera sina resursanspråk,
            att avgöra hur målen för verksamheten kan nås till lägsta möjliga
            kostnad samt redovisa hur tilldelade medel har använts och vilka
            resultat som har nåtts.
          </note>
          <note xml:id="i-67807b5f7344460d-0">
            I Folkhälsoinstitutets uppdrag ingår att bidra till att förebygga
            hiv/aids, andra sexuellt överförbara sjukdomar samt oönskade graviditeter
            och aborter. I Folkhälsoinstitutets uppdrag ligger vidare att
            ägna barns och ungdomars samt kvinnors hälsa särskild uppmärksamhet.
            Inom dessa liksom andra områden skall
          </note>
          <note xml:id="i-c3adbcffa9454e7c-0">
            Folkhälsoinstitutets verksamhet bygga på forskning och annan
            aktuell kunskap.
          </note>
          <note xml:id="i-63c28abd1ac4865c-0">
            Den senaste nationella sexualvaneundersökningen genomfördes år
            1967 på uppdrag av den statliga Sexualundervisningskommittén.
            Såväl det svenska samhället som förutsättningarna för människors
            sexuella möten har förändrats påtagligt under de snart 30 år som
            gått sedan denna undersökning genomfördes.
          </note>
          <note xml:id="i-f6ca710ec548c54d-0">
            Genom ökad invandring har Sverige i dag en mångkulturell befolkning.
            Kvinnans ställning i familjen och i samhället i stort har stärkts.
            Kärlek mellan människor av samma kön accepteras av samhället,
            vilket bl.a. kommit till uttryck i lagstiftningen om registrerat
            partnerskap. Förbättrade kommunikationer har medfört att svenskars
            sexualvanor i högre grad än tidigare påverkas av attityder och
            beteenden i andra länder.
          </note>
          <note xml:id="i-9064957b220bddc6-0">
            Nya och effektivare preventivmedel har gett bättre möjlighet
            att kontrollera barnafödandet. Panoramat av sexuellt överförbara
            sjukdomar har påtagligt förändrats i och med uppkomsten av hiv/aids.
          </note>
          <note xml:id="i-41c318cc5cdf6190-0">
            Att förebygga sexuellt överförbara sjukdomar och oönskade graviditeter
            är ett folkhälsoarbete på lång sikt, som en rad organisationer
            och samhällsinstanser inom vårt land är engagerade i. För att
            detta arbete skall vara framgångsrikt krävs fördjupad kunskap
            om svenska folkets inställning till frågor kopplade till sexualitet
            och vilken roll denna spelar i människors liv. Detta är inte minst
            viktigt för att kunna vidareutveckla skolans sexualundervisning
            och ytterligare förbättra verksamheten vid ungdomsmottagningarna
            men också för att kunna ge råd och stöd till den vuxna befolkningen.
            Genom undersökningen vinns förhoppningsvis kunskap som kan bilda
            underlag för att bättre rikta och målgruppsanpassa informationen,
            vilket bör borga för att insatserna blir effektivare.
          </note>
          <note xml:id="i-1f648a0c52ef0b94-0">
            Då den studie om sexualitet och hälsa som nu genomförs på initiativ
            av Folkhälsoinstitutet tar i anspråk betydande resurser, utgår
            jag från att Folkhälsoinstitutet inför beslutet att genomföra
            studien noga har vägt kostnaderna mot de möjligheter till ett
            mera effektivt folkhälsoarbete för att förebygga sexuellt överförbara
            sjukdomar och oönskade graviditeter som studien förväntas ge.
            Med tanke på att studien rör frågor som många upplever som mycket
            personliga och känsliga utgår jag vidare från att stor vikt har
            lagts vid att skapa förtroende och att respektera den personliga
            integriteten vid studiens utformning.
          </note>
          <note xml:id="i-52a7ddae42cac6cf-0">
            Anf. 11 STEN ANDERSSON (m)
          </note>
          <note xml:id="i-fe6b70a9785fbb02-0">
            Fru talman! Jag tackar för svaret. Den här interpellationen handlar
            om en studie som Folkhälsoinstitutet vill göra om sexualitet och
            hälsa i Sverige. Min interpellation baserar sig på att jag ifrågasätter
            dels behovet av, dels kostnaderna för denna studie. Den skall
            handla om frågor kopplade till, som det heter, sexualitet och
            vilken roll denna spelar i människors liv.
          </note>
          <note xml:id="i-4dba6398e2bd140b-0">
            Fru talman! Jag är förvisso gammal och genomgår ett hastigt accelerande
            fysiskt förfall, och jag är ingen expert på området, men jag undrar:
            Behöver man fråga om detta? Sexualiteten är faktiskt förutsättningen
            för allt liv på jorden. Jag hävdar att man går över vissa gränser
            när man på detta sätt rotar i privatlivet och att ett statligt
            institut inte har rätt att göra något sådant.
          </note>
          <note xml:id="i-ae23cb2c79b320ad-0">
            När jag läser de omfattande motiven till studien att
          </note>
          <note xml:id="i-f1f4c8f4f2ec7e72-0">
            Sverige har förändrats, att invandrarna har blivit fler, att
            kvinnans ställning har stärkts, att vi tillåter kärlek mellan
            människor av samma kön och att förbättrade kommunikationer har
            lett till en annan syn på sexuallivet. När jag läser svaret blir
            jag dock inte helt övertygad om att statsrådet verkligen med den
            intensitet som annars brukar vara fallet i sådana här svar står
            bakom bokstäverna i det.
          </note>
          <note xml:id="i-536b55caad123c11-0">
            Statsrådet talar också mycket om statliga myndigheter och deras
            kostnadsansvar, och jag tycker att det är bra. Men hur är det
            med tillämpningen av teorin i det här speciella fallet? Jag har
            hört att konkurrenter till SIFO och SCB hävdar att institutet
            inte har följt upphandlingsförordningen. De uttalar klart att
            om uppdraget hade gått ut på sedvanlig upphandling, hade man kunnat
            reducera kostnaden med 50 %.
          </note>
          <note xml:id="i-d27874324fc55147-0">
            Det är inte min uppfattning, men det påstås att det är så, och
            det är seriösa företag som riktar beskyllningen.
          </note>
          <note xml:id="i-05bf37dcae903aeb-0">
            Till sist, fru talman, vill jag ställa några frågor till statsrådet.
            Statsrådet säger att det finns organisationer och andra samhällsinstanser
            som i dag sysslar med frågorna kring vår sexualitet. Om det nu
            är så, varför måste vi då betala för att också Folkhälsoinstitutet
            skall syssla med samma sak?
          </note>
          <note xml:id="i-909c75de91271cc1-0">
            Norrmän och finnar är ganska lika oss svenskar. I
          </note>
          <note xml:id="i-7ec936688795a9a8-0">
            Norge och Finland har man nyligen gjort sådana här undersökningar.
            Kan man inte nu i besparingstider köpa en kopia av dessa resultat
            till en mycket mindre kostnad i stället för att använda pengar
            en gång till i
          </note>
          <note xml:id="i-11457994786d64bd-0">
            Sverige?
          </note>
          <note xml:id="i-5000ec69ba3b3e52-0">
            I interpellationssvaret står att det i Folkhälsoinstitutets uppdrag
            vidare ligger att ägna barns, ungdomars samt kvinnors hälsa särskild
            uppmärksamhet.
          </note>
          <note xml:id="i-e88ea27f5a916bc4-0">
            Fru statsråd! 1996 är jämlikhetens årtal. Skall man inte ägna
            någon som helst uppmärksamhet åt män som har blivit myndiga och
            deras hälsa? Det måste vara något fel på förutsättningarna för
            detta instituts verksamhet.
          </note>
          <note xml:id="i-7cb828b4f547736f-0">
            Anf. 12 Socialminister INGELA
          </note>
          <note xml:id="i-33c42d1255bc6055-1">
            THALÉN (s)
          </note>
          <note xml:id="i-1831497c506e94de-0">
            Fru talman! Det framgick med all önskvärd tydlighet av Sten Anderssons
            interpellation att han ifrågasätter riktigheten i att Folkhälsoinstitutet
            gör denna analys och genomgång. Därom råder inget tvivel.
          </note>
          <note xml:id="i-b8fb474fe18743e0-0">
            Jag delar inte kritiken. Jag har inte tidigare hört någonting
            som berör den anförda synpunkten på upphandlingsförordningen.
            Jag utgår ifrån att Folkhälsoinstitutet, liksom andra myndigheter,
            följer de ordningar som gäller, och att institutet inte har avvikit
            från den hanteringsordning som skall råda för myndigheternas arbete.
          </note>
          <note xml:id="i-66d608318e08ceaf-0">
            Jag tycker inte att studien handlar om att rota i människors
            privatliv. Som jag skriver i mitt skriftliga svar, utgår jag ifrån
            att denna studie och analys görs med stor varsamhet och med stor
            omsorg och omtanke. Det handlar om frågor som naturligtvis är
            väldigt känsliga för människor.
          </note>
          <note xml:id="i-e63cf53433cfd53f-0">
            Det är 30 år sedan vi fick en ordentlig analys och genomgång
            av detta. Som framgår i mitt skriftliga svar utgår jag ifrån att
            detta material blir ett bra underlag som kan stärka det arbete
            som behövs i Sverige för att förebygga sexuellt överförbara sjukdomar.
            Det gäller inte minst de svåra problemen kring att förhindra spridning
            av hiv och aids.
          </note>
          <note xml:id="i-e5c9282b43a85db2-0">
            Svaret på de speciella frågorna om Folkhälsoinstitutet är att
            dess roll skall vara att delta i samordningen av bl.a. organisationernas,
            kommunernas och landstingens arbeten.
          </note>
          <note xml:id="i-b926169aa07e3c15-0">
            Riksdagen har ställt sig bakom prioriteringen av arbetsuppgifterna
            som gäller inriktningen på barns, kvinnors och ungdomars hälsa.
            När det gäller barns och ungdomars hälsa handlar det bl.a. om
            olycksförebyggande arbete, men också om de stora skillnader i
            ohälsa som finns i barns och ungdomars uppväxtvillkor.
          </note>
          <note xml:id="i-9178f1339cd16e87-0">
            Skillnaderna mellan kvinnors och mäns hälsa ökar. Kvinnornas
            ohälsa ökar dess värre på ett sätt som är mycket oroande. Ett
            av Folkhälsoinstitutets program inriktas just på kvinnors hälsa.
            Jag tycker att detta är viktigt, och riksdagen har också ställt
            sig bakom det.
          </note>
          <note xml:id="i-e88f2dd0c827b8fb-0">
            Fru talman! Det är min förhoppning att de resurser man sätter
            in för att göra denna undersökning också skapar det underlag som
            behövs för att få kunskap.
          </note>
          <note xml:id="i-78b34c4b07ffa3a2-0">
            Med denna kunskap kan vi utveckla det förebyggande arbetet med
            barns, ungdomars, kvinnors hälsa - men också förhindra en ökande
            ohälsa hos män.
          </note>
          <note xml:id="i-a59443260c764d48-0">
            Anf. 13 STEN ANDERSSON (m)
          </note>
          <note xml:id="i-027d4b5fad4647e0-0">
            Fru talman! Man behöver inte vara någon expert för att förstå
            att jag och statsrådet inte är överens.
          </note>
          <note xml:id="i-a0ae4fa3cc3256af-0">
            Men sånt är livet.
          </note>
          <note xml:id="i-4772f91cad013096-0">
            Enligt det skrivna svaret sysslar många andra med arbete som
            berör exakt den aktivitet och den verksamhet som man nu skall
            betala ett antal miljoner för att undersöka. Varför räcker det
            då inte med detta? Är de andra organisationerna sämre än det statliga
            institutet med det hemska namnet Folkhälsoinstitutet? Jag måste
            säga att namnet luktar och låter som något från det forna DDR.
            Men man får väl acceptera det också.
          </note>
          <note xml:id="i-212e7adb982a52f7-0">
            Jag köper däremot inte att barns, ungdomars och kvinnors hälsotillstånd
            skall bevakas noggrannare än de mäns som är födda före 1943. Vår
            hälsobild är säkert inte den bästa - det kan jag tala om för statsrådet.
          </note>
          <note xml:id="i-47325ef1a4db8e19-0">
            Vi talar om att spara pengar. Man har gjort nästan exakt på ordet
            samma undersökning i Norge och Finland för två år sedan. Vore
            det då inte, i det nordiska samarbetets namn, bra om vi kunde
            dra nytta av dessa erfarenheter i stället för att betala dyra
            pengar? Jag vet att summan inte är så ofantlig i det stora hela,
            men man borde kunna visa gott omdöme och att goda förutsättningar
            finns för att försöka spara på de pengar vi tyvärr inte har i
            dag.
          </note>
          <note xml:id="i-6cf44deaf8270a8f-0">
            Anf. 14 Socialminister INGELA
          </note>
          <note xml:id="i-33c42d1255bc6055-2">
            THALÉN (s)
          </note>
          <note xml:id="i-3eea031592adaf13-0">
            Fru talman! Olika organisationer arbetar med förebyggande verksamhet,
            med kommunernas och med landstingens verksamhet. Tack och lov
            gör alla dessa inte exakt likadant. Det finns tvärtom litet olika
            infallsvinklar och olika verksamhetsområden. Patientorganisationer
            arbetar t.ex. inom ett visst område.
          </note>
          <note xml:id="i-6eeebc5e9d66108b-0">
            På så vis kompletterar dessa olika organisationer varandra och
            har därmed förmåga att spänna över det bredaste fältet på detta
            område. Det handlar om förebyggande och samordnande folkhälsoarbete.
          </note>
          <note xml:id="i-6bcf10deb4d0e889-0">
            Folkhälsoinstitutet spelar här en stor roll som spindeln i nätet.
            Institutet tar fram kunskap, initierar forskning, samordnar verksamheten
            och samverkar med andra.
          </note>
          <note xml:id="i-726beff1a0c70abb-0">
            Sten Andersson köper inte prioriteringen av barns, ungdomars
            och kvinnors hälsoprogram. Som riksdagsledamot har naturligtvis
            Sten Andersson alla möjligheter i världen att i en kommande diskussion
            argumentera för att förändra denna prioritering. Jag tycker att
            den är bra, men den utesluter självfallet inte att man också arbetar
            med mäns, och speciella grupper av mäns, ohälsa.
          </note>
          <note xml:id="i-3af6b402375ed6ef-0">
            Sten Andersson drar slutsatsen att den norska och den finska
            undersökningen är exakt likadana som den svenska. Jag delar inte
            den uppfattningen. Undersökningarna har litet olika infallsvinklar.
            Här i Sverige behöver vi framför allt en ny studie som ger oss
            ett underlag för framtida prioriteringar. Det är detta som
          </note>
          <note xml:id="i-673fc921c4b9015c-0">
            Folkhälsoinstitutet har tagit initiativet till.
          </note>
          <note xml:id="i-10b251f284602748-1">
            Överläggningen var härmed avslutad.
          </note>
          <note xml:id="i-ce6067fb872ed21d-0">
            6 § Svar på interpellation 1995/96:70 om assistansersättningen
            till funktionshindrade
          </note>
          <note xml:id="i-3faef1536e6716a9-0">
            Anf. 15 Socialminister INGELA
          </note>
          <note xml:id="i-33c42d1255bc6055-3">
            THALÉN (s)
          </note>
          <note xml:id="i-d5e3e791d3dbe390-0">
            Fru talman! Eva Eriksson har frågat mig om jag vidhåller mitt
            tidigare uttalande om att inte frånta funktionshindrade barn under
            16 år rätten till personlig assistent. Hon har också frågat när
            jag avser att återkomma med besked om Assistansutredningens övriga
            förslag samt om vilka åtgärder jag tänker vidta för att bibehålla
            den livskvalitet som reformen har gett de funktionshindrade.
          </note>
          <note xml:id="i-b74707511ee8b6f7-0">
            Rätten till personlig assistans är en mycket viktig reform. Den
            har skapat helt nya möjligheter för många svårt funktionshindrade
            personer att leva aktivt och oberoende. Det finns alltså starka
            skäl att värna om assistansreformen.
          </note>
          <note xml:id="i-80da8de7a3962864-0">
            Kostnaderna för den statliga assistansersättningen har emellertid
            blivit väsentligt högre än vad som beräknades när reformen genomfördes.
            Därför förbereder regeringen nu en proposition med förslag till
            vissa åtgärder som syftar till att uppnå bättre kostnadskontroll
            av assistensersättningen. Utgångspunkten för arbetet är att grunderna
            för assistansreformen inte skall äventyras. Propositionen kommer
            att föreläggas riksdagen under våren.
          </note>
          <note xml:id="i-53813eca891a5c13-0">
            Förslagen syftar främst till att åstadkomma förtydliganden i
            regelsystemet utan att de grundläggande principerna för personlig
            assistans förändras. Personlig assistans kommer även fortsättningsvis
            att vara en lagstadgad rättighet för svårt funktionshindrade personer
            med behov av denna insats. Detta innebär bl.a.
          </note>
          <note xml:id="i-7ef73217b7c8fb7a-0">
            att svårt funktionshindrade barn under 16 år kommer att bibehålla
            rätten till personlig assistans och assistansersättning. Svårt
            funktionshindrade personer skall även i framtiden kunna få sina
            behov av assistans tillgodosedda.
          </note>
          <note xml:id="i-e623ac6f6235c259-0">
            Ett av assistansreformens allra viktigaste syften var att stärka
            funktionshindrade personers möjligheter till självbestämmande,
            oberoende och valfrihet. Jag kan försäkra Eva Eriksson att jag
            inte har för avsikt att lägga fram förslag som står i strid med
            dessa syften. Tvärtom har jag goda förhoppningar om att vi skall
            hitta lösningar som innebär att personer med stora funktionshinder
            också i fortsättningen får bra assistans och en bra livskvalitet
            samtidigt som vi får en bättre kontroll över kostnaderna.
          </note>
          <note xml:id="i-a0c172c65499f2d4-0">
            Anf. 16 EVA ERIKSSON (fp)
          </note>
          <note xml:id="i-040b22f19c30c632-0">
            Fru talman! Jag tackar socialministern för svaret.
          </note>
          <note xml:id="i-d781b1b31ce6a67b-0">
            Det inger förhoppning. Ministern säger i sitt svar att reformen
            är viktig och att den har skapat nya möjligheter för många svårt
            handikappade. I den frågan är
          </note>
          <note xml:id="i-d24c0a388c49797c-0">
            Folkpartiet och ministern eniga.
          </note>
          <note xml:id="i-663e42aa6eff2e4c-0">
            Riksdagen fattade ett enigt beslut om LSS. Personlig assistans
            blev en rättighet. De svårast funktionshindrade med omfattande
            behov av assistans i det mest privata - som att äta, sköta sin
            hygien, klä sig och kommunicera med andra - fick rätt till en
            statlig assistansersättning för att täcka kostnaden för att täcka
            kostnaderna för personlig assistans. Detta var alla överens om.
          </note>
          <note xml:id="i-62051055bf5fa81c-0">
            Jag vill mena att få beslut i den här salen har betytt så mycket
            för enskilda människor som detta har gjort för de ca 6 000 personer
            som nu har statlig assistansersättning. Från att ha varit vårdobjekt
            har de blivit huvudpersoner i sina egna liv, något som vi andra
            tycker det är absolut självklart att vara.
          </note>
          <note xml:id="i-14aa80d6ab1a2986-0">
            Svårt handikappade barn med personlig assistent får vara barn
            som andra barn. Skolan har blivit skola, med lärare som inte tvingas
            att vara vårdpersonal i stället för att undervisa. Barn har kunnat
            välja att gå i sin hemskola i stället för att skjutsas långa vägar
            till specialskola med vårdpersonal. Äldre barn, syskon, har fått
            uppleva att få vara syskon, och föräldrar har fått vara föräldrar
            och inte ständigt vara vårdare.
          </note>
          <note xml:id="i-865b13f6135874d6-0">
            Vuxna mycket svårt funktionshindrade har också setts som individer
            och har kunnat börja frigöra sig från ett totalt beroende av anhöriga,
            eller en isolering som förut på en institution eller ett sjukhus.
            Det var en fantastisk social innovation att kunna genomföra denna
            reform i riksdagen.
          </note>
          <note xml:id="i-e0cb082a0697cea0-0">
            Den handikappade har fått något av vår självklara valfrihet och
            självbestämmande i livet och kan välja vem som skall vara assistent,
            när och hur assistansen skall ges, som vi andra väljer. Valfriheten
            innebär också att man kan anlita någon annan än kommunen att vara
            arbetsgivare åt assistenterna, exempelvis kooperativ.
          </note>
          <note xml:id="i-826b048470aa42be-0">
            Nu förbereder, som ministern också påpekar, en proposition där
            man föreslår förändringar. Det har förekommit olika siffror -
            900 miljoner kronor, 500
          </note>
          <note xml:id="i-a6904a37755fdb93-0">
            miljoner kronor, och andra ministrar har i olika uttalanden sagt
            att det handlar om några hundra miljoner.
          </note>
          <note xml:id="i-caae2877f5315340-0">
            Visst måste besparingar på flera hundra miljoner kronor påverka
            en grupp på över 6 000 personer. Det vore konstigt annars.
          </note>
          <note xml:id="i-15fdb621d3f43508-0">
            Det förtydligande regelsystem som ministern hänvisar till i sitt
            interpellationssvar oroar mig. Innebär det att rätten att anställa
            sin egen assistent försvinner? Blir det hårdare krav för att kvalificera
            sig till assistansersättning? Blir det en sänkning av assistansersättningen
            per timme? Blir det stopp för personlig assistent i skolan, på
            daghemmet eller i annan daglig verksamhet?
          </note>
          <note xml:id="i-e83e9c48fa994b64-0">
            Visserligen kan man, precis som ministern säger, få sina behov
            av assistans tillgodosedda. Men kan man i socialdemokraternas
            alternativ få den assistent man själv väljer för att få kontinuitet
            i sin assistenthjälp? Är det kommunerna som alltid skall bestämma?
            Är det ordning och reda, styrning och kontroll, som kommer att
            bli honnörsord i stället för valfrihet, självständighet, integritet
            och värdighet?
          </note>
          <note xml:id="i-1702b19afc7e818f-0">
            Jag är alldeles övertygad om att ingen som inte vill ha det eller
            behöver det har assistans. Solidariteten med dem som har stora
            funktionshinder måste också gälla i svåra ekonomiska tider. Tycker
            inte också socialministern det?
          </note>
          <note xml:id="i-e293b0a1f533859e-0">
            Anf. 17 ANNIKA JONSELL (m)
          </note>
          <note xml:id="i-718c6781be1dd01f-0">
            Fru talman! Jag tycker att det är mycket bra att
          </note>
          <note xml:id="i-629591b0faa922c3-0">
            Eva Eriksson har tagit upp den här frågan. Det var som bekant
            en borgerlig moderatledd regering som föreslog reformen. Det är
            en mycket bra reform som ger stöd åt dem som verkligen behöver
            det. Därför vill vi moderater försvara reformen. Jag håller med
            Eva
          </note>
          <note xml:id="i-77ec16ff25e1e965-0">
            Eriksson i hennes oro över vad som nu skall hända.
          </note>
          <note xml:id="i-053017baef217656-0">
            Det är bra att socialministern nu har backat vad gäller att barn
            under 16 år inte skall få rätt till assistansersättning. Socialministern
            har nu deklarerat att de kommer att fortsätta att få det. Men
            backningen skedde på grund av de handikappades organisationer
            verkligen tryckte på och protesterade mot detta.
          </note>
          <note xml:id="i-c38b51d7543de682-0">
            Vad skall nu hända i stället? Det är vad alla undrar. Den socialdemokratiska
            regeringen skall fortfarande spara många hundratals miljoner på
            assistansersättningen och måste nu ge besked om vad som skall
            hända. Är det timersättningen som skall sänkas, med vad det skulle
            innebära, inte minst för de fria alternativen? Är det valfriheten
            att själv välja och anställa assistent som skall beskäras? Jag
            skulle gärna vilja att socialministern redan nu lovar att så inte
            är fallet.
          </note>
          <note xml:id="i-5483fae1cdbec58c-0">
            Jag kan inte förstå varför man, när man i stället t.ex. skulle
            kunna spara pengar genom att införa en extra karensdag för alla
            oss som i sammanhanget har väldigt få och små problem, väljer
            att spara på en grupp som kanske mer än några andra i samhället
            behöver stöd.
          </note>
          <note xml:id="i-c829752117a30c37-0">
            Anf. 18 INGRID SKEPPSTEDT (c)
          </note>
          <note xml:id="i-c7f5f92a7b14cfaf-0">
            Fru talman! Jag vill här ta upp några tankegångar som vi inom
            Centerpartiet har när det gäller assistansersättningen. Som socialministern
            sade var syftet med assistansersättningen, som ingår i handikappreformen
            från den 1 januari 1994, att ge funktionshindrade och personer
            med annat handikapp en bättre livskvalitet. Så har skett, men
            det har visat sig att statens kostnader för reformen blev mycket
            högre än vad man kunnat förutse när den infördes. Det är därför
            rimligt att reformen nu har setts över.
          </note>
          <note xml:id="i-70a497f74af5dcda-0">
            Centerpartiet har ställt sig bakom vissa besparingar som beslutades
            om i samband med regeringens kompletteringsproposition våren 1995.
            Nu har enligt massmedierna socialministern uttalat att besparingen
            kanske inte behöver ske i den omfattning som var tänkt. Från vår
            sida kommer vi i varje fall att se över vilka effektiviseringar
            som är möjliga att göra utan att den enskilde drabbas av avsevärda
            försämringar.
          </note>
          <note xml:id="i-30ddec2dd601b892-0">
            Det förslag som utredningen har lagt fram behöver ses över ytterligare.
            Det kan knappast ses som en samhällsbesparing att flytta över
            kostnader från staten till kommunerna. Det måste gå att finna
            andra konstruktiva lösningar. Centerpartiet är över huvud taget
            tveksamt till att i nuläget lägga ut ytterligare uppgifter på
            kommunerna.
          </note>
          <note xml:id="i-ac33b68787aece16-0">
            Det är med tillfredsställelse vi noterar att socialministern
            avvisar utredningens förslag om att barn under 16 års ålder skall
            undantas rätten till assistansersättning och personlig assistent.
            Rimliga uppväxtvillkor för dessa barn och ungdomar är en del av
            grunden för bättre livskvalitet senare i livet.
          </note>
          <note xml:id="i-e605977839437531-0">
            Till slut vill jag säga att vi avvaktar förslaget i den kommande
            propositionen.
          </note>
          <note xml:id="i-5157fad3d7895d08-0">
            Anf. 19 CHATRINE PÅLSSON (kds)
          </note>
          <note xml:id="i-40e5caa1d5169b90-0">
            Fru talman! Jag vill tillika med övriga talare tacka för att
            den har frågan tagits upp. Den har väckt en hel del oro ute i
            verksamheten, där enskilda människor under en kort tid har känt
            ett människovärde. Det är faktiskt vad det handlar om. Det handlar
            om mänskliga rättigheter som människor känner är på väg att tas
            ifrån dem. Jag har haft förmånen att träffa människor som har
            kunnat börjat studera på ett annat sätt, som har kunnat sköta
            ett arbete, på grund av att de haft denna personliga assistent.
            Det är fantastiskt att få känna det.
          </note>
          <note xml:id="i-055e9e76e1eca3ed-0">
            Det är mycket i svaret som är bra. Många av de frågor som jag
            hade tänkt att ställa är redan ställda.
          </note>
          <note xml:id="i-7126027ebf49bfeb-0">
            Jag skulle vilja ställa en fråga som gäller besparingarna. Det
            är väldigt svårt att göra stora besparingar utan att det drabbar
            enskilda. Har man gjort någon kostnadskalkyl över vad det skulle
            kosta att göra stora besparingar? Det handlar inte om att ta bort
            assistansen - det är ju det inte tal om. Jag har en känsla av
            att vi ibland har svårt att se helheten, att se det kommunicerande
            kärlet och att kostnaderna kommer någon annanstans.
          </note>
          <note xml:id="i-3e4007f7170f83d2-0">
            Jag tycker att det är en mycket viktig fråga när vi har ekonomiskt
            svåra tider. Då måste vi försöka att bilda oss den uppfattningen.
          </note>
          <note xml:id="i-e0e6e3ab8fdc4dc1-0">
            Jag är också mycket glad över att barn under 16 år även fortsättningsvis
            skall kunna få den här möjligheten. En huvudfråga är hur man skall
            driva detta.
          </note>
          <note xml:id="i-2b69b510db64d573-0">
            Kommer det i fortsättningen att finnas möjlighet för kooperativ
            att göra det? Jag har försökt att sätta mig in i ett av kooperativen,
            nämligen STIL-projektet, som jag tycker gör ett föredömligt arbete
            här i Stockholm.
          </note>
          <note xml:id="i-3b2504b1b82b0a26-0">
            Anf. 20 Socialminister INGELA
          </note>
          <note xml:id="i-33c42d1255bc6055-4">
            THALÉN (s)
          </note>
          <note xml:id="i-cf642a91e87718f2-0">
            Fru talman! Jag hoppas att de deltagande riksdagsledamöterna
            ursäktar om jag samlar ihop frågorna litet och inte svarar på
            var och en av dem. Jag tror att vi gemensamt sparar litet tid
            så. Jag svarar på frågorna oavsett vem det är som har ställt dem,
            om jag får uttrycka det så.
          </note>
          <note xml:id="i-9854a9762ead7976-0">
            Möjligheten att anställa en egen assistent kommer inte att försvinna.
            Grunddragen när det gäller möjligheten att arbeta i kooperativ,
            att ta det egna arbetsgivaransvaret osv. kommer också att finnas
            kvar.
          </note>
          <note xml:id="i-5ee8247b644beb06-0">
            Däremot diskuterar vi timersättningen. Vi har inte kommit fram
            till någon nivå på timersättning, men det blir inte den låga timersättning
            som det fanns förslag om i själva utredningen. Utredningen gick
            inte ut på remiss, eftersom vi bedömde att den var litet väl hårdhänt.
            Därför har vi under hand fört diskussioner med företrädare för
            organisationerna för att på det viset få fram ett material som
            skulle vara bättre anpassat till en gemensam uppfattning och därmed
            också skulle kunna vara ett bra material att grunda en proposition
            på.
          </note>
          <note xml:id="i-528c603f6aec26bb-0">
            Propositionen kommer att kunna behandlas under våren. Det betyder
            att den kommer inom några veckor fr.o.m. i dag.
          </note>
          <note xml:id="i-74ce2363bb7a4901-0">
            Sedan är då frågan vad det finns för möjligheter.
          </note>
          <note xml:id="i-790ed3e750427a94-0">
            Flera av riksdagsledamöterna var inne på vilka möjligheter det
            finns att göra besparingar utan att gå in på en individuell försämring,
            dvs. att man går den enskilda personens egna behov för när.
          </note>
          <note xml:id="i-c2dd48807d27fd7b-0">
            Jag kan peka på en sak. Efter två revisioner och genomgångar
            kan vi konstatera att den hopsparad tiden under ett år visar sig
            ligga någonstans mellan
          </note>
          <note xml:id="i-c9d180756ac54d31-0">
            6 % och 8 %. Det är alltså den tid som ligger kvar och som inte
            är använd. Där pågår en diskussion om man möjligen, i stället
            för att kunna spara ihop tid under ett helt år, kan tänka sig
            att göra det under kortare tid och få en tätare prövning. Det
            skall inte vara så att individen inte skall få sina behov tillgodosedda,
            men procentuellt ligger det kanske tid ute som inte används.
          </note>
          <note xml:id="i-7fb7660d9b690414-0">
            Där finns alltså ett besparingsutrymme som har att göra med reformens
            konstruktion och inte med den individuella prövningen. Det tror
            jag är mycket viktigt.
          </note>
          <note xml:id="i-5481c456fec2430c-0">
            Sedan är då frågan om det finns andra besparingar att göra. Det
            är viktigt att hålla en balans mellan vad som är personlig assistans
            över 20 timmar och det som är kommunernas ansvar, dvs. vad skolan,
            barnomsorgen, dagcenterverksamhet och annat skall stå till tjänst
            med. Vi vet att det sociala stöd som finns i grupper och kollektiv
            är mycket bra för den enskilda individen i många sammanhang. I
            andra sammanhang måste den enskilda funktionshindrade även då
            ha personlig assistans.
          </note>
          <note xml:id="i-8aaee9e94f797235-0">
            Jag kommer att förtydliga detta i propositionen.
          </note>
          <note xml:id="i-c49456ee01de47d7-0">
            Det fanns med i den ursprungliga utredningen av propositionen
            men klargjordes inte senare i lagstiftningen. Det kommer att finnas
            möjligheter för ledamöterna att granska detta i anslutning till
            propositionen.
          </note>
          <note xml:id="i-c47d14c93dedc6c3-0">
            Fru talman! Jag får möjlighet att komma tillbaka i ytterligare
            repliker, men avslutningsvis vill jag understryka det jag säger
            i mitt inledande skriftliga svar, nämligen att det finns en enig
            riksdag bakom detta och att det finns ett mycket starkt försvar
            inom regeringen för detta. Med tanke på kostnadsutvecklingen som
            hade sin grund i en för lågt budgeterad prognos är det ändå viktigt
            för en regering att känna ansvar för den framtida kostnadsutvecklingen.
            Därmed skall vi också kunna bygga in en kostnadskontroll i en
            kommande propositionen som, och det vill jag understryka, säkrar
            den här reformen för framtiden. Det är mitt syfte med den diskussion
            som pågår nu.
          </note>
          <note xml:id="i-e6ce64417f56c33c-0">
            Anf. 21 EVA ERIKSSON (fp)
          </note>
          <note xml:id="i-1831724398f5a786-0">
            Fru talman! Det gläder mig att lyssna till socialministern. Det
            finns ett djupt engagemang i de här frågorna. Därför tycker jag
            att den spontana fråga man kan ställa är varför man över huvud
            taget skall spara i den här reformen.
          </note>
          <note xml:id="i-e277b97b16b4d4a9-0">
            När ministern föredrar vad man kommer att titta på handlar det
            egentligen inte om dessa pengar. Jag får uppfattningen att det
            mer handlar om att man skall fördela ansvaret mellan två huvudmän
            på ett helt annat sätt än vad som sker i det regelsystem som finns
            för reformen. Det är riktigt att det också diskuterades inför
            beslutet, men man kom fram till att det skulle vara ett statligt
            stöd som garanterades alla och att kommunernas kostnader för de
            specifika och stora insatser som måste göras skulle betalas av
            den statliga myndigheten. Man sade att detta var ett övergripande
            behov som en liten grupp människor hade.
          </note>
          <note xml:id="i-03d4c007e9720b52-0">
            Detta oroar mig. När vi började med hela handikappolitikens förändring
            på 80-talet, med allt det habiliteringsarbete som gjordes, med
            integreringen av svårt handikappade barn i skolan och med förändringen
            i särskolan, var ju just det stora problemet att kostnaderna blev
            stora och att man var utlämnad till kommunernas omdöme för att
            man skulle få detta eller inte. Den här reformen skulle ju göra
            att de allra svårast funktionshandikappade människorna skulle
            få en likvärdig bedömning av sina behov. Detta oroar mig verkligen.
          </note>
          <note xml:id="i-b4cfe3b75db839a4-0">
            Men som ministern säger kommer det att finnas tillfälle till
            att ta ställning till detta när förslaget till reformen läggs
            fram. Ministern säger ju att det kommer att komma här under våren.
          </note>
          <note xml:id="i-977cd9367c7e9708-0">
            Det är riktigt att detta var underfinansierat. Utredningen visar
            ju också att man hade beräknat att genomsnittet skulle vara ungefär
            40 timmar, och det blev ungefär 68 timmar. Vi i Folkpartiet drar
            inte den slutsatsen att skillnaden skulle bero på att vi inte
            visste hur stort behovet var. Det visade sig att det fanns ett
            stort uppdämt behov som den borgerliga regeringen inte kunde förutse.
            Den kunde uppenbarligen inte de som var med i debatten här i kammaren
            heller. Men det är för oss i Folkpartiet ingen anledning till
            att börja skära i den här timersättningen.
          </note>
          <note xml:id="i-285e9a8a96bf7791-0">
            Det visar att det finns ett stort behov av personliga assistenter
            för funktionshindrade. Vi tycker att det är oacceptabelt att man
            skall börja skära i det här stödet.
          </note>
          <note xml:id="i-bb82fa67677993e4-0">
            Skall man göra dessa besparingar bör det ske någon annanstans.
          </note>
          <note xml:id="i-68352bf04f6ddc93-0">
            Låt mig sedan kommentera litet grand av det som ministern pekar
            på, nämligen att det finns timmar som inte utnyttjas. Det är en
            samordningsfråga och en bedömningsfråga för de myndigheter som
            bedömer behovet av assistans. Jag kan hålla med om att det säkerligen
            finns mycket att göra ute på försäkringskassorna i samarbete med
            handikapporganisationerna, kollektiven, kooperativen och den kommunala
            socialtjänstens tjänstemän som handlägger ärendena. Det är ju
            trots allt så att 80 % av assistenterna i dag är anställda av
            kommunerna och 20 % är anställda av kooperativ eller sammanslutningar
            av olika slag.
          </note>
          <note xml:id="i-412d69bbc9b72db0-0">
            Jag vill återigen ställa frågan om vad det finns för anledning
            att göra besparingar för en grupp på 6 000
          </note>
          <note xml:id="i-ed80b137da865d01-0">
            personer när vi egentligen är eniga om att den här reformen är
            viktig och att den måste finnas kvar. Är det inte bättre att regeringen
            funderar över hur man skall hitta effektiviseringar och samarbetsformer
            ute i de myndigheter som handlägger ärendena? Det är ju egentligen
            där problemen finns.
          </note>
          <note xml:id="i-90bdff0f8fbbf51a-0">
            Anf. 22 ANNIKA JONSELL (m)
          </note>
          <note xml:id="i-f334af2744d65f22-0">
            Fru talman! Jag vill bara kort beröra det socialministern säger
            om att man överväger att sänka timersättningen. Timersättningen
            berör faktiskt också valfriheten och möjligheten att använda sig
            av enskilda alternativ.
          </note>
          <note xml:id="i-4bd8dc1e08249aa2-0">
            När det gäller kommunalt anställda assistenter är förhållandet
            sådant att om det uppkommer oförutsedda utgifter, t.ex. genom
            att den handikappade kommer in på sjukhus där man inte har rätt
            att ha med sig en assistent eller t.o.m. går bort och assistenten
            inte arbetar en period, kan en kommun klara av de kostnaderna
            på annat sätt. Men ett brukarkooperativ måste drivas enligt företagsekonomiska
            principer och måste kunna ta oförutsedda utgifter som uppkommer
            t.ex. på grund av ett sådant fall som jag nyss nämnde, nämligen
            att man under en tid inte får in ersättningen för en brukare som
            inte har rätt till ersättning under den perioden.
          </note>
          <note xml:id="i-11cb096f525a35b7-0">
            Rent indirekt berör även en sänkning av ersättningen valfriheten
            som är så oerhört viktig.
          </note>
          <note xml:id="i-d878016abf00fcb1-0">
            Anf. 23 INGRID SKEPPSTEDT (c)
          </note>
          <note xml:id="i-89a4c5aa6355d3e2-0">
            Fru talman! Jag instämmer i att det här är en bra reform, men
            jag tycker också att det är nödvändigt att göra en utvärdering.
            De nya reglerna har ju funnits så kort tid, och när något nytt
            sätts i sjön behöver det ju ses över efter ett tag. Jag tror att
            mycket går att göra annorlunda, t.ex. vad gäller samarbetet mellan
            kommun, försäkringskassa och staten. Detta skall vi se över. Det
            tycker jag är viktigt.
          </note>
          <note xml:id="i-d7887132e116a5d7-0">
            Jag vill också tacka för att den här interpellationen blev ställd
            och att vi har fått den här debatten. Jag vet att många handikappade
            är väldigt oroliga för vad som skall komma i propositionen. Nu
            har vi ändå kunnat lugna dem till en del - vi får se sedan hurdana
            skrivningarna blir.
          </note>
          <note xml:id="i-9b3bbf45e2bc8d9e-0">
            Anf. 24 Socialminister INGELA
          </note>
          <note xml:id="i-33c42d1255bc6055-5">
            THALÉN (s)
          </note>
          <note xml:id="i-b189fdac7315961f-0">
            Fru talman! Eva Eriksson frågar: Varför skall man spara? Jag
            vill i stället för att tala om att spara säga att vi måste få
            en kostnadskontroll över reformen. Syftet är inte att åsamka reformen
            någon skada eller att skada de enskilda individer som har ett
            stort behov av stöd, vilket kan tillgodoses genom reformen. Vi
            är helt eniga om den här viktiga reformen, och vi understryker
            det också ganska ofta därför att det är viktigt för andra att
            förstå att riksdagen är enig på den här punkten.
          </note>
          <note xml:id="i-389876aabcd02079-0">
            Kostnadskontrollen är enligt min uppfattning oerhört väsentlig
            för att säkra reformens framtid. Då är det viktigt på vilket sätt
            man förtydligar lagtexten, så att det är lätt att göra bedömningar
            ute på försäkringskassorna och att man är tydlig när det gäller
            formuleringar, så att det inte skapas onödig förvirring när det
            gäller bedömningar. Också den typen av kostnadskontroll är i praktiken
            besparingar, eftersom man är noga med kostnaderna. Jag gav ett
            exempel på detta, nämligen den tid då assistenten inte används
            fullt ut. Enligt min uppfattning kan vi i de fallen vara något
            snävare i tidsaspekten än vad vi har varit hittills.
          </note>
          <note xml:id="i-4486f21f39b2ed9a-0">
            Jag vill korrigera Eva Eriksson på en punkt, även om detta kanske
            inte är så väsentligt nu, så här i historiens ljus. Det fanns
            nog en hel del kunskaper om att man borde ha haft 68 och inte
            40 timmar. Varför man i stället gick fram med 40 timmar vet jag
            inte. Vad jag kan konstatera är att antalet personer som berörs
            av reformen, dvs. 7 000, står sig, att antalet timmar blev
          </note>
          <note xml:id="i-b46d69b3ffc93c46-0">
            40 och att kunskapen om 68 nog fanns redan från början.
          </note>
          <note xml:id="i-59e820aa633f54d2-0">
            Till Annika Jonsell vill jag säga följande: Bakom förslaget om
            att göra en besparing på timersättningen ligger mycket noggranna
            riksrevisionsgranskningar.
          </note>
          <note xml:id="i-5c60e8476fe391ac-0">
            Det är inte fråga om några lösryckta analyser, utan det är granskningar
            av utbildningsbehov, av uppehållslönekostnader och precis det
            som Annika Jonsell lyfter fram, nämligen att man framför allt
            i de minsta kollektiven har få att fördela kostnaderna på. Ett
            av kollektiven som jag vet har väldigt stora kostnader är
          </note>
          <note xml:id="i-c5ab648db3d835f3-0">
            JAG, som ju har ett alldeles speciellt arbetsledarbehov, något
            som gör att man får litet större kostnader än övriga kooperativ
            eller kollektiv.
          </note>
          <note xml:id="i-75e68eaeb7c6e1c6-0">
            Också de synpunkter som har förts fram i den här debatten finns
            med i våra diskussioner inför det slutliga propositionsskrivandet.
            Jag vill ännu en gång understryka att det är omsorgen om reformen
            och dess säkerställande som gör att vi tittar på möjligheten att
            genomföra effektiviseringar och andra förändringar och lagförtydliganden,
            som i förlängningen innebär besparingar i reformen.
          </note>
          <note xml:id="i-059037f2fecf021d-0">
            Anf. 25 EVA ERIKSSON (fp)
          </note>
          <note xml:id="i-9f1d213d3a15253e-0">
            Fru talman! Jag vill återigen understryka att det är intressant
            att se vad debatten nu handlar om. Hade vi haft ett annat ingångsläge
            i diskussionen och talat om effektiviseringar i reformen i stället
            för att säga att det skulle genomföras besparingar på 1 miljard
            kronor hade kanske diskussionen förts på en annan nivå. Det kan
            väl också hända att regeringen har slagit till reträtt inför den
            proteststorm som ägt rum under den här tiden, med bl.a. demonstrationer
            utanför Socialdepartementet.
          </note>
          <note xml:id="i-0095735f791a15f8-0">
            Jag har en liten kommentar till vad socialministern sade om 40
            eller 68 timmar. En poet skrev en gång att kort minne är den bästa
            tillgången i politiken, och det kanske man skulle kunna säga om
            den här frågan.
          </note>
          <note xml:id="i-3288fc03e9329d20-0">
            Jag vill återkomma till en punkt som jag tycker är litet oklar,
            även om jag kommer att kunna läsa om detta i propositionen inom
            kort. Är det så att barn under 16 år skall kunna välja sin egen
            assistent även i skolan, inom fritidsverksamheten och annan daglig
            verksamhet, eller kommer kommunen att ta över ansvaret för assistenten
            på det området?
          </note>
          <note xml:id="i-7b9a2b5724d2c034-0">
            Anf. 26 Socialminister INGELA
          </note>
          <note xml:id="i-33c42d1255bc6055-6">
            THALÉN (s)
          </note>
          <note xml:id="i-17ad3622203d3b9c-0">
            Fru talman! Eva Eriksson! På en punkt visade analysen av behovet
            av att hålla igen kostnaderna att det inte var möjligt att göra
            så stora besparingar, eftersom effekten av de besparingarna skulle
            gå den enskilde individen för när på ett sätt som inte var rimligt.
            Av det skälet, dvs. på grund av att de gick så direkt inpå den
            enskilde individen, kunde en del av förslagen ganska snabbt så
            att säga strykas undan.
          </note>
          <note xml:id="i-05b27daa92b66b93-0">
            Detta ville vi inte. Vi är alltså överens på den punkten.
          </note>
          <note xml:id="i-484476312be3f3c8-0">
            Sedan skall jag säga något väldigt kort om barn under 16 år.
            I fråga om den omvårdnad och omsorg som finns på barnstuga, förskola,
            i skolan och kanske inom dagcenterverksamhet för litet äldre utgår
            vi från att resurspersoner i första hand skall användas om sådana
            finns inom verksamheten. De barn som har särskilda behov, prövade
            enligt bestämmelserna om personlig assistans, och som av kommunikationsskäl
            eller på grund av sjukdom bedöms behöva personlig assistans får
            ta med sig sin personliga assistent i de vardagssituationer som
            förskola eller skola innebär.
          </note>
          <note xml:id="i-8f73b9493a30cc3e-0">
            Det blir alltså inte fråga om någon ändring i det fallet. Det
            finns heller ingen anledning att göra någon ändring vad gäller
            huvudmannaskapet för det enskilda barnet. Riksdagen har gjort
            några förtydliganden förra året, och dessa får naturligtvis ligga
            kvar i propositionen.
          </note>
          <note xml:id="i-10b251f284602748-2">
            Överläggningen var härmed avslutad.
          </note>
          <note xml:id="i-a0c5d66d7154add7-0">
            7 § Svar på interpellation 1995/96:81 om mammografiscreening
          </note>
          <note xml:id="i-435507204b395fbe-0">
            Anf. 27 Socialminister INGELA
          </note>
          <note xml:id="i-33c42d1255bc6055-7">
            THALÉN (s)
          </note>
          <note xml:id="i-659056984ad02e37-0">
            Fru talman! Chatrine Pålsson har frågat mig om några beräkningar
            gjorts om vilka effekter en nedläggning av allmän mammografiscreening
            skulle få såväl ekonomiskt som medicinskt. Vidare har hon frågat
            om jag har för avsikt att vidta åtgärder dels för att Socialstyrelsens
            allmänna råd om allmän mammografiscreening skall följas, dels
            för att kvinnor även fortsättningsvis skall få tillgång till sådan
            screening.
          </note>
          <note xml:id="i-a5194981190e73f2-0">
            Frågorna ställs mot bakgrund av den senaste tidens diskussioner
            om värdet av allmän mammograficreening.
          </note>
          <note xml:id="i-5a604bc9a11181b3-0">
            Socialstyrelsen utfärdade år 1986 allmänna råd om hälsokontroll
            med mammografi för tidig upptäckt av bröstcancer hos symtomfria
            kvinnor. Två år senare bedrevs verksamhet i 15 av landets 26 landsting
          </note>
          <note xml:id="i-f5829f9b30486e72-0">
            (landstingen och de tre landstingsfria kommunerna)
          </note>
          <note xml:id="i-7342ac7d316ed3f3-0">
            och år 1994 i 23 landsting. Gotlands kommun, Jämtlands och Västerbottens
            läns landsting hade då ännu inte påbörjat sådan verksamhet. I
            Gotlands kommun och numera även i Älvsborgs läns landsting bedrivs
            ingen allmän hälsokontroll med mammografi.
          </note>
          <note xml:id="i-1ed042915eac1445-0">
            I detta sammanhang vill jag också nämna att klinisk mammografi
            etablerades i alla landsting och landstingsfria kommuner under
            1970-talet. Klinisk mammografi är den gängse beteckningen för
            en undersökning som inte ingår i ett program för hälsokontroll
            av besvärsfria kvinnor. Vid klinisk mammografi är det oftast kvinnan
            själv som söker läkare på grund av symtom eller oro.
          </note>
          <note xml:id="i-dc56057f2285832a-0">
            Under år 1992 utfördes klinisk mammografi vid
          </note>
          <note xml:id="i-0344edcd2562312f-0">
            61 landstingsdrivna sjukhus och vid 12 privata vårdinrättningar.
            Mellan åren 1988 och 1992 minskade omfattningen av klinisk mammografi
            med 8 % till att omfatta knappt 121 800 kvinnor. Ungefär hälften
            av dessa kvinnor beräknas vara yngre eller äldre än de kvinnor
            som omfattas av hälsokontrollerna. Uppgiften är dock osäker. Till
            följd av begränsningar i dataregistreringen baseras den nämligen
            på mindre än hälften av den kliniska mammografiverksamhetens volym.
          </note>
          <note xml:id="i-566f89be5c76fade-0">
            Den kraftiga utbyggnaden av hälsokontroller med mammografi har
            under den senaste tioårsperioden lett till att Sverige har en
            tätposition i världen i detta avseende. Det sammanlagda antalet
            mammografiundersökningar, dvs. hälsoundersökningar och klinisk
            mammografi, ökade med 55 % mellan åren 1988 och
          </note>
          <note xml:id="i-b245366200a74bf7-0">
            1992. Varje år undersöks därmed ca 600 000 kvinnor.
          </note>
          <note xml:id="i-e10b4da53611490b-0">
            Var femte inbjuden avstår från screening. Deltagandet i landstingsdriven
            verksamhet är lägst i storstäderna, där också privata enheter
            bedriver verksamhet.
          </note>
          <note xml:id="i-97392c24520cbe45-0">
            Vid alla hälsokontroller av besvärsfria människor måste det finnas
            starka krav på kvalitet och ständig värdering av om effekterna
            av hälsokontrollerna uppväger nackdelarna. Därför är kvalitetssäkring
            av screeningverksamheten av största betydelse. Socialstyrelsen
            har också successivt följt utvecklingen av mammografiscreeningen.
            Många andra intressenter, såväl i
          </note>
          <note xml:id="i-6c7d747aadb505d0-0">
            Sverige som i andra länder, har gjort uppföljnings- och utvärderingsstudier.
            Vissa av dem har varit inriktade på att väga kostnaden mot nyttoeffekten.
          </note>
          <note xml:id="i-732b4083f7877d04-0">
            Även i Sverige har sådana undersökningar gjorts, t.ex.
          </note>
          <note xml:id="i-99ce1d8f0b6ddfb7-0">
            av Spri. Däremot saknas uppgifter om vilka effekter en nedläggning
            av allmän mammografiscreening skulle få i medicinskt och ekonomiskt
            hänseende.
          </note>
          <note xml:id="i-1a6307bcbd52b181-0">
            Detta kan möjligen bero på att screeningverksamheten hittills
            i huvudsak varit inriktad på utbyggnad och inte på avveckling.
          </note>
          <note xml:id="i-a7c9e8866d1acbd1-0">
            Under hela den tid hälsokontroller genomförts har frågan om effekten
            av mammografiscreening som hälsoundersökningsinstrument diskuterats.
            Å en sidan innebär undersökningarna en tidigarelagd diagnos och
            därmed möjligheter till bot och en mer skonsam behandling. Å den
            andra innebär undersökningarna för många kvinnor en ökad oro.
            När fynden är oklara följer ett antal undersökningar och ibland
            kirurgiska ingrepp för vad som sedan kan visa sig vara godartade
            förändringar. Studier av den svenska mammografiscreeningen har
            visat att i genomsnitt 2,9 % av de undersökta kvinnorna numera
            kallas till kompletterande undersökning, dvs. knappt tre av hundra
            eller ca
          </note>
          <note xml:id="i-fa2ab70a39cb4ecf-0">
            23 000 kvinnor från den senast studerade screeningomgången. Av
            dessa fick sedan ca 10 % procent,
          </note>
          <note xml:id="i-89517f1cafbfdfd8-0">
            2 300 kvinnor, diagnosen cancer. Detta kan också uttryckas på
            så sätt att nio av tio närmare undersökta kvinnor friades från
            misstanken om cancer.
          </note>
          <note xml:id="i-e2fe00612653545f-0">
            Ändamålet med hälsokontroller med mammografi är alltså att upptäcka
            bröstcancer i tidigt skede så att behandlingen kan bli mer skonsam
            och framgångsrik.
          </note>
          <note xml:id="i-f81fe42bc20065e2-0">
            Men hälsokontrollen är ingen garanti för hälsa. Hos vissa av
            de undersökta kvinnorna kan tumör finnas som inte kan påvisas.
            Dessa kvinnor kan felaktigt få uppfattningen att de med visshet
            är utan tumör. De och deras läkare kan därmed bli mindre uppmärksamma
            på förändringar i brösten och diagnosen av sjukdomen därmed fördröjd.
            Ur medicinsk synpunkt är detta, de s.k. falskt negativa, ett allvarligt
            problem som ställer krav på fullödig information till de undersökta
            kvinnorna. Jag vill i detta sammanhang framhålla vikten av att
            alla kvinnor som upplever eller befarar förändringar i brösten
            utan dröjsmål får tid hos läkare för undersökning, dvs. även de
            som relativt nyligen genomgått en hälsokontroll med mammografi.
          </note>
          <note xml:id="i-51269a6ccb959a7a-0">
            Effekten av hälsokontroll med mammografi för kvinnor under 50
            år har inte kunnat fastställas. Den
          </note>
          <note xml:id="i-6d8c3228ef97a350-0">
            22-23 mars 1996 kommer en internationell konferens om det medicinska
            värdet av mammografi som hälsoundersökningsinstrument att äga
            rum i Falun. Konferensens huvudsakliga syfte är att värdera nyttan
            av sådana hälsoundersökningar för kvinnor i yngre åldrar. Konferensen
            kommer att utgöra ett av underlagen för Socialstyrelsen i dess
            arbete med att se över innehållet i sina allmänna råd; Mammografiscreening
            -
          </note>
          <note xml:id="i-01b581b8c5cfbc5d-0">
            hälsokontroll för tidig upptäckt av bröstcancer (AR
          </note>
          <note xml:id="i-b191237c74a6d85a-0">
            1986:3), Mammografiscreening - uppföljning och kvalitetssäkring
            (AR 1990:3) och Morfologisk diagnostik av bröstcancer - principer
            och kvalitetssäkring (AR 1993:3).
          </note>
          <note xml:id="i-e878ba04ee8e1eca-0">
            Frågan om mammografi som hälsoundersökningsinstrument är alltså
            omdiskuterad. För kvinnor i åldrarna 50-69 år har effekter i form
            av minskad dödlighet påvisats, men framstegen har varit relativt
            måttliga och för många kvinnor har sjukdomsförloppet inte påverkats.
          </note>
          <note xml:id="i-190398168b870b08-0">
            Om effekterna av screeningverksamhet står i rimlig proportion
            till såväl de kostnader som är förknippade med sådan verksamhet
            som de samlade hälso- och sjukvårdsbehoven hos befolkningen är
            i första hand en uppgift för sjukvårdshuvudmännen att avgöra.
            Staten har en viktig uppgift att förse huvudmännen med kunskapsunderlag
            baserat på tillsynsverksamhet, utvärdering, forsknings- och utvecklingsarbete.
          </note>
          <note xml:id="i-5ff4c22d2ad554f9-0">
            Regeringen har mot bakgrund av vad jag här anfört inte för avsikt
            att vidta några egna åtgärder. Vad som redan pågår i Socialstyrelsens
            regi torde bidra till att ge sjukvårdshuvudmännen ett så bra beslutsunderlag
            och så god vägledning som möjligt i deras strävanden att med begränsade
            resurser erbjuda sina invånare en god hälso- och sjukvård.
          </note>
          <note xml:id="i-53a9780c3005290c-0">
            Avslutningsvis vill jag framhålla att Socialstyrelsens allmänna
            råd om mammografiscreening, enligt min mening, fått gott gensvar
            och genomslag hos sjukvårdshuvudmännen. Jag har därför goda förhoppningar
            att huvudmännen kommer att ta till sig ny kunskap grundad på erfarenhet
            och det ytterligare vetenskapliga underlag som kan komma att presenteras
            i omarbetade allmänna råd.
          </note>
          <note xml:id="i-ee7712619e3f8fd9-0">
            Anf. 28 CHATRINE PÅLSSON (kds)
          </note>
          <note xml:id="i-6192f0e84a72ec13-0">
            Fru talman! Jag vill börja med att tacka Ingela
          </note>
          <note xml:id="i-5792d91ecaae4f7f-0">
            Thalén för det långa och i många stycken genomarbetade svaret.
          </note>
          <note xml:id="i-f7a79e6be255f785-0">
            Bröstcancer är en oerhört vanlig sjukdom hos kvinnor. Jag har
            sett beräkningar på att man befarar att var sjunde eller var åttonde
            kvinna kommer att drabbas av bröstcancer. Det har gjorts litet
            olika beräkningar i olika delar av landet. Jag vet inte varför
            man kommit fram till olika slutsatser, men siffrorna är ungefär
            de som jag nämnde.
          </note>
          <note xml:id="i-9805c4bfa1fe06b5-0">
            De bröstcancertumörer som är mindre än 15 mm är mycket svåra
            att känna med handen. Vad betyder det? Jo, det betyder att man
            måste använda någon annan metod för att upptäcka tumörerna. Man
            vet också att om en cancertumörer som är 10 mm upptäcks, är chansen
            90 % för att vederbörande botas genom att tumören tas bort. Men
            om den har vuxit till en storlek som är större än 20 mm är procenttalet
            bara
          </note>
          <note xml:id="i-30eba37db66ea57a-0">
            50 % och chansen till överlevnad fem år. Detta är ett viktigt
            underlag för ställningstaganden över huvud taget.
          </note>
          <note xml:id="i-16ecdd42cfc2f9b5-0">
            Jag vill också litet grand kommentera socialministerns svar att
            man gjort relativt måttliga framsteg.
          </note>
          <note xml:id="i-ee9137d1ada686e9-0">
            Under många år gjordes en undersökning, där resultaten från olika
            mammografiundersökningar samlades. I
          </note>
          <note xml:id="i-ecf73221cb2662f7-0">
            den ansedda tidskriften Lancet presenterades resultatet 1993.
            Det visade sig att 29 % färre kvinnor i åldrarna 50-69 år dött
            i bröstcancer i de undersökta grupperna som var mammografiscreenade.
            Detta är faktiskt världens största mammografistudie.
          </note>
          <note xml:id="i-4d8db728cd984ba5-0">
            Fru talman! Jag tycker inte att de framgångar som har gjorts
            är relativt måttliga. Det är totalt sett mycket stora framgångar.
            Jag tycker att varje kvinna som kan räddas till livet är en framgång.
            Jag är oerhört rädd för att man i det läge som råder i landstingen
            i dag, då man skall försöka hitta besparingsposter, lägger ned
            mammografiverksamheten.
          </note>
          <note xml:id="i-e9f277bbebeb78d5-0">
            Anledningen till att jag har ställt interpellationen är att det
            finns en rädsla hos mig för att det skall sändas ut olika signaler
            från de verksamma i vården.
          </note>
          <note xml:id="i-e4d0b2ee432f474c-0">
            Därför tror jag att det är väldigt viktigt att vi försöker lyfta
            fram denna fråga som en självklar fråga för att förebygga kvinnors
            för tidiga död.
          </note>
          <note xml:id="i-d85a48a568677afd-0">
            Jag vill också fråga socialministern om hon anser att det i dag
            är förenligt med Socialstyrelsens råd att lägga ned pågående pågående
            screeningverksamhet för kvinnor i åldrarna 50-69 år.
          </note>
          <note xml:id="i-254adc22820436b2-0">
            Fru talman! Jag nöjer mig med detta så länge och återkommer i
            ett senare inlägg.
          </note>
          <note xml:id="i-876e3a32cabdc155-0">
            Anf. 29 BARBRO WESTERHOLM (fp)
          </note>
          <note xml:id="i-cea94bae0b0e923b-0">
            Fru talman! Jag får tacka socialministern för detta svar och
            för det frågesvar som jag fick för ett par veckor sedan.
          </note>
          <note xml:id="i-dd51d7dc15d74638-0">
            Den 15 februari 1985 var en stor dag för Sveriges kvinnor men
            också för världens kvinnor. Då presenterades nämligen den första
            riktigt bra genomförda vetenskapliga undersökningen av värdet
            av tidig upptäckt av bröstcancer med hjälp av mammografi. Resultaten
            ledde till att Socialstyrelsen 1986 kom med sina allmänna råd
            och att landstingen därefter successivt har följt råden.
          </note>
          <note xml:id="i-6a2422dc53d3aaf0-0">
            Men screeningverksamheten har inte varit okontroversiell. Om
            man ser på vilka som deltar i debatten, finner man att det främst
            är män som debatterar och ifrågasätter.
          </note>
          <note xml:id="i-47276cfe493f30eb-0">
            Det innebär inte att kvinnor inte försöker ta sig in i debatten.
            Det antal artiklar som jag har skrivit, och som har refuserats
            i dagspressen för att man inte har plats att ta upp frågan om
            mammografi, är ansenligt.
          </note>
          <note xml:id="i-3c23236d60a9e03b-0">
            Ifrågasättandet av mammografi är förvånande. Det finns knappast
            någon annan befolkningsinriktad åtgärd som studerats så ingående
            som mammografi, och resultaten har varit övertygande goda. Därför
            är jag förvånad över att socialministern säger att framstegen
            har varit relativt måttliga, och att sjukdomsförloppet för många
            kvinnor inte påverkats.
          </note>
          <note xml:id="i-afd8fae7624b282f-0">
            För vad visar studierna? Jo, de senaste studierna visar på en
            fyrtioprocentig minskning av dödligheten bland kvinnor över 50
            år. Staffan Cederblom, som har analyserat siffrorna, har presenterat
            det så här: 18-20
          </note>
          <note xml:id="i-936bddc2fd3c2a18-0">
            kvinnor per 10 000 som deltar i regelbunden screening räddas
            till livet. Kostnaden för att rädda dessa kvinnors liv uppgår
            till 9,4 miljoner kronor. Han har vidare räknat ut att om man
            inte mammograferade, och här är svaret på Chatrine Pålssons fråga,
            skulle dessa fall i stället kosta 12,6 miljoner kronor i vård
            och behandling - lidandet och det faktum att de avlider oräknat.
          </note>
          <note xml:id="i-3bae4fa0474642f2-0">
            Socialministern tar också, som många andra -
          </note>
          <note xml:id="i-57bb95477cd7a14b-0">
            framför allt män - har gjort, upp detta med den oro som man kan
            känna när man går och väntar på mammografisvaret. Givetvis kan
            man bli oroad, liksom man kan bli det av att bli kallad till en
            ny undersökning. Men lättnaden blir ju desto större om det visar
            sig att det inte rör sig om något farligt. Den trygghet som finns
            i att det upptäcks tidigt om det är något, tycker jag bör vägas
            in i vågskålen till förmån för mammografin.
          </note>
          <note xml:id="i-fa35498306f8939d-0">
            Jag vill inte förneka att det kan finnas kvinnor som får kristillstånd
            i det här sammanhanget, men då måste hälso- och sjukvården ställa
            upp.
          </note>
          <note xml:id="i-322bb241a54c780f-0">
            Jag är alltså förvånad över att det sägs vara ett måttligt framsteg
            att rädda ungefär 700 kvinnor per år från att dö i bröstcancer.
            Sedan vill jag instämma i vad socialministern säger om hur viktigt
            det är att kvinnor inte invaggas i falsk säkerhet. Man måste fortsätta
            att undersöka sina bröst genom att känna på dem regelbundet, och
            skulle man upptäcka något oväntat mellan mammografiintervallen,
            bör man kontrollera saken.
          </note>
          <note xml:id="i-be5a1ce36de09bea-0">
            Anf. 30 MARGARETA E
          </note>
          <note xml:id="i-cbe13bcfe82b5c11-0">
            NORDENVALL (m)
          </note>
          <note xml:id="i-afe24954073e8473-0">
            Fru talman! Bröstcancer är den vanligaste cancersjukdomen hos
            kvinnor. Ungefär var sjätte eller var sjunde kvinna drabbas i
            dag av bröstcancer. Om sjukdomen upptäcks i tid är prognosen god,
            och ju tidigare den upptäcks desto större är möjligheten till
            bröstbevarande kirurgi, något som är oerhört väsentligt för många
            kvinnors självkänsla.
          </note>
          <note xml:id="i-018f514ac44f7639-0">
            Bröstcancern ökar kontinuerligt. Mammografiscreeningen, som infördes
            1986, har bidragit till att bröstcancer kan upptäckas tidigare
            och till att prognoserna har blivit betydligt bättre än förr.
            Som Chatrine
          </note>
          <note xml:id="i-715f8732392f6136-0">
            Pålsson nämnde visar resultatet av en svensk screeningstudie
            gällande 280 000 kvinnor, som publicerats i Lancet, att dödligheten
            i bröstcancer för kvinnor i åldern 50-69 år har minskat med ca
            30 %.
          </note>
          <note xml:id="i-67cd52209380f538-0">
            Tidig upptäckt ger bättre prognos. Mammografistudier världen
            över har visat av värdet av denna screening är störst just hos
            kvinnor över 50 år. Hos yngre kvinnor är det däremot svårt att
            göra en korrekt bedömning. Man tror att det finns ett värde i
            att göra screening, men det är betydligt svårare att utvärdera
            detta vetenskapligt. Risken för falskt positiva eller svårbedömda
            röntgenbilder är stor, eftersom kvinnorna har tätare bröstvävnad
            i den åldern.
          </note>
          <note xml:id="i-5c16b0f3819a0ca3-0">
            Under senare år har allt fler kvinnor erhållit hormonbehandling
            i klimakteriet. Behandling med hormoner i denna ålder är inte
            kontroversiell i dag. Det har visats att dödligheten i hjärt-
            och kärlsjukdomar klart minskar med denna behandling. Den risk
            som däremot i dag diskuteras är att en långvarig hormonbehandling,
            vi talar om ca tio års behandling, möjligen kan öka risken för
            bröstcancer. Detta innebär att hormonbehandling i dag förutsätter
            regelbunden bröstkontroll och regelbunden mammografi.
          </note>
          <note xml:id="i-aeb406766c59c363-0">
            Vi vet att mammografiscreening ger mindre röntgenstrålning än
            vanlig klinisk mammografi. Dessutom är den tre gånger billigare.
            Med en räkneoperation som man då skulle kunna göra utifrån socialministerns
            svar, inser man ganska snabbt att det inte på kort sikt blir någon
            större besparing att minska screeningen.
          </note>
          <note xml:id="i-6c70950c47d56861-0">
            Fru talman! Sammanfattningsvis kan sägas att värdet av mammografiscreening
            bland kvinnor över
          </note>
          <note xml:id="i-2f8a4fe440874062-0">
            50 år inte kan ifrågasättas. Det är därför beklagligt att flera
            landsting nu har skurit ned denna verksamhet.
          </note>
          <note xml:id="i-a41f7437c2525ffd-0">
            Om landstingen slutar med screening kommer - som jag nämnde -
            ett allt större antal kvinnor ändå, på grund av hormonbehandling,
            att genomgå mammografi. Men det kommer att bli en dyrare mammografi.
          </note>
          <note xml:id="i-02881e9585906a13-0">
            Det ekonomiska incitamentet att sluta screena saknas således
            både på kort och på långt sikt.
          </note>
          <note xml:id="i-91df55962c3e4711-0">
            Det finns en tveksamhet i interpellationssvaret som jag inte
            tycker är tillfredsställande. Jag tycker att denna fråga är otroligt
            viktig för kvinnors hälsa. Därför tycker jag att det vore önskvärt
            att socialministern på ett klart och tydligt sätt tog ställning
            i denna fråga.
          </note>
          <note xml:id="i-265bf8ea93c08d9d-0">
            Anf. 31 Socialminister INGELA
          </note>
          <note xml:id="i-33c42d1255bc6055-8">
            THALÉN (s)
          </note>
          <note xml:id="i-d72623263a7199eb-0">
            Fru talman! Jag har i grunden ingen annan uppfattning än den
            som har framförts här när det gäller värdet av mammografiscreening.
            Frågeställningen handlade dock om huruvida det finns några effekter
            av en nedläggning av mammografiscreening och om huruvida jag avser
            att vidta några åtgärder för att anvisningarna skall följas. Dessutom
            handlade det om huruvida jag avser att vidta några åtgärder för
            att kvinnor fortsättningsvis skall få tillgång till allmän mammografiscreening.
          </note>
          <note xml:id="i-010dfd8b7a695dbe-0">
            Svaret är baserat på, och är en redovisning av, den kunskap som
            finns. Jag kan förstå den oro som måste lyftas fram när kunskapen
            och de vetenskapliga analyserna stöter emot varandra. Jag tycker
            att Barbro
          </note>
          <note xml:id="i-8b50b6b52211c364-0">
            Westerholm var väldigt tydlig när hon sade att det handlar om
            kvinnors och mäns olika syn på denna del av hälso- och sjukvården.
            Det kanske är rätt typiskt att det är fyra kvinnor som debatterar
            detta i riksdagen, och ingen enda man - de som finns här sitter
            ju på andra sidan av bordet.
          </note>
          <note xml:id="i-30f195fcb8f9e668-0">
            Jag fick en fråga utöver det som jag redan har lämnat svar på.
            Den gällde huruvida jag anser att detta är förenligt med Socialstyrelsens
            allmänna råd. Nej, det tycker jag inte. Däremot, och på den punkten
            måste jag vara alldeles tydlig, är det hälso- och sjukvårdshuvudmännen
            som bär ansvaret för att tolka de råd som finns och för att lägga
            in dessa i sin organisation. Vi har naturligtvis också ett ansvar
            att föra debatten så att kvinnor i dessa län blir uppmärksamma
            på Socialstyrelsens allmänna råd och anvisningar.
          </note>
          <note xml:id="i-ab9b2c4089a3a3cf-0">
            Sedan kan vi ändå inte komma ifrån skillnaden mellan dem som
            är under 50 år och dem som är över
          </note>
          <note xml:id="i-c332e9a471b59e2b-0">
            50 år. Där vill jag lyfta fram det som finns i mitt var, nämligen
            att det är tveksamt om man skall ha denna typ av allmän mammografi
            för dem som är under 50
          </note>
          <note xml:id="i-97c8a3165946d01f-0">
            år. När det gäller dem som är över 50 år tycker jag däremot inte
            att det råder någon tvekan, det är den erfarenhet jag har.
          </note>
          <note xml:id="i-c5a37d24aacf6e30-0">
            Jag tycker inte att man skall tolka mitt svar som någon tveksamhet
            i sakfrågan som sådan. Däremot måste det under alla omständigheter
            redovisas att det finns en del olika uppfattningar i debatten.
          </note>
          <note xml:id="i-f17b8ab80003c4c7-0">
            Fru talman! Jag vill med detta hänvisa till mitt skriftliga svar.
            På de direkta frågorna om huruvida jag tänker vidta några ytterligare
            åtgärder, vill jag svara att jag inte är riktigt klar över vilka
            ytterligare åtgärder Chatrine Pålsson, Barbro Westerholm och Maragreta
            E Nordenvall tycker att man i så fall skulle kunna vidta när det
            gäller mammografiscreening för kvinnor över 50 år. Man bör följa
            Socialstyrelsens råd och anvisningar i kraft av deras vetenskapliga
            styrka och kompetens.
          </note>
          <note xml:id="i-c9d5166ae67bda85-0">
            Anf. 32 CHATRINE PÅLSSON (kds)
          </note>
          <note xml:id="i-a601ed98ebdd7485-0">
            Fru talman! Det Ingela Thalén i dag sagt i kammaren upplever
            jag som en tydlig signal. Jag vet också att konferensen i Falun
            kommer att behandla den här frågan och möjligen justera en del
            regler och riktlinjer.
          </note>
          <note xml:id="i-4a15cc3caf3293ed-0">
            Många kvinnor kallas tillbaka till mammografiscreening. Den oro
            de känner inför det beror på hur de blev informerade när undersökningen
            gjordes. Om man blir informerad om att det kan behöva tas ytterligare
            bilder eller att det finns tillstånd som kan behöva undersökas
            ytterligare, blir man inte lika ängslig. Jag har arbetat inom
            sjukvården under många år, och jag vet att det kan finnas andra
            saker vid röntgenundersökningar som gör att man behöver komma
            tillbaka för en ny kontroll. Det är naturligtvis en informationssak.
            Men den eventuella oron har, tycker jag, en underordnad betydelse
            i förhållande till de liv som räddas.
          </note>
          <note xml:id="i-044d4ccdf48ac137-0">
            Eftersom cancergåtan tyvärr fortfarande är olöst måste vi hitta
            metoder att bota. Den enda metod som vi har, fru talman, är den
            som jag anvisade i mitt förra inlägg, nämligen att försöka hitta
            cancertumören så tidigt som möjligt. Därför tycker jag att vi
            inte får spara någon energi eller några krafter, utan vi måste
            ge allt för att bota.
          </note>
          <note xml:id="i-1593127db7842560-0">
            Jag tycker vidare att det är väldigt bra att Ingela
          </note>
          <note xml:id="i-c1da7dd15c371e5e-0">
            Thalén i dag i kammaren sagt att det inte är förenligt med de
            råd som vi nu har. Jag vill understryka vikten av att sjukvårdshuvudmännen,
            både kommuner och landsting, får möjlighet att själva bestämma.
            Men de behöver litet signaler från Socialdepartementet och riksdagen
            ibland, som gör att de kan få litet hjälp i de oerhört svåra prioriteringarna.
            Jag tror att de allra flesta, om inte alla, kommun- och landstingspolitiker
            vill fatta riktiga beslut. Eftersom frågan om mammografi diskuterats
            under så lång tid och man kanske inte har klart för sig vad alla
            de stora studier som lagts fram och alla olika undersökningar
            som genomförts riktigt har visat, finns det anledning att vi i
            parlamentet lyfter fram frågan och gör det för alla de kvinnor
            som i dag känner oro för att man inte skall få använda sig av
            denna metod.
          </note>
          <note xml:id="i-3402e3550b58e57a-0">
            Anf. 33 BARBRO WESTERHOLM (fp)
          </note>
          <note xml:id="i-4ef3119a585e339c-0">
            Fru talman! Jag uppfattar socialministern så att de allmänna
            råden från Socialstyrelsen gäller. Man är på väg att omarbeta
            dem. Såvitt jag kan se är den del som behöver omarbetas är den
            som gäller kvinnor mellan 40 och 49 år, alltså före menopaus.
            När det gäller de äldre är sakläget solklart, att mammografin
            räddar liv.
          </note>
          <note xml:id="i-5d5560ee95acf9a0-0">
            De landsting som nu är på väg att gå över till s.k.
          </note>
          <note xml:id="i-10725f052dd9d4c2-0">
            vild screening, dvs. att kvinnor får komma när de vill, får det
            dyrt. Det kostar 3 miljoner kronor mer per
          </note>
          <note xml:id="i-603236986dfcb65c-0">
            10 000 om man låter bli att screenundersöka. Men i de här beräkningarna
            har vi inte med kostnaderna för familjer, arbetsplatser och vänner
            och den tragik som det innebär att kvinnor i ganska unga år dör
            helt i onödan i en förebyggbar sjukdom.
          </note>
          <note xml:id="i-7012398ed92d202a-0">
            Margareta E Nordenvall tog upp frågan om hormonbehandling. Men
            det är inte den enda risken, utan också rökningen utgör ett hot.
            Det finns studier som talar för att bröstcancer ökar bland kvinnor
            som röker.
          </note>
          <note xml:id="i-3f6b646e24913eed-0">
            Vi har nu en ung generation kvinnor som röker alldeles för frekvent
            och för mycket. Det är en riskgrupp som nu går upp i de här aktuella
            åldrarna och för vilka mammografi kommer att bli väldigt viktigt.
          </note>
          <note xml:id="i-20777f676e7a0704-0">
            Anf. 34 MARGARETA E
          </note>
          <note xml:id="i-cbe13bcfe82b5c11-1">
            NORDENVALL (m)
          </note>
          <note xml:id="i-69dd433848fbfa94-0">
            Fru talman! Jag vill tacka socialministern för svaren. Jag tolkar
            socialministerns svar så att det inte råder någon tvekan om att
            socialministern anser att mammografiscreening hos kvinnor över
            50 år är indicerad. För att ge ytterligare belägg för det kan
            man se vad mammografiscreening innebär kostnadsmässigt.
          </note>
          <note xml:id="i-bd578f0f9b5b03b0-0">
            Mammografiscreening kostar ca 60 000 kr per år i räddat kvinnoliv.
            Det kan vi jämföra med screening för högt blodtryck och blodtrycksmedicinering
            som kostar 4 miljoner kronor per år i räddat kvinnoliv.
          </note>
          <note xml:id="i-34743201d4a0255d-0">
            Den jämförelsen kan vara bra att ha i bagaget. Här vill jag tillägga
            att det är oerhört väsentligt, som Barbro
          </note>
          <note xml:id="i-dafa3c9cb9c6af74-0">
            Westerholm sade, att kvinnor som rökt under mycket lång tid också
            kommer att få möjlighet till screenundersökningar regelbundet,
            för där finns en klart ökad risk.
          </note>
          <note xml:id="i-0b030dd046ff00c4-0">
            Avslutningsvis: Jag hoppas att socialministern efter dagens debatt
            ytterligare förespråkar behovet av mammografiscreening hos kvinnor
            över 50 år - det är där vi särskilt har sett effekten. Jag vill
            tacka Chatrine
          </note>
          <note xml:id="i-bd24db746f8f0d95-0">
            Pålsson för att ha tagit upp detta viktiga ämne.
          </note>
          <note xml:id="i-fcbe6694e29481bd-0">
            Anf. 35 Socialminister INGELA
          </note>
          <note xml:id="i-33c42d1255bc6055-9">
            THALÉN (s)
          </note>
          <note xml:id="i-db7ac0af9683b46d-0">
            Fru talman! Jag vill lägga till ytterligare en sak som handlar
            om mammogrfiscreeningen som hälsoundersökningsinstrument. Vi är
            överens om att det är ett viktigt inslag, och vi är överens om
            att man skall använda alla förebyggande metoder som är bra att
            använda. Chatrine Pålsson sade att vi inte får spara någon energi
            för att fånga in och hitta tumören så tidigt som möjligt. Det
            är också viktigt att de instrument som vi använder är bra, att
            de är kvalitetssäkrade och granskade.
          </note>
          <note xml:id="i-0ec4fe4f3ac5d370-0">
            Vi har redan här fått en dialog om detta med över och under 50
            år. Ibland får man ett intryck av att man kanske skulle behöva
            kliva ännu längre ner i åldrarna.
          </note>
          <note xml:id="i-b61aef3615619b8b-0">
            t.ex. under 40. Det skulle innebära att man sprider ut kostnaderna
            över en alltför stor grupp i förhållande till nyttan av mammografiscreening
            för dem som är 50 år och äldre. Man bör inte använda mammografiscreening,
            vilket framgår av mitt skriftliga svar, som ett argument för att
            inte göra någonting annat. Det finns ändå saker som inte hittas
            vid mammografiscreening.
          </note>
          <note xml:id="i-14fc8f7f076da6c0-0">
            Det får inte bli en falsk information. Detta är naturligtvis
            inte minst viktigt för den grupp som fördes in i diskussionen,
            nämligen de som i allt ökande grad röker för mycket och därmed
            blir en stor riskgrupp, kanske t.o.m. en stor riskgrupp redan
            under 50 år.
          </note>
          <note xml:id="i-13ca259c4f3e6223-0">
            Det är väsentligt att man inte använder det goda med mammografiscreening
            till att dölja undan riskerna. Man måste hela tiden ha en balans
            i diskussionen.
          </note>
          <note xml:id="i-d456c965dbd18903-0">
            Detta är inte ett uttryck för att jag inte tycker att mammografiscreening
            är bra.
          </note>
          <note xml:id="i-0010a544d8470d4d-0">
            Anf. 36 CHATRINE PÅLSSON (kds)
          </note>
          <note xml:id="i-5f76813dc1b7e7f5-0">
            Fru talman! Självklart skall vi ha kvalitetssäkrade metoder.
            Vi skall låta alla som kommer till dessa undersökningar verkligen
            veta det.
          </note>
          <note xml:id="i-e40ac92946606237-0">
            Socialministern säger att man inte skall vara särskilt säker
            även om man gjort mammografiundersöknig. Det gäller även andra
            undersökningar. Det kommer människor på kontroll som haft hjärtinfarkt,
            proverna har varit bra, men tyvärr har de fått infarkt dagen efter.
            Här gäller det verkligen att berätta att man inte kan lova ett
            friskt liv, det kan ingen lova, utan det finns en osäkerhet.
          </note>
          <note xml:id="i-fadec8b063aadf45-0">
            Till slut vill jag säga att det är viktigt att vi tänker på vilken
            oerhörd ångest och oro man besparar kvinnor om de slipper dottersvulsterna,
            om de slipper att gå igenom de mycket plågsamma behandlingarna
            - de är också dyra. Ändå vet vi att det finns hopp, även om man
            det gått så långt. Just därför är det viktigt att vi tillsammans
            försöker föra ut i landet att vi tycker att det är viktigt att
            satsa på den här verksamheten. Därför är jag väldigt glad, fru
            talman, att vi har varit många. Det är härligt att vi är kvinnor.
            Jag hoppas att männen nästa gång står här, för de har också ett
            visst intresse i det här ärendet. Tack så mycket.
          </note>
          <note xml:id="i-10b251f284602748-3">
            Överläggningen var härmed avslutad.
          </note>
          <note xml:id="i-a3b54c6b78efb68b-0">
            Ajournering
          </note>
          <note xml:id="i-b22bf169d274224e-0">
            Kammaren beslöt kl. 13.40 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note xml:id="i-a0d1499c99d6b770-0">
            Återupptagna förhandlingar
          </note>
          <note xml:id="i-00c5993b78e7bf1c-0">
            Förhandlingarna återupptogs kl. 14.00.
          </note>
          <note xml:id="i-f4c308f5c07dea30-0">
            8 § Frågestund
          </note>
          <note xml:id="i-4f951feb1cfeec2c-0">
            Anf. 37 ANDRE VICE TALMANNEN
          </note>
          <note xml:id="i-acb17c668f19bf07-0">
            Riksdagen har nu en muntlig frågestund med frågor ställda till
            regeringens företrädare som är här i dag.
          </note>
          <note xml:id="i-72f892e9bc718184-0">
            Det är statsrådet Jan Nygren, försvarsminister Thage
          </note>
          <note xml:id="i-ea3026cae448c1c9-0">
            G Peterson, kommunikationsminister Ines Uusmann, utbildningsminister
            Carl Tham, näringsminister
          </note>
          <note xml:id="i-9435d41776b3ed60-0">
            Jörgen Andersson, statsrådet Pierre Schori och statsrådet Ylva
            Johansson.
          </note>
          <note xml:id="i-63a9eee40bac41be-0">
            Reglerna för momsredovisningen
          </note>
          <note xml:id="i-abf4bf19cfe40ff6-0">
            Anf. 38 CARL FREDRIK GRAF (m)
          </note>
          <note xml:id="i-c01af521a06fe473-0">
            Fru talman! De nya momsredovisningsreglerna var felaktigt utformade
            och borde aldrig ha genomförts. Moderaterna avvisade därför med
            kraft detta förslag när det behandlades i riksdagen i höstas.
            Vi insåg redan då att det skulle försämra likviditeten i företagen
            och tillväxtkraften i näringslivet. I dag läste jag emellertid
            i Svenska Dagbladet att näringsministern säger att det pågår en
            dialog mellan Närings- och
          </note>
          <note xml:id="i-0d7f5864a5a23cc7-0">
            Finansdepartementet i frågan.
          </note>
          <note xml:id="i-bf3d263c3027382e-0">
            Min fråga till statsrådet Nygren, som i dag har att svara på
            regeringsövergripande frågor är därför: Har regeringen några planer
            på att ändra momsredovisningsreglerna för företagen, och i så
            fall vilka planer?
          </note>
          <note xml:id="i-3614a80577c092d2-0">
            Anf. 39 Statsrådet JAN NYGREN (s)
          </note>
          <note xml:id="i-e55a000abdbf47bd-0">
            Fru talman! Eftersom näringsministern är närvarande i kammaren
            och han apostroferades i frågan skulle jag gärna vilja att näringsministern
            fick svara på frågan.
          </note>
          <note xml:id="i-441fff94e2cf65fe-0">
            Anf. 40 Näringsminister JÖRGEN
          </note>
          <note xml:id="i-d74356188dcda756-0">
            ANDERSSON (s)
          </note>
          <note xml:id="i-7e77e1de76d567a3-0">
            Fru talman! Det som tas upp i frågan är exakt vad jag har uttalat
            i Svenska Dagbladet. Inom ramen för det arbete som Näringsdepartementet
            har i Småföretagarrådet har vi blivit uppmärksammade på denna
            fråga, och de här synpunkterna har kommit fram. Jag vet att samma
            synpunkter har kommit fram också till
          </note>
          <note xml:id="i-ba3bba734e09626c-0">
            Finansdepartementet.
          </note>
          <note xml:id="i-9d4e9b2a912829e8-0">
            Vi för nu en dialog kring frågan. Vad den kommer att utmynna
            i har jag ingen som helst möjlighet att uttala mig om. Jag har
            inte ens några funderingar kring vad detta kommer att innebära.
          </note>
          <note xml:id="i-e23074689540ccb6-0">
            Anf. 41 CARL FREDRIK GRAF (m)
          </note>
          <note xml:id="i-9949ca9958ac5aa4-0">
            Fru talman! Det här är ändå ett ganska intressant besked från
            regeringen. Det enda som är överraskande är att statsrådet Andersson
            säger att det har kommit till regeringens kännedom nu. Det här
            var faktiskt känt långt innan beslutet togs.
          </note>
          <note xml:id="i-70e82671d42433b0-0">
            Jag vill ställa en fråga direkt till Jörgen Andersson. Tycker
            han att det är riktigt och rätt och bra för näringslivet att företagen
            skall behöva förskottera moms för statens räkning? Han kan ju
            ha en egen, personlig uppfattning i den frågan.
          </note>
          <note xml:id="i-42c401b6c937f228-0">
            Anf. 42 Näringsminister JÖRGEN
          </note>
          <note xml:id="i-d74356188dcda756-1">
            ANDERSSON (s)
          </note>
          <note xml:id="i-ff57bfe6a72d80ec-0">
            Fru talman! Detta har inte kommit oss till kännedom först nu.
            Vårt småföretagarråd sammanträder faktiskt kontinuerligt. Småföretagarrådet
            är till för att vi skall ha ett informationsutbyte.
          </note>
          <note xml:id="i-d4bb9056589ad5d8-0">
            Uppfattningen i den här frågan från min sida är följande: Den
            här delen var med i det ekonomiska saneringsprogrammet där många
            har fått vara med och delta för att vi skall få bättre statsfinanser.
            Detta var en del. Vad detta så småningom kommer att utmynna i
            har jag som sagt ingen som helst möjlighet att i dag uttala mig
            om.
          </note>
          <note xml:id="i-71ba684f3c0f3032-0">
            Svenska soldater i utlandstjänst
          </note>
          <note xml:id="i-a89c91801fe92f81-0">
            Anf. 43 SVEN LUNDBERG (s)
          </note>
          <note xml:id="i-744f36e1d0849bf0-0">
            Fru talman! Jag har en fråga till försvarsministern.
          </note>
          <note xml:id="i-c7692a2cf217c345-0">
            Försvarsministern varnade i höstas för att våra svenska soldater
            skulle kunna komma att utsättas för stora risker i samband med
            IFOR-uppdraget. Tyvärr, får jag säga, fick försvarsministern rätt.
            Men han kom också att kritiseras väldigt hårt för dessa uttalanden
            och för att han lade för stor vikt vid de svenska soldaternas
            säkerhet.
          </note>
          <note xml:id="i-a6900b4ae3b3efef-0">
            Nu har alltså flera svenska soldater dödats och skadats. Min
            fråga till försvarsministern är nu: Vad kan regeringen göra för
            att öka säkerheten för våra svenska soldater i utlandstjänst?
          </note>
          <note xml:id="i-405647e6c54b7d6d-0">
            Jag vill också ställa en annan fråga. Vad gör regeringen för
            de anhöriga och för dem som har skadats i utlandstjänst?
          </note>
          <note xml:id="i-f545231a7349d6e3-0">
            Anf. 44 Försvarsminister THAGE G
          </note>
          <note xml:id="i-85ddc9d9d4062309-0">
            PETERSON (s)
          </note>
          <note xml:id="i-6df8ae4249cee915-0">
            Fru talman! Det är förvisso sant att jag, främst i högerpressen,
            angreps mycket kraftigt för att jag envist talade om de svenska
            FN-soldaternas säkerhet.
          </note>
          <note xml:id="i-d25eb8621158aa4a-0">
            Men många anhöriga hörde av sig och tackade mig, och när jag
            var nere i Bosnien fick jag soldaternas tacksamhet. Det var och
            är för mig mycket viktigare än angreppen från visst håll.
          </note>
          <note xml:id="i-61e4bb70a6e79c1e-0">
            Jag är oerhört bedrövad över dödsfallen och över att vi har fått
            soldater skadade. Vi måste göra allt för att underlätta deras
            anpassning till ett så normalt liv som möjligt. Det är faktiskt
            en skyldighet för det svenska samhället, och det är en fråga om
            moral och anständighet.
          </note>
          <note xml:id="i-d5f71f55cb2945e3-0">
            Sverige fick stå utanför både första och andra världskriget och
            har inte, som många andra länder, haft krigsinvalider. När vi
            nu har fått krigsinvalider också i Sverige, till följd av internationellt
            fredsarbete, måste Sverige som nation visa att det ställer upp
            för dem. För att få en fullständig bild över hur skadade svenska
            soldater från Bosnientjänstgöringen - det är totalt ett tjugofemtal
            - har behandlats och hur deras livssituation ser ut i dag har
            regeringen just i dag beslutat att uppdra åt Försvarsmakten att
            dels göra en sådan kartläggning, dels redovisa vilken hjälp de
            skadade har fått och dels lämna förslag till tänkbara kommande
            åtgärder för dem som behöver hjälp. Det har alltså fattats ett
            regeringsbeslut för ett par timmar sedan.
          </note>
          <note xml:id="i-d6f29735d1b3d178-0">
            Anf. 45 SVEN LUNDBERG (s)
          </note>
          <note xml:id="i-aa6fe1b768ea7abb-0">
            Fru talman! Jag vet inte om försvarsministern svarade på frågan
            om vad regeringen kan göra nu för att öka säkerheten för våra
            svenska soldater där nere. Jag har sett någon uppgift om att det
            finns insatser man kan göra för att öka säkerheten.
          </note>
          <note xml:id="i-b9c13d2f386c4b74-0">
            Anf. 46 Försvarsminister THAGE G
          </note>
          <note xml:id="i-85ddc9d9d4062309-1">
            PETERSON (s)
          </note>
          <note xml:id="i-acb8f8e77ec67139-0">
            Fru talman! Jag är medveten om att jag bara svarade på den första
            frågan innan jag hade överskridit tidsmarginalen för frågesvaret.
            Men det är viktigt att vi markerar vårt ansvar för dem som har
            skadats och för att vi nu har svenska ungdomar som är t.o.m.
          </note>
          <note xml:id="i-ae0e54a2eddf42af-0">
            mycket svårt skadade. Därför vidtar regeringen nu den här åtgärden
            att uppdra åt Försvarsmakten att se hur dessa pojkar har det och
            vad vi kan göra för dem i fortsättningen.
          </note>
          <note xml:id="i-586c238caec94254-0">
            Beträffande den andra frågan var det så här. Så snart det stod
            klart att Sverige skulle komma att delta i IFOR gav jag i höstas
            Försvarsmakten i uppdrag att redovisa konsekvenserna för förbandets
            säkerhet av ett svenskt deltagande i IFOR. Frågan om förbandets
            säkerhet är ett stående inslag i diskussionen mellan
          </note>
          <note xml:id="i-57753c52b0e5d308-0">
            Försvarsdepartementet och Försvarsmakten. I höstas bedömdes det
            så, också från Försvarsmaktens sida, att deltagandet i IFOR inte
            skulle vara så farligt som ett deltagande i FN-tjänstgöring hade
            varit. Vi följer kontinuerligt den här frågan.
          </note>
          <note xml:id="i-ff74ba781f7e0165-0">
            Anf. 47 EVA ZETTERBERG (v)
          </note>
          <note xml:id="i-6ea7d87589301856-0">
            Fru talman! Jag har en följdfråga till försvarsministern.
          </note>
          <note xml:id="i-64e8a7781dca0d87-0">
            Vi, liksom alla svenska medborgare, beklagar självklart det som
            har hänt våra soldater i Bosnien.
          </note>
          <note xml:id="i-3424eb1df97f987b-0">
            Men vi vet att de här skadorna har uppstått, och vi visste innan
            att de skulle kunna uppstå. Därför gäller min fråga inte bara
            vad man gör för att förebygga.
          </note>
          <note xml:id="i-50a0662d57b12855-0">
            Fanns det inte med i beräkningen, när regeringen föreslog detta
            i höstas och vi fattade beslut i frågan, hur eventuella skador
            skulle åtgärdas för soldaterna och vilket ansvar staten skulle
            ha i en sådan situation?
          </note>
          <note xml:id="i-5618733021c4c81a-0">
            Vad jag förstår verkar det ekonomiska ansvaret från statens sida
            för de anhöriga och dem som har drabbats fungera, men däremot
            inte rehabiliteringen och hur den skadade skall kunna återinträda
            i arbetslivet. Där tycks den enskilde arbetsgivaren för närvarande
            ha ett alltför stort ansvar.
          </note>
          <note xml:id="i-0e888c795ea1a391-0">
            Tänkte man inte på detta innan? Vad kan man nu göra snabbt, inom
            ramen för det beslut som regeringen har fattat, för att se till
            att saken ordnas?
          </note>
          <note xml:id="i-eac2763ae33aba92-0">
            Anf. 48 Försvarsminister THAGE G
          </note>
          <note xml:id="i-85ddc9d9d4062309-2">
            PETERSON (s)
          </note>
          <note xml:id="i-de402864e9245f83-0">
            Fru talman! Det är möjligt att inte Eva Zetterberg hörde regeringsuppdraget
            i dag. Det uppdraget tar just sikte på att vi skall få en ordentlig
            kartläggning av de
          </note>
          <note xml:id="i-0031e7233aed173d-0">
            25 skadades livssituation i dag. Hur har de det, vilken hjälp
            har det fått och vilka åtgärder kan man sätta in för att hjälpa
            dem framöver? Jag tror att det här också fordras att alla goda
            krafter samverkar, inte bara Försvarsmakten, utan också sociala
            myndigheter och institutioner.
          </note>
          <note xml:id="i-352bbc654bbabbb2-0">
            Beslutet att sända svenska soldater till Bosnien fattades av
            den förra regeringen. Ansvaret för den utrustning som sändes ned
            var också den förra regeringens. Men när det blivit klart att
            vi skulle sända soldater till IFOR gav jag den 30 november 1995
          </note>
          <note xml:id="i-10659adb202beb7e-0">
            Försvarsmakten i uppdrag att se över hur man skulle kunna förbättra
            säkerheten på alla områden.
          </note>
          <note xml:id="i-66d00c9d04a000ba-0">
            Försvarsmakten redovisade sin analys den 6 december. Men då ansåg
            man från Försvarsmaktens sida att hotbilden skulle sänkas betydligt
            till följd av att det skulle bli stridsaktiviteter på lägre nivå
            och att bataljonen skulle svara för mindre områden. Som vi vet
            vidhöll jag min uppfattning att hoten inte skulle bli mindre,
            utan att det tvärtom skulle blir mer riskfyllt till följd av de
            nya uppdragen.
          </note>
          <note xml:id="i-ac13f9b769ef00e5-0">
            Anf. 49 EVA ZETTERBERG (v)
          </note>
          <note xml:id="i-3371a00ac9639604-0">
            Fru talman! Det är alldeles riktigt. Jag har inte hört vad regeringen
            har gått ut med i dag, Thage Peterson. Det är mycket bra att man
            gör det nu, och jag inser att det är gamla försyndelser som finns
            med på det här fältet.
          </note>
          <note xml:id="i-5f605985d6ed7d6a-0">
            Men jag undrar: Inom hur snar tid finns det här åtgärdsprogrammet?
            Hur snart kan svenska soldater och andra som är intresserade av
            att få den här frågan löst under så godtagbara förhållanden som
            möjligt ha ett svar?
          </note>
          <note xml:id="i-07bbc435d6c9d3df-0">
            Anf. 50 Försvarsminister THAGE G
          </note>
          <note xml:id="i-85ddc9d9d4062309-3">
            PETERSON (s)
          </note>
          <note xml:id="i-7b7b7f733b159859-0">
            Fru talman! Det klart att vi i första hand vill att de soldater
            som nu är väldigt svårt skadade skall få en god vård. Det får
            de på sjukhusen. Vi vill att de skall rehabiliteras så framgångsrikt
            att de kan återgå till ett så normalt liv som möjligt. Det är
            min fasta och bestämda uppfattning att Sverige sedan skall ställa
            upp för dessa pojkar och ge dem allt det stöd de behöver ha för
            att kunna leva ett så normalt liv som möjligt.
          </note>
          <note xml:id="i-ffad9981173aa5f6-0">
            Försvarsmakten har fått två månader på sig att redovisa detta
            uppdrag.
          </note>
          <note xml:id="i-80f334b7d8026aa5-0">
            Jag vill gärna tillägga en sak, fru talman, och det är att det
            största problemet av alla för oss i dag när det gäller säkerheten
            är minproblemet. Här befinner vi oss i samma situation som alla
            andra länder. Det saknas i dag tillgång till maskinell minröjningskapacitet.
          </note>
          <note xml:id="i-93de36e27f36326f-0">
            Vi har nu i regeringen satsat på att utveckla ett par lovande
            projekt. Men det kommer säkerligen att ta hela 1996 innan vi kommer
            att få maskinell minröjningskapacitet på plats. Till dess får
            vi leva med de möjligheter som vi i dag har.
          </note>
          <note xml:id="i-cb8c7db3cc308e26-0">
            På en punkt kommer vi emellertid att förstärka. Vi kommer att
            sända ned ett antal minhundpatruller. De räknar vi skall kunna
            sättas in i Tuzlaområdet ungefär den 1 april.
          </note>
          <note xml:id="i-7bdd1b56f8e49077-0">
            Fristående skolor
          </note>
          <note xml:id="i-dd622dbb1dea85fb-0">
            Anf. 51 ULF MELIN (m)
          </note>
          <note xml:id="i-405de392190224f8-0">
            Fru talman! Jag har en fråga till skolminister Ylva
          </note>
          <note xml:id="i-d3218d7d29abc999-0">
            Johansson. Den gäller fristående skolor.
          </note>
          <note xml:id="i-900edd05feba18a5-0">
            Remisstiden på Friskolekommitténs betänkande
          </note>
          <note xml:id="i-6c253e2b0bcc4343-0">
            Likvärdig utbildning på lika villkor går ut nu i dagarna. Konkurrensverket
            har i sitt remissvar dömt ut stora delar av betänkandet. Man säger
            bl.a. att förslagen inte uppfyller kraven på rättssäkerhet och
            likabehandling och att om förslagen genomförs är risken stor att
            kommunerna stoppar konkurrerande friskolor på ett godtyckligt
            sätt.
          </note>
          <note xml:id="i-793567b7e8918c74-0">
            Min fråga till skolministern med anledning av remissvaret är:
            Kommer skolministern att ta intryck av Konkurrensverkets remissvar
            och se till att friskolorna får samma långsiktiga rättsliga, ekonomiska
            och likvärdiga villkor som de offentliga skolorna?
          </note>
          <note xml:id="i-7cb96c9eebca0c40-0">
            Anf. 52 Statsrådet YLVA JOHANSSON (s)
          </note>
          <note xml:id="i-12308efea225cd44-0">
            Fru talman! Vi har nu tillgång till remissvaren på
          </note>
          <note xml:id="i-cf81eb7e65b8f6fb-0">
            Utbildningsdepartementet. Självfallet kommer alla remissvaren
            att behandlas. Alla remissvar ingår i det beredningsarbete som
            vi nu startar inom regeringskansliet innan det blir dags att lägga
            fram en proposition. Jag är inte beredd att här i kammaren nu
            redovisa min uppfattning om enskilda remissvar.
          </note>
          <note xml:id="i-15a071fb2a440593-0">
            Anf. 53 ULF MELIN (m)
          </note>
          <note xml:id="i-c1bf49e4c631d5f6-0">
            Fru talman! Konkurrensverket är ändå inte vilken remissinstans
            som helst. Ibland kan man säga: Som man ropar får man svar. Det
            majoritetsförslag som
          </note>
          <note xml:id="i-36ac930f27205279-0">
            Socialdemokraterna och Miljöpartiet nu har kommit överens om
            i utredningen utgår från de direktiv som
          </note>
          <note xml:id="i-d639cbb85199b139-0">
            Ylva Johansson faktiskt själv skrev. Om Konkurrensverket nu dömer
            ut förslagen på ett sådant hårt sätt som man gör, måste väl skolministern
            ändå fundera både en och två gånger på om hon inte borde ta intryck
            av vad Konkurrensverket skriver.
          </note>
          <note xml:id="i-59a1b346fd76a420-0">
            Anf. 54 Statsrådet YLVA JOHANSSON (s)
          </note>
          <note xml:id="i-c4525a72b17eb867-0">
            Fru talman! Det finns en väsentlig skillnad mellan kommunen och
            fristående skolor. Skillnaden är att kommunen är skyldig att tillse
            att samtliga barn och ungdomar som bor i kommunen har rätt till
            en god och likvärdig utbildning.
          </note>
          <note xml:id="i-d2a1ac902a50f0e8-0">
            En fristående skola har möjlighet att bedriva utbildning. Men
            man har inte en skyldighet att tillse att alla eleverna får en
            god utbildning. Den skyldigheten ligger enbart hos kommunen. Där
            finns förstås en väsentlig skillnad.
          </note>
          <note xml:id="i-145e2ed3d2542dbd-0">
            Jag antar att Ulf Melin grundar sin fråga på en debattartikel
            i Dagens Nyheter. Jag tycker att vi skall ta del av de egentliga
            remissvaren innan vi går in och diskuterar och värderar enskilda
            remissvar. Vi får se till helheten i förhållande till betänkandets
            förslag.
          </note>
          <note xml:id="i-eef970a4eb7acd06-0">
            Om man utgår från debattartikeln i Dagens Nyheter tycks det mig
            som om vissa delar av utredningens förslag har missuppfattats
            av artikelförfattaren.
          </note>
          <note xml:id="i-84494d263e930c0b-0">
            Anf. 55 ULF MELIN (m)
          </note>
          <note xml:id="i-4a9b79d6c0d05ada-0">
            Fru talman! Det är möjligtvis när det gäller tillsynen som artikelförfattaren
            har missuppfattat det hela.
          </note>
          <note xml:id="i-a6a78bf7da015201-0">
            Det avgörande är ändå principen om man skall ha ett kommunalt
            godtycke eller om elever och föräldrar skall kunna få välja en
            skola. Det är trots allt i det fallet som remissvaret tar fram
            just att rättstryggheten både för friskolorna och för eleverna
            och föräldrarna faktiskt sätts ur spel om förslagen i den delen
            kommer att gå igenom.
          </note>
          <note xml:id="i-41c98adbc13ffe52-0">
            Anf. 56 Statsrådet YLVA JOHANSSON (s)
          </note>
          <note xml:id="i-ee2de7a3db2a97c9-0">
            Fru talman! Jag delar inte uppfattningen att den aktuella utredningen
            föreslår något kommunalt godtycke. Jag vill gärna säga att den
            allra viktigaste principen när regeringen bereder förslaget till
            proposition om villkor för fristående skolor på både grundskolenivå
            och gymnasienivå är att alla barn och ungdomar skall ha likvärdiga
            möjligheter till en god och likvärdig utbildning. Det skall också
            finnas utrymme för en reell valfrihet, inte bara för vissa elever,
            utan för samtliga elever. Det förutsätter att vi har ett regelverk
            som kan förväntas ligga fast under en längre tid och som skapar
            likvärdiga villkor för elever, vare sig de väljer att gå i en
            kommunal skola eller i en fristående skola.
          </note>
          <note xml:id="i-b58ce16bab6efee3-0">
            Postens dominerande ställning
          </note>
          <note xml:id="i-edb7804c1d51f087-0">
            Anf. 57 MARGITTA EDGREN (fp)
          </note>
          <note xml:id="i-1bbbf86a71b7a70d-0">
            Fru talman! Jag har en fråga till kommunikationsminister Ines
            Uusmann. Den gäller en uppföljning av den fråga jag ställde och
            det skriftliga svar jag fick under juluppehållet.
          </note>
          <note xml:id="i-d37ce517b452d9f9-0">
            Min fråga gällde vad Ines Uusmann tänkte ta för initiativ för
            att säkra den konkurrens som Postens handlingssätt gentemot City
            Mail förhindrar. Jag fick som jag tycker ett mycket bra svar,
            där Ines Uusmann skriver: Konkurrensverket har vid ett flertal
            tillfällen ansett att Posten AB missbrukat sin dominerande ställning.
            Det är givetvis något som från ägarens ståndpunkt är olyckligt.
            Kommunikationsdepartementet har och kommer även framdeles att
            ta upp konkurrensfrågorna med Posten AB:s styrelse.
          </note>
          <note xml:id="i-7150aa5354d3c166-0">
            Min fråga är nu: Har Ines Uusmann gjort detta, och kan jag i
            så fall få några besked om när och hur dessa frågor har tagits
            upp med Posten AB:s styrelse?
          </note>
          <note xml:id="i-2c0cb17c3ce666a0-0">
            Anf. 58 Kommunikationsminister INES
          </note>
          <note xml:id="i-5c26c4fe9a508b6f-0">
            UUSMANN (s)
          </note>
          <note xml:id="i-b947dc4e4912231f-0">
            Fru talman! På Margitta Edgrens fråga kan jag svara ganska kort.
            Det pågår en dialog med ledamöterna i Postens styrelse om den
            här frågan och om en del andra ägarfrågor, inte minst inför den
            bolagsstämma som skall hållas senare i vår.
          </note>
          <note xml:id="i-f219e94f287a947f-0">
            Anf. 59 MARGITTA EDGREN (fp)
          </note>
          <note xml:id="i-d753544be0d47306-0">
            Fru talman! Får jag då fråga: Var ägarens representant i Postens
            styrelse positiv till att Posten ursprungligen gick in och köpte
            75 % av City Mail?
          </note>
          <note xml:id="i-17b7aa17e4de8df6-0">
            Anf. 60 Kommunikationsminister INES
          </note>
          <note xml:id="i-5c26c4fe9a508b6f-1">
            UUSMANN (s)
          </note>
          <note xml:id="i-6a85620013f25d23-0">
            Fru talman! Precis som regeringen fattar kollektiva beslut är
            det ju så att styrelsen fattar kollektiva beslut.
          </note>
          <note xml:id="i-942c99ad76dd9269-0">
            Jag vill inte gå in på vad enskilda ledamöter i styrelsen under
            hand har diskuterat med mig som representant för ägarna.
          </note>
          <note xml:id="i-df367f34fc3585c1-0">
            Utgiftstak
          </note>
          <note xml:id="i-3492193d078f0ef2-0">
            Anf. 61 OLOF JOHANSSON (c)
          </note>
          <note xml:id="i-e71e8cf8937389fa-0">
            Fru talman! Jag vill också ställa en fråga till kommunikationsminister
            Ines Uusmann.
          </note>
          <note xml:id="i-4023955355a73729-0">
            Riksdagen beslutade ju i våras om utgiftstak. Beslutet om utgiftstak
            får konsekvenser för budgetering och finansiering av statens garantiverksamhet.
            Den är ganska omfattande just på kommunikationsområdet, som kommunikationsministern
            vet - Öresundsbron,
          </note>
          <note xml:id="i-5ea484f12393d439-0">
            Dennispaketet och allt sådant. Totalt handlar det om
          </note>
          <note xml:id="i-e3f1411c6a935c16-0">
            27 ½ miljard.
          </note>
          <note xml:id="i-06bd0a710bfb0d5c-0">
            Jag tycker att positiv särbehandling av den typen av projekt
            är helt orimlig.
          </note>
          <note xml:id="i-1541141df697816b-0">
            Jag vill därför fråga kommunikationsministern:
          </note>
          <note xml:id="i-cf5583e671c61b4a-0">
            Hur vill kommunikationsministern se till att denna positiva särbehandling
            upphör? Jag undrar också vem som slutligen skall betala. Skall
            det vara nyttjaren eller skattebetalaren?
          </note>
          <note xml:id="i-1dc497b99f571980-0">
            Anf. 62 Kommunikationsminister INES
          </note>
          <note xml:id="i-5c26c4fe9a508b6f-2">
            UUSMANN (s)
          </note>
          <note xml:id="i-5735d63498b8ff90-0">
            Fru talman! Regeringens och min roll i fråga om både Dennispaketet
            och Öresundsförbindelsen och eventuellt andra projekt är att se
            till att finansieringen hålls. De eventuella kostnadsfördyringarna
            för Öresundsbron skulle naturligtvis bli en fråga för riksdagen
            att ta ställning till, och jag förmodar att det i så fall skulle
            bli inom ramen för det anslag som Kommunikationsdepartementet
            disponerar. I så fall skulle det bli någon annan järnväg eller
            väg som drabbades.
          </note>
          <note xml:id="i-34a87e4c70a4dbaf-0">
            Men, fru talman, jag är nu inte så pessimistisk att jag tror
            att de förutsättningar som rådde 1991 har förändrats. Jag tror
            att de förutsättningar för att det här skall hålla som gällde
            1991 gäller också i dag.
          </note>
          <note xml:id="i-91f771d02c5cef96-0">
            Anf. 63 OLOF JOHANSSON (c)
          </note>
          <note xml:id="i-3b36c2341762d9b4-0">
            Fru talman! Regeringen som kollektiv är något mer försiktig än
            kommunikationsministern på det här området. I ett beslut regeringen
            fattade före jul om ett uppdrag till Riksgäldskontoret hette det
            att tillräcklig vikt inte hade lagts vid korrekt värdering av
            risker i garantier och lån inom staten. Det sades att det måste
            till en skärpning på det området, och Riksgäldskontoret fick i
            uppdrag att hantera frågan.
          </note>
          <note xml:id="i-093e14caac536a20-0">
            Frågan är naturligtvis principiellt viktig. Vem är det som slutligen
            skall betala? Skall skattebetalarna gå in, vilket ju följer av
            en statlig garanti? Eller om man säger att det är nyttjarna som
            skall betala i övrigt, är det då i stället de som skall betala
            även detta? Jag tycker att det är viktigt att man diskuterar detta
            i regeringen - både framåtriktat och för den gamla stocken av
            garantier på över 20 miljarder kronor.
          </note>
          <note xml:id="i-30082b5ed5a0d6a4-0">
            Anf. 64 Kommunikationsminister INES
          </note>
          <note xml:id="i-5c26c4fe9a508b6f-3">
            UUSMANN (s)
          </note>
          <note xml:id="i-70d1b32df1d1e3f8-0">
            Fru talman! Jag uppfattade det sista mera som ett uttalande än
            som en fråga. Självklart gäller utgiftstak också på infrastrukturområdet.
          </note>
          <note xml:id="i-7cc4518ab0d16e80-0">
            När det gäller statsgarantierna för Dennispaketet tog vi ansvar
            när vi började oroa oss för att det skulle gå snett. Samma sak
            gäller för Göteborgspaketet, där förutsättningarna förändras eller
            är på väg att förändras vad gäller biltullarna. När det gäller
            Öresundsbroprojektet finns det i dag inga signaler som gjort att
            regeringen har behövt fatta den typen av beslut.
          </note>
          <note xml:id="i-a9ef4ff3dee23ec4-0">
            Kommunikationerna i Göteborgsområdet
          </note>
          <note xml:id="i-d5773fd1ed2939c0-0">
            Anf. 65 MARIANNE ANDERSSON (c)
          </note>
          <note xml:id="i-4a9d64560a83fb36-0">
            Fru talman! Min fråga gäller Göteborg och ett annat infrastrukturprojekt.
            Det gäller hela satsningen runt Göteborg, som nu riskerar att
            stanna av. Det handlar om förbättringar av kollektivtrafik, busskörfält,
            nya terminaler, bullerplank etc. Miljön i
          </note>
          <note xml:id="i-a31cf1174c27adbc-0">
            Västsverige är ju hårt belastad, och nu riskerar de planerade
            satsningarna att stanna av. Vi vet att
          </note>
          <note xml:id="i-b80c5b689fbaa709-0">
            Tingstadstunneln behöver avlastas, och det finns stort behov
            av bättre förbindelser till Landvetter från E 20
          </note>
          <note xml:id="i-fcecab9c1e39262c-0">
            och även från E 6, för att bara ta några exempel.
          </note>
          <note xml:id="i-6e96dd9c4924b19d-0">
            Hur ser kommunikationsministern på risken för att de planerade
            insatserna för kollektivtrafik och trafikförbättringar i Göteborg
            med omgivningar stannar upp, med sämre miljö, ökad biltrafik och
            större risk för trafikolyckor som följd?
          </note>
          <note xml:id="i-84f1ed0738970bbe-0">
            Anf. 66 Kommunikationsminister INES
          </note>
          <note xml:id="i-5c26c4fe9a508b6f-4">
            UUSMANN (s)
          </note>
          <note xml:id="i-fccd5de416aa7ab6-0">
            Fru talman! Det här är mycket intressant, för det är precis samma
            sak som förra frågan fast tvärtom.
          </note>
          <note xml:id="i-042d46cc56628f5b-0">
            Det visar att alla dessa satsningar har två sidor.
          </note>
          <note xml:id="i-f5800dfb9558674d-0">
            Det pågår som bekant diskussioner i Göteborgsområdet om avgiftssystemet.
            Folkpartiet och Moderaterna har sagt att de inte stöder den modell
            för vägtullsfinansiering som har lagts fram.
          </note>
          <note xml:id="i-e12bd514ecd242f6-0">
            260 miljoner kronor har tagits upp i lån. Genom att vi nu tills
            vidare stoppar de aktuella starter som gäller både vägprojekt
            och bidrag till kollektivtrafikinvesteringar kan vi finansiera
            den skulden med ordinarie anslag. Om det däremot visar sig att
            överenskommelsen inte längre är giltig, om man inte löser de här
            problemen i Göteborgsregionen, måste naturligtvis hela överenskommelsen
            omprövas. Det måste bli resultatet, inte minst med tanke på det
            utgiftstak vi diskuterade för två minuter sedan.
          </note>
          <note xml:id="i-136453e37cb66ca4-0">
            Anf. 67 MARIANNE ANDERSSON (c)
          </note>
          <note xml:id="i-d11b2dcba8c444af-0">
            Fru talman! Jag har en följdfråga. Finns det några möjligheter
            att de här investeringarna i Göteborgsregionen skulle kunna bli
            ett EU-projekt? Ser kommunikationsministern några sådana möjligheter?
          </note>
          <note xml:id="i-b300fec8a0068cb2-0">
            Anf. 68 Kommunikationsminister INES
          </note>
          <note xml:id="i-5c26c4fe9a508b6f-5">
            UUSMANN (s)
          </note>
          <note xml:id="i-e06fc57f46e383c6-0">
            Fru talman! När det gäller EU-bidrag till den här typen av projekt
            skall vi komma ihåg att det handlar om ganska litet pengar. Men
            självklart måste också detta prövas om nu hela Göteborgsöverenskommelsen,
            eller Göken, som den kallas, måste börja om från början.
          </note>
          <note xml:id="i-ef60800f441d68e7-0">
            Kontinuerlig kompetensutveckling
          </note>
          <note xml:id="i-7044de3a31ac6e24-0">
            Anf. 69 BEATRICE ASK (m)
          </note>
          <note xml:id="i-39512ec42ff2d9f9-0">
            Fru talman! Jag har en fråga till utbildningsministern.
          </note>
          <note xml:id="i-59b01a9c38f4cf6d-0">
            För ett och ett halvt år sedan frågade jag utbildningsministern
            om regeringens inställning till kontinuerlig kompetensutveckling.
            Sedan dess har det blivit än mer uppenbart hur väsentligt det
            är att vuxna ges en möjlighet till livslångt lärande. Helt avgörande
            i det sammanhanget är naturligtvis de frågor som rör finansiering.
            Jag frågade då utbildningsministern om han avsåg att utreda någon
            form av utbildningskonto.
          </note>
          <note xml:id="i-781cfef1b13820cf-0">
            Svaret var då nej - det var 1994.
          </note>
          <note xml:id="i-656c317cbddd775a-0">
            Sedan dess har väldigt mycket hänt. Vi får snart besked från
            en studiemedelsutredning som uppenbarligen bara justerar i marginalerna
            och inte alls löser de finansieringsbekymmer som finns när det
            gäller kompetensfrågorna framöver.
          </note>
          <note xml:id="i-7a5b49e263292fc1-0">
            Därför vill jag återigen fråga utbildningsministern om regeringen
            nu avser att ta några initiativ för att utreda och stimulera framväxten
            av personliga utbildningskonton eller utbildningsförsäkringar.
          </note>
          <note xml:id="i-edb9e9ceb12f309a-0">
            Anf. 70 Utbildningsminister CARL
          </note>
          <note xml:id="i-a2a407e37cebde79-0">
            THAM (s)
          </note>
          <note xml:id="i-aa18d31fa47a5fca-0">
            Fru talman! Först tänker vi avvakta den studiesociala utredningens
            förslag när det gäller studiefinansieringen över huvud taget.
          </note>
          <note xml:id="i-9f5f90c7b2a7b421-0">
            Sedan är frågan hur man i detta skall finansiera framför allt
            vuxnas studier och vilka former man kan finna för detta. Studiemedelssystemet
            kan naturligtvis förbättras, men det kanske framför allt är frågan
            om de vuxnas studier som nu är aktuell. Där kvarstår det besked
            jag tidigare givit. Det är inte någon sorts personliga utbildningskonton
            som föresvävar oss utan andra lösningar. Det finns en lång rad
            sådana.
          </note>
          <note xml:id="i-adbc01a387aaedcb-0">
            I någon mån kan detta ses som en strid om terminologi och kanske
            inte så mycket en strid om sak. Jag tror att vi är överens om
            att det behövs ett rejält studiesocialt stöd till vuxenstuderande.
          </note>
          <note xml:id="i-ee52882bcdb92e73-0">
            Anf. 71 BEATRICE ASK (m)
          </note>
          <note xml:id="i-7ce1c272dcac5e8b-0">
            Fru talman! Det må vara hänt att regeringen vill avvakta utredningen,
            men inte ens utbildningsministern lär vara obekant med vad som
            där diskuteras.
          </note>
          <note xml:id="i-d7e7ea359c30e959-0">
            Faktum är att vuxna familjeförsörjare inte kan leva på studiemedel
            anpassade för 20-åringar. Jag kan inte se någon annan möjlighet
            än att individen, företagen och staten tillsammans hittar en lösning.
          </note>
          <note xml:id="i-271efe2c0d3457ae-0">
            Jag måste fråga utbildningsministern: Vad är det som gör att
            regeringen inte vill utreda möjligheten att klara av det här som
            är så avgörande för Sveriges framtid? Inte minst storföretagen
            beskriver i dag på ett alarmerande sätt de kompetensförsörjningsproblem
            vi har.
          </note>
          <note xml:id="i-65a5b67df7a0d336-0">
            Anf. 72 Utbildningsminister CARL
          </note>
          <note xml:id="i-a2a407e37cebde79-1">
            THAM (s)
          </note>
          <note xml:id="i-3c9159bc0f24ca71-0">
            Fru talman! Som jag sade tycks vi vara överens om att det behövs
            ett rejält studiesocialt stöd till vuxenstuderande, och det är
            glädjande. När detta utformas måste det ske på ett sådant sätt
            att det blir fördelningspolitiskt gynnsamt och inte gynnar dem
            som av olika skäl har goda möjligheter att avsätta pengar för
            sina studier medan det missgynnar dem som inte har de möjligheterna.
          </note>
          <note xml:id="i-aac5cd81a571138a-0">
            Det studiesociala systemet måste vara så utformat att det har
            en god fördelningspolitisk effekt. Det är den ambition vi har
            när vi skall utforma detta förslag.
          </note>
          <note xml:id="i-01956353b61fe48c-0">
            Bomb i Skagerrak
          </note>
          <note xml:id="i-777ff4f8c69b4601-0">
            Anf. 73 ANNIKA NORDGREN (mp)
          </note>
          <note xml:id="i-80f664a03dc62888-0">
            Fru talman! Jag vill vända mig till försvarsministern.
          </note>
          <note xml:id="i-d9477491dcf52846-0">
            Vi behandlar ju olika frågor vid riksdagens frågestund, och jag
            tänkte i denna fråga låta mig sjunka lägre än vattennivån, nämligen
            till botten av Skagerrak. Förra året tappades en dansk apterad
            sjunkbomb under en NATO-övning i Skagerrak, och det oroar naturligtvis
            många yrkesfiskare. Danska marinen har också uttryckt oro över
            denna tappade bomb. Det finns, såvitt jag vet, inga planer på
            att ta upp den.
          </note>
          <note xml:id="i-711c22c613a2fd1b-0">
            Teknisk utrustning och kompetens finns inom den svenska marinen.
          </note>
          <note xml:id="i-9f2e526491517605-0">
            Min fråga är: Avser försvarsministern att verka för att man antingen
            tar upp bomben eller destruerar den?
          </note>
          <note xml:id="i-f656b0f99e4dc036-0">
            Anf. 74 Försvarsminister THAGE G
          </note>
          <note xml:id="i-85ddc9d9d4062309-4">
            PETERSON (s)
          </note>
          <note xml:id="i-e69dc2d91afbfbb4-0">
            Fru talman! Jag vill inte svara på denna fråga, därför att jag
            kan inte svara på den. Jag skall ta reda på hur det faktiska förhållandet
            är innan jag lämnar ett svar i Sveriges riksdag. Det är troligt
            att vi har kapacitet att ta upp bomben.
          </note>
          <note xml:id="i-b9100a14500547ad-0">
            Jag vet inte heller om denna fråga hör till mitt ansvarsområde,
            så jag får titta på grundlagen innan jag trampar över den; jag
            blir anmäld till konstitutionsutskottet om jag svarar på något
            annat statsråds fråga.
          </note>
          <note xml:id="i-98381fa0f2191b3d-0">
            Jag skall ta frågan till mitt hjärta och sedan återkomma, antingen
            i nästa frågestund eller också med några rader till Annika Nordgren.
          </note>
          <note xml:id="i-5e2d03d334b26b24-0">
            Vietnam
          </note>
          <note xml:id="i-2ca8f6c8f3df5c3b-0">
            Anf. 75 INGRID NÄSLUND (kds)
          </note>
          <note xml:id="i-6ce8dafd8dc7320d-0">
            Fru talman! Jag skulle vilja ställa en fråga till biståndsminister
            Pierre Schori.
          </note>
          <note xml:id="i-3b8b488462931742-0">
            Det gäller Vietnam, som ju genomgår en stark ekonomisk utveckling,
            där marknadsekonomin flödar och där man har en mycket stor tillväxt.
            1995 lär den ha varit 9,5 %. Men man kan ifrågasätta om den demokratiska
            utvecklingen är lika positiv.
          </note>
          <note xml:id="i-5dfd8e4515830a8f-0">
            Jag har sett att Vietnam-Laos-Kambodjakommittén anordnar ett
            seminarium, där man säger:
          </note>
          <note xml:id="i-3ee5fc71300f9a86-0">
            Vietnam - en demokratisk rättsstat? Respekteras de mänskliga
            rättigheterna?
          </note>
          <note xml:id="i-844516d00c9a7966-0">
            Förre riksdagsmannen Hans Göran Franck har gjort ett besök i
            Vietnam, och han ifrågasätter starkt om de mänskliga rättigheterna
            respekteras. Han talar om mycket stora mängder av människor som
            sitter i fängelse utan rättegång och dom, och om många dödsdomar
            som både utfärdas och sedan verkställs.
          </note>
          <note xml:id="i-75c61af029ca710d-3"/>
          <note xml:id="i-da5ef73a22f176cf-0">
            Jag undrar nu om biståndsministern menar att vi har anledning
            att ställa större krav på en demokratisk utveckling, med tanke
            på det stora bistånd som vi lämnar till Vietnam.
          </note>
          <note xml:id="i-2744ae57a0c47750-0">
            Anf. 76 Statsrådet PIERRE SCHORI (s)
          </note>
          <note xml:id="i-2602a69741edd9ed-0">
            Fru talman! Som bekant startade vårt biståndssamarbete med Vietnam
            i samband med och efter ett förödande angreppskrig från USA:s
            sida. Detta krig skördade miljontals offer, och fortfarande dör
            barn av fosterskador i sviterna av det bombkrig som fördes för
          </note>
          <note xml:id="i-708677c29ebba200-0">
            20 år sedan.
          </note>
          <note xml:id="i-c9da844dea590f63-0">
            Det är som ett utflöde av den solidaritet som då fanns som vårt
            bistånd har fortsatt. Det har varit inriktat på att bistå ett
            lidande folk, inte på att bistå en regim vars system vi tar avstånd
            från.
          </note>
          <note xml:id="i-f6e021b9e1895b37-0">
            Vi har på senare tid sett hur man kraftigt har öppnat när det
            gäller ekonomisk liberalisering, och det har också lett till väldiga
            investeringar utifrån. Men vi är starkt kritiska till bristen
            på framsteg när det gäller mänskliga rättigheter och demokratisering.
            Det är någonting som vi diskuterar kontinuerligt med vietnameserna.
            Vi har också utbildning när det gäller att försöka öppna systemet
            inom rättsväsendet och på andra håll.
          </note>
          <note xml:id="i-6dbef2a7c62bad54-0">
            Anf. 77 INGRID NÄSLUND (kds)
          </note>
          <note xml:id="i-61098fc0fc391b31-0">
            Fru talman! Jag är glad att höra att vi är överens om definitionen
            av hur regimen fungerar i Vietnam.
          </note>
          <note xml:id="i-0221f18da857536f-0">
            Men det är fråga om så grava övertramp när det gäller de demokratiska
            rättigheterna att jag tycker att vi på något sätt borde agera
            mer kraftfullt. Jag undrar om jag skulle kunna få några mer konkreta
            besked om vad biståndsministern tänker göra för att på ett mer
            kraftfullt sätt påverka respekten för de demokratiska rättigheterna.
            Finns det inte möjligheter att ställa mer konkreta krav, som är
            så konkreta att vi kan se om de följs?
          </note>
          <note xml:id="i-330616f89bf86ef6-0">
            Anf. 78 Statsrådet PIERRE SCHORI (s)
          </note>
          <note xml:id="i-a38b48b5b037cef1-0">
            Fru talman! Det är naturligtvis en svår uppgift för ett land
            som Sverige att snabbt förändra någonting som vi vill förändra
            snabbt. Men jag kan peka på flera konkreta framsteg i enskilda
            fall när det gäller politiska fångar. Vi kan se en långsam utveckling
            mot öppenhet i samhället, till följd av den ekonomiska liberaliseringen
            men också genom projekt som vi satsar på, som direkt verkar för
            att på ett långsiktigt sätt bidra till demokratiseringen. Jag
            kan ge ett exempel, och det är att man efter modell av radioprogrammet
          </note>
          <note xml:id="i-cc78ae49ef50ce1e-0">
            Efter Tre i Sverige har öppnat ett program i Sydvietnam, med
            svensk hjälp. För första gången har man ett fritt opinionsutbyte
            i etern.
          </note>
          <note xml:id="i-e7b166548d629a2a-0">
            Jag kan lova att vi i varenda kontakt som vi har med vietnameserna
            också driver frågan om demokratisering och mänskliga rättigheter.
          </note>
          <note xml:id="i-a639f636fd24e2c8-0">
            Nivån på svensk utbildning
          </note>
          <note xml:id="i-e7ea173185d38faf-0">
            Anf. 79 BENGT SILFVERSTRAND (s)
          </note>
          <note xml:id="i-e604ad4e4a03c9dd-0">
            Fru talman! Jag skulle vilja ställa en fråga till utbildningsminister
            Carl Tham.
          </note>
          <note xml:id="i-5c3ddd4aa33a4099-0">
            På senare tid har vi nåtts av en del larmrapporter om hur illa
            det skulle vara ställt med nivån på svensk utbildning och forskning.
            De som fäller domarna gör det emellertid från olika utgångspunkter.
            Chefen i ett av våra stora läkemedelsföretag förkunnade således
            på DN Debatt i söndags att vi har en alltför låg andel högskoleutbildade
            och i detta avseende hamnar först på sjuttonde plats bland OECD-länderna.
            Är denna uppgift verkligen korrekt?
          </note>
          <note xml:id="i-1a666c2ccbbcc60d-0">
            Anf. 80 Utbildningsminister CARL
          </note>
          <note xml:id="i-a2a407e37cebde79-2">
            THAM (s)
          </note>
          <note xml:id="i-099b5dc1d60af977-0">
            Fru talman! Nej, uppgiften är inte korrekt. Den bygger på en
            felaktig statistik från slutet på 80-talet.
          </note>
          <note xml:id="i-26cc136004384160-0">
            I själva verket är Sverige ett välutbildat land. Vi har en mindre
            andel lågutbildade än något annat EU-
          </note>
          <note xml:id="i-f149c6882f365bbe-0">
            land. Vi har en större andel högskoleutbildade av befolkningen
            än något annat EU-land. När det gäller
          </note>
          <note xml:id="i-abed19414061f079-0">
            OECD-länderna kommer vi på fjärde plats efter USA,
          </note>
          <note xml:id="i-c785ff3fb3e8b45f-0">
            Kanada och vårt broderland Norge. När det gäller medellånga eller
            långa högskoleutbildningar ligger vi ungefär på fjärde femte plats
            i OECD-ligan.
          </note>
          <note xml:id="i-b9143f4dd42c8a1f-0">
            Det är svårt att göra sådana här jämförelser, men sanningen är
            alltså den att vi har en god, i vissa avseenden hög, standard
            i det svenska utbildningssystemet. Det blir ännu bättre genom
            den mycket kraftiga expansion som har ägt rum och som regeringen
            dessutom planerar att genomföra.
          </note>
          <note xml:id="i-57c84bfaadf5b20c-0">
            Anf. 81 BENGT SILFVERSTRAND (s)
          </note>
          <note xml:id="i-61179392316abaed-0">
            Fru talman! Det finns, som sagt var, olika utgångspunkter för
            kritiken. En professor i företagsekonomi ansåg - också på DN Debatt,
            för några veckor sedan - att en nedskärning av antalet forskare
            och antalet studenter på universitetens grundutbildningar skulle
            befrämja kvaliteten. Han ansåg också att den aviserade satsningen
            på de mindre och medelstora högskolorna skulle innebära en kvalitetssänkning.
          </note>
          <note xml:id="i-db7b89036b64a9ec-0">
            Mot bakgrund av att regeringen nu i stället avser att fortsätta
            expansionen av bl.a. den högre utbildningen och forskningen, skulle
            jag vilja be utbildningsministern något kommentera hur en kvantitativ
            satsning av den här omfattningen kommer att kunna kombineras med
            kvalitativa krav.
          </note>
          <note xml:id="i-a8888f0df351abbf-0">
            Anf. 82 Utbildningsminister CARL
          </note>
          <note xml:id="i-a2a407e37cebde79-3">
            THAM (s)
          </note>
          <note xml:id="i-ff395320e6645e2f-0">
            Fru talman! Jag kanske inte här i kammaren skall polemisera mot
            tidningsartiklar, men låt mig ändå få säga att man enligt vår
            uppfattning, och av historisk erfarenhet - inte minst i Sverige
            men också i andra länder - kan visa att en kvantitativ ökning
            av utbildningsmöjligheterna för unga och äldre inte står i strid
            med kvalitetskravet. Tvärtom får vi fram fler forskare, forskarbegåvningar
            och människor med goda vetenskapliga kunskaper genom att höja
            den allmänna nivån. All erfarenhet visar att det är på det sättet.
          </note>
          <note xml:id="i-0fc454f60bd3e238-0">
            Därför leder en expansion av utbildningen -
          </note>
          <note xml:id="i-9f8053b8dcb1ff7f-0">
            självfallet om man gör de insatser som krävs - också till en
            högre kvalitet.
          </note>
          <note xml:id="i-02c397a9b67224cd-0">
            Anf. 83 BEATRICE ASK (m)
          </note>
          <note xml:id="i-1fc618a184e7f6b6-0">
            Fru talman! Det är möjligt att företagschefer inte kan all statistik
            beträffande utbildningen, men enligt
          </note>
          <note xml:id="i-558f52bfa54c9e13-0">
            Skolverkets mest aktuella rapport ligger vi faktiskt på nionde
            plats vad gäller högre utbildning. Jag tycker att det är väsentligt
            att notera det, eftersom flera av våra viktigaste konkurrentländer
            ligger före oss.
          </note>
          <note xml:id="i-fffd690e75ef1efb-0">
            Poängen i den artikel som diskuteras är det som jag vill att
            utbildningsministern kommenterar, nämligen att det allvarliga
            ändå måste vara att våra mest kunskapsintensiva företag tvingas
            lägga viktig forskning utomlands. Vad tänker regeringen göra för
            att se till att vi behåller kompetensen i landet?
          </note>
          <note xml:id="i-5f4a443688a640e2-0">
            Anf. 84 Utbildningsminister CARL
          </note>
          <note xml:id="i-a2a407e37cebde79-4">
            THAM (s)
          </note>
          <note xml:id="i-d016352b0186982f-0">
            Fru talman! Svensk forskning har under decennier befunnit sig
            på mycket hög nivå. Internationellt sett ligger vi i topp när
            det gäller satsningen på forskning, både när det gäller statens
            satsning och företagens satsning.
          </note>
          <note xml:id="i-e708a5a42f413eda-0">
            Det är dessa stora satsningar, och de satsningar som regering,
            riksdag och kommuner har gjort t.ex. på hälsovård som har skapat
            förutsättningarna för de framgångsrika läkemedelsföretagen. Den
            satsningen fortsätter. Varken dessa företag eller andra har hämmats
            av brist på forskare. Forskningsinvesteringarna i svenska företag
            har ökat med 5 % om året under en följd av år. Förutsättningarna
            för detta var de stora forskningssatsningar som gjordes under
            1970- och
          </note>
          <note xml:id="i-bf4cff5ae0e9cd0f-0">
            1980-talet.
          </note>
          <note xml:id="i-f144b83d3c0b5873-0">
            Det pågår inte heller någon forskarflykt från Sverige. Det är
            en myt. I själva verket har vi en nettoinvandring av forskare
            till Sverige. 1994 lämnade 120
          </note>
          <note xml:id="i-702846fb16e89d3b-0">
            forskare inom naturvetenskap och teknik Sverige. Av dessa var
            70 födda utomlands, dvs. de återvände till sina hemländer. Det
            återstår alltså 50 personer.
          </note>
          <note xml:id="i-1dd053630ede3ecd-0">
            Jag vill se ett utbyte med omvärlden. Forskning är en internationell
            verksamhet. Det vore fel om inte svenska forskare också bosatte
            sig utomlands. De flesta kommer tillbaka.
          </note>
          <note xml:id="i-77310077c585c619-0">
            Anf. 85 BEATRICE ASK (m)
          </note>
          <note xml:id="i-c973c03b3cd5256e-0">
            Fru talman! Det är riktigt att vi har gjort stora satsningar
            och att forskning skall vara internationell.
          </note>
          <note xml:id="i-d77347bc0b795731-0">
            Men det räcker inte. Oroas inte utbildningsministern av signalerna
            från de få framgångsrika företag vi har här i landet när de säger
            att det är svårt att utvecklas i
          </note>
          <note xml:id="i-3ab1c50ed26369d3-0">
            Sverige? Vad tänker regeringen göra för att se till att vi behåller
            kompetensen i landet?
          </note>
          <note xml:id="i-f5cdbc0a34431987-0">
            Anf. 86 Utbildningsminister CARL
          </note>
          <note xml:id="i-a2a407e37cebde79-5">
            THAM (s)
          </note>
          <note xml:id="i-49efdf6d750868a8-0">
            Fru talman! Kompetensen är här i landet. Vad regeringen gör när
            det gäller den högre utbildningen är att satsa på en expansion.
            Det gäller inte bara grundutbildningen utan också doktorandutbildningen.
          </note>
          <note xml:id="i-58bdcd9289eb245e-0">
            Det innebär att vi om några få år kommer att få ett kraftigt
            ökat antal personer med forskarutbildning just inom naturvetenskap
            och teknik.
          </note>
          <note xml:id="i-a9ecfc312e3da750-0">
            Det går naturligtvis inte för något utbildningssystem att tillgodose
            de omedelbara anspråk på forskare som föds av ett specifikt företags
            framgångar. Det tar minst tio år att utbilda en forskare. Man
            måste ha en långsiktig utbyggnad. Den är vi i full färd att genomföra.
          </note>
          <note xml:id="i-2984ceee8738da7a-0">
            Anf. 87 TOMAS HÖGSTRÖM (m)
          </note>
          <note xml:id="i-f06c993029871199-0">
            Fru talman! Utbildningsministern nämnde doktorander. 1994 hade
            cirka en tredjedel av doktoranderna tjänst. Utbildningsministern
            har gjort sken av att när det gäller doktorandernas möjligheter
            och, förutsätter jag, framtida finansieringsmöjligheter kommer
            ett förslag från regeringen.
          </note>
          <note xml:id="i-51115bb1161bf62f-0">
            Den nuvarande finansieringen för doktoranderna bygger på utbildningsbidrag.
            Systemet leder till att doktoranderna är tvungna att finansiera
            sin verksamhet med andra tjänster och uppdrag. Det går ut över
            hans eller hennes forskargärning.
          </note>
          <note xml:id="i-175fde0b9f16caba-0">
            Om man skall göra allvar av propån att satsa på högre utbildning
            och forskning måste systemet med utbildningsbidrag ersättas med
            andra finansieringssystem eller förändras. Min fråga är: När kan
            ett sådant initiativ komma, och vilken inriktning kommer det att
            ha?
          </note>
          <note xml:id="i-72c030bbdf4ccab8-0">
            Anf. 88 Utbildningsminister CARL
          </note>
          <note xml:id="i-a2a407e37cebde79-6">
            THAM (s)
          </note>
          <note xml:id="i-e1fe4b3cb01191d0-0">
            Fru talman! Det är inte utbildningsbidragen som är den främsta
            finansieringsformen för doktorandutbildningen, utan det är doktorandtjänster.
            Men vi har för få doktorandtjänster, det håller jag gärna med
            om.
          </note>
          <note xml:id="i-50080425ecf5dc34-0">
            Man kan också diskutera avvägningen inom finansieringssystemet.
            Regeringen kommer att lägga fram förslag på den punkten i samband
            med forskningspropositionen som kommer att avges till riksdagen
            den 20 september i år.
          </note>
          <note xml:id="i-347b5049e86619d8-0">
            Anf. 89 TOMAS HÖGSTRÖM (m)
          </note>
          <note xml:id="i-76b39fc191817ce2-0">
            Fru talman! Det är bra att vi är överens om att antalet doktorandtjänster
            är för få. Det är bra att det kommer ett förslag i den här frågan.
            Vilken inriktning kommer förslaget att ha?
          </note>
          <note xml:id="i-d2993bdeab2f829f-0">
            Anf. 90 Utbildningsminister CARL
          </note>
          <note xml:id="i-a2a407e37cebde79-7">
            THAM (s)
          </note>
          <note xml:id="i-fe5d6c60a725cc38-0">
            Fru talman! Allt kommer att bli bättre!
          </note>
          <note xml:id="i-96ec87e82033c8ad-0">
            Anf. 91 MARGARETA
          </note>
          <note xml:id="i-cbe13bcfe82b5c11-2">
            NORDENVALL (m)
          </note>
          <note xml:id="i-e3783ec2c5208abc-0">
            Fru talman! Utbildningsministern talar om kvantitet. Men det
            handlar ju inte bara om kvantitet, det handlar om kvalitet. Det
            handlar också om lönebildning. Det är något som inte minst Astras
            VD Håkan
          </note>
          <note xml:id="i-ed9a3de30fd14314-0">
            Mogren har påtalat. Risken för kompetensflykt är stor.
          </note>
          <note xml:id="i-d5e0f06ca0caf02c-0">
            Det sker faktiskt en kompetensflykt från Sverige i dag, även
            om det bara handlar om 50 forskare.
          </note>
          <note xml:id="i-4379df1bd0bf320c-0">
            Det är allvarligt om inte utbildningsministern försöker göra
            något åt det.
          </note>
          <note xml:id="i-ea39f0c45c7d4fef-0">
            Jag vill fråga statsrådet: Anser statsrådet att det är en fördel
            för Sverige att konkurrera med låga löner?
          </note>
          <note xml:id="i-b76bc53ededa9be3-0">
            Eller vill statsrådet genom satsning på högre utbildning, forskning
            och ökad lönespridning låta Sverige konkurrera med kvalitet i
            stället för kvantitet?
          </note>
          <note xml:id="i-7c8c80ebf0f048a6-0">
            Anf. 92 Utbildningsminister CARL
          </note>
          <note xml:id="i-a2a407e37cebde79-8">
            THAM (s)
          </note>
          <note xml:id="i-2a7e4a4a78c0e749-0">
            Fru talman! I mitt tidigare svar sade jag just att en expansion
            av den högre utbildningen måste gå hand i hand med kvalitetsinsatser.
            Det tänker vi genomföra.
          </note>
          <note xml:id="i-b889645334158d6d-0">
            Det pågår inte någon massflykt av forskare från
          </note>
          <note xml:id="i-53fc1c6f5532e7dd-0">
            Sverige på grund av skattesystemet. Det är en ideologisk myt.
          </note>
          <note xml:id="i-185a794f3aa6ea9c-0">
            Vi har inte haft några svårigheter att bygga upp starkt kunskapsintensiva
            företag i detta land som onekligen under lång tid har haft ett
            betydande skatteuttag.
          </note>
          <note xml:id="i-f4b69213a07919e5-0">
            Det är icke heller så att vi har svårt att till Sverige få besök
            och verksamhet av framstående forskare från omvärlden. Tvärtom
            kan jag omvittna att när det gäller flera av de tunga framstående
            vetenskapliga institutionerna här i landet är det snarare för
            många som vill komma hit i förhållande till de resurser som finns.
          </note>
          <note xml:id="i-1a7300d352b224da-0">
            Hela bilden av att svenska framstående forskare lämnar landet
            i massflykt är fel. Däremot sker ett naturligt utbyte i den meningen
            att svenska forskare för en tid, kanske t.o.m. för en längre tid,
            arbetar utomlands. Det anser jag vara värdefullt.
          </note>
          <note xml:id="i-8585b91cf49e691b-0">
            Anf. 93 MARGARETA
          </note>
          <note xml:id="i-cbe13bcfe82b5c11-3">
            NORDENVALL (m)
          </note>
          <note xml:id="i-45fff32d7a77c38e-0">
            Fru talman! Carl Tham tror tydligen inte på hot.
          </note>
          <note xml:id="i-a9279ec242e056fa-0">
            Ericsson och Astra måste väl lämna landet för att utbildningsministern
            skall vakna.
          </note>
          <note xml:id="i-a85e182fb924d1bf-0">
            Bilden av högre utbildning är för många att det inte lönar sig
            att satsa på utbildning. Skuldsättningen blir hög. Lönenivån i
            det framtida yrket blir låg.
          </note>
          <note xml:id="i-6b8fd410d0b22af8-0">
            T.o.m. ledande företrädare inom LO säger numera att lönespridningen
            måste bli större. Detta tycks inte utbildningsministern hålla
            med om. Jag måste få upprepa min fråga: Vad anser utbildningsministern
            att
          </note>
          <note xml:id="i-7480ac5c63c7e67d-0">
            Sverige skall konkurrera med, låga löner eller kvalitet?
          </note>
          <note xml:id="i-712d73268c25e4e3-0">
            Anf. 94 Utbildningsminister CARL
          </note>
          <note xml:id="i-a2a407e37cebde79-9">
            THAM (s)
          </note>
          <note xml:id="i-8e5de096d1522211-0">
            Fru talman! Jag anser att Sverige skall konkurrera med kvalitet
            och den lönebildning som sker på den svenska arbetsmarknaden.
            Jag tänker inte här i riksdagen ge några anvisningar om hur den
            bör utformas för skilda akademiska grupper.
          </note>
          <note xml:id="i-8389f48440ffa900-0">
            Däremot kan jag konstatera att påståendet att den svenska högre
            utbildningen inte skulle vara attraktiv för svenska ungdomar eller
            äldre är fel.
          </note>
          <note xml:id="i-397ceef7f1e477f8-0">
            Det är tvärtom så att antalet sökande till högskolan är större
            än det någonsin har varit. Dessutom är det fler ungdomar än tidigare
            som går de längre utbildningarna. Det anser jag är bra, och det
            är säkert också värdefullt både för dem själva och för det framtida
            svenska näringslivet.
          </note>
          <note xml:id="i-c0f11847117fd231-0">
            Fredstida insatser i Försvarsmakten
          </note>
          <note xml:id="i-a3a9d9143cdcfab5-0">
            Anf. 95 ÅKE CARNERÖ (kds)
          </note>
          <note xml:id="i-744f36e1d0849bf0-1">
            Fru talman! Jag har en fråga till försvarsministern.
          </note>
          <note xml:id="i-9d06570ce601075e-0">
            Enligt riksdagens beslut skall en av Försvarsmaktens huvuduppgifter
            vara att stärka det fredstida samhällets förmåga till insatser
            t.ex. vid svåra olyckor till havs.
          </note>
          <note xml:id="i-39c7ed13ac3602e0-0">
            Samtidigt är det yttersta motivet till att vi har ett totalförsvar
            att vi skall kunna stå emot ett väpnat angrepp mot vårt land,
            om det blir ett sådant.
          </note>
          <note xml:id="i-e9b144bbba002b35-0">
            Detta är två uppgifter. Vilka åtgärder anser försvarsministern
            är nödvändiga för att vi skall kunna tillgodose den fredstida
            uppgiften, utan att den kostnadsmässigt blir alltför tung, när
            Försvarsmakten nu skall omstruktureras och besparingar skall genomföras?
          </note>
          <note xml:id="i-83badf40ff5bf5e2-0">
            Anf. 96 Försvarsminister THAGE G
          </note>
          <note xml:id="i-85ddc9d9d4062309-5">
            PETERSON (s)
          </note>
          <note xml:id="i-9ccc506157302df9-0">
            Fru talman! Besparingen inom försvaret är sammantaget 10 % under
            en period av 7 år. Det är en måttfull besparing internationellt
            sett. 90 % av försvarsanslagen blir faktiskt kvar.
          </note>
          <note xml:id="i-31026e85bdf8b5f9-0">
            Som Åke Carnerö mycket väl känner till har vi i
          </note>
          <note xml:id="i-04f986fc46394d1d-0">
            Sverige ett totalförsvar som består av ett militärt försvar och
            ett civilt försvar. Försvarsbeslutet som riksdagen fattade i december
            förra året var på flera sätt ett vägval. Ett vägval var att säkerhetsbegreppet
            vidgades och det blev ett nytt säkerhetsbegrepp som så att säga
            inkluderar de civila frågorna och de civila hoten och riskerna
            på ett helt annat sätt än tidigare. Min ambition har hela tiden
            varit - inte minst för skattebetalarnas intressen - att vi inte
            skall bygga upp dubbla resurser, dels i det militära försvaret,
            dels i det civila försvaret.
          </note>
          <note xml:id="i-a27df0df01f1dd04-0">
            Under de här dagarna med snöoväder i södra Sverige har det militära
            försvaret gjort mycket fina insatser, inte minst med bandvagn
            206. Det betyder att de resurser som det militära försvaret förfogar
            över nu ställs till det civila försvarets förfogande. Det vill
            jag utveckla ännu mer. Jag har tidigare förstått att Åke
          </note>
          <note xml:id="i-2ca4c13bf0f1b8aa-0">
            Carnerö och jag är överens på den punkten.
          </note>
          <note xml:id="i-253b057ae582494c-0">
            Anf. 97 ÅKE CARNERÖ (kds)
          </note>
          <note xml:id="i-84f0f74c86d0068c-0">
            Fru talman! Jag är helt överens med försvarsministern om detta.
            Jag vet att vi har ett sårbart samhälle och att försvarsmakten
            redan i dag gör fantastiskt fina insatser t.ex. vid snöoväder.
          </note>
          <note xml:id="i-48e0be25de60edab-0">
            Men det kan ju bli tal om en grundorganisationsfråga när vi nu
            skall omstrukturera, eftersom de här uppgifterna för Försvarsmakten
            naturligtvis skall gälla för hela vårt land. Vi kan hamna i den
            situationen att någon del av vårt land inte har militär närvaro.
          </note>
          <note xml:id="i-b94d855199980a3d-0">
            Då är frågan: Hur kan Försvarsmakten eller totalförsvaret i den
            situationen vara med och stärka samhällets insatser t.ex. vid
            svåra olyckor till havs?
          </note>
          <note xml:id="i-b35085220d45abbb-0">
            Anf. 98 Försvarsminister THAGE G
          </note>
          <note xml:id="i-85ddc9d9d4062309-6">
            PETERSON (s)
          </note>
          <note xml:id="i-0dffbccf01120284-0">
            Fru talman! Vi är i denna riksdag överens om att hela Sverige
            skall försvaras. Det fordrar militär närvaro över hela Sverige.
            Det fordras garnisoner och militära enheter. På vilka platser
            de skall finnas kommer denna kammare så småningom att ta ställning
            till, om inte förr så på luciadagen.
          </note>
          <note xml:id="i-e9959998f67872f1-0">
            Med den utgångspunkten får vi sedan göra det militära försvaret
            så starkt som hotbilden och den säkerhetspolitiska situationen
            kräver. Skulle orosmolnen hopas vid våra gränser, skulle vi få
            en annan utveckling, framför allt genom att den demokratiska processen
            i Ryssland avbryts, så att vi i fullt samförstånd i Försvarsberedningen
            och i regering och riksdag gör en mörkare säkerhetspolitisk bedömning
            måste vi i det läget öka försvarskostymen. Men i det nuvarande
            säkerhetspolitiska läget och med den hotbild vi har i dag menar
            jag att resurser kan föras över från det militära försvaret till
            det civila försvaret utan förfång för det militära försvarets
            kapacitet.
          </note>
          <note xml:id="i-fd12b07692658ac0-0">
            Miljökrav och näringslivsstöd
          </note>
          <note xml:id="i-bc542149cc28f1e7-0">
            Anf. 99 CARINA HÄGG (s)
          </note>
          <note xml:id="i-7538b6145f669b91-0">
            Fru talman! Regeringen kommer att arbeta för att banker och försäkringsbolag
            skall ta sitt miljöansvar vid kreditgivningar. Men vi - främst
            då regeringen -
          </note>
          <note xml:id="i-cc179a83064e11ca-0">
            har ett ännu tydligare eget ansvar när det gäller näringslivsstöd.
            Vi har ganska många sådana. Frågan är vad vi gör för att själva
            ställa krav gentemot våra samarbetspartner indirekt och direkt
            - krav på att de också skall ta sitt miljöansvar, kanske inte
            som ett villkor men i alla fall som en förutsättning för att man
            skall ha ett samarbete och för att stödet skall fortgå.
          </note>
          <note xml:id="i-1275efd976e52aac-0">
            Anf. 100 Näringsminister JÖRGEN
          </note>
          <note xml:id="i-d74356188dcda756-2">
            ANDERSSON (s)
          </note>
          <note xml:id="i-daf8417d171d2478-0">
            Fru talman! För det första vill jag säga att vi har haft gemensamma
            konferenser mellan Näringsdepartementet, Miljödepartementet och
            näringslivet just i de frågorna.
          </note>
          <note xml:id="i-3d4bcf7963ee0ca5-0">
            Det finns också anledning att säga att näringslivet under de
            senaste åren har byggt upp kompetens på miljöområdet. Det har
            gått rätt så raskt. Man är offensiv nu i de flesta företagen för
            att man skall vara med i främsta ledet när det gäller att diskutera
            miljövänliga produkter. Man är också mycket medveten om sitt miljöansvar.
          </note>
          <note xml:id="i-f010b548d0b37f77-0">
            Vi tänker fortsätta - näringsdepartement och miljödepartement
            tillsammans - att vara påskyndare för en sådan utveckling.
          </note>
          <note xml:id="i-e95980e9bbda30fe-0">
            Anf. 101 CARINA HÄGG (s)
          </note>
          <note xml:id="i-89224728c298beff-0">
            Fru talman! Jag tycker att det är bra att det finns företag som
            är spjutspetsar och som verkligen tar sitt ansvar och driver på
            den här utvecklingen. Men jag förstår i alla fall inte av svaret
            vad regeringen gör.
          </note>
          <note xml:id="i-511afaa37aa6a639-0">
            Gör man över huvud taget något mer än applåderar och tycker att
            det här är positivt? Det sker ju av sig självt i näringslivet.
            Men regeringens ansvar är också att vara pådrivande. Var finns
            det ansvaret?
          </note>
          <note xml:id="i-d817fc70c88fc164-0">
            Anf. 102 Näringsminister JÖRGEN
          </note>
          <note xml:id="i-d74356188dcda756-3">
            ANDERSSON (s)
          </note>
          <note xml:id="i-dc80a2f71e3c2b11-0">
            Fru talman! Det var det som jag redovisade. En av regeringens
            uppgifter är också att vara opinionsbildare och trycka på. Det
            har vi gjort genom initiativen och samarbetet mellan
          </note>
          <note xml:id="i-1119af1cfdda63e0-0">
            Näringsdepartementet och Miljödepartementet som fungerar oerhört
            bra på det här området. Vi är naturligtvis inställda på att denna
            offensiv, denna kampanj och denna opinionsbildning är något som
            vi skall fortsätta med.
          </note>
          <note xml:id="i-b1893f62b8ba2352-0">
            Elkraftsproduktionen
          </note>
          <note xml:id="i-e09e849ec69a338a-0">
            Anf. 103 MIKAEL ODENBERG (m)
          </note>
          <note xml:id="i-c4e1034dc24ab94f-0">
            Fru talman! Trots att landets tolv kärnkraftsreaktorer går för
            fullt och trots att importen av elenergi till
          </note>
          <note xml:id="i-7d9ceca94de19d2a-0">
            Sverige från grannländerna ständigt slår nya rekord inträffade
            i går den exceptionella händelsen att LKAB
          </note>
          <note xml:id="i-fe452cea42bd8460-0">
            i Kiruna och Malmberget, Modokoncernen och flera andra basindustrier
            i Norrland tvingades att begränsa sin elanvändning. Det var inte
            fråga om någon ransonering i egentlig mening, men det var ett
            tydligt uttryck för att vi även med tolv kärnkraftsreaktorer i
            gång har betydande svårigheter under en kall vinter att förse
            den svenska industrin med tillräckligt mycket el till konkurrenskraftiga
            priser.
          </note>
          <note xml:id="i-b3ee016429893dfc-0">
            Energiministern har under det gångna året huvudsakligen ägnat
            sig åt reaktorexercis och tal om vikten av en förtida kärnkraftsavveckling.
            Han har nu upphöjts till näringsminister. Med tanke på upphöjelsen
            till den nya positionen som näringsminister utgår jag från att
            Jörgen Andersson får större anledning att också fundera över de
            många arbetslösa och över industrins framtidsmöjligheter, dvs.
            tillväxten och jobben.
          </note>
          <note xml:id="i-5dfd0aa86c3295b6-0">
            Min fråga till näringsministern blir därför: Vilka slutsatser
            drar näringsministern av gårdagens elransonering?
          </note>
          <note xml:id="i-1ea9792f10229baf-0">
            Anf. 104 Näringsminister JÖRGEN
          </note>
          <note xml:id="i-d74356188dcda756-4">
            ANDERSSON (s)
          </note>
          <note xml:id="i-832bb2a877a3375e-0">
            Fru talman! Först säger Mikael Odenberg att det inte går att
            belägga att det är fråga om ransonering.
          </note>
          <note xml:id="i-7ecf0c7ce5027189-0">
            Sedan frågar han: Vilka åtgärder skall vidtas för denna ransonering?
          </note>
          <note xml:id="i-bc0c501cd393ccc9-0">
            Det första är helt korrekt. Det handlar nämligen inte om ransonering.
            Det finns ett mycket gammal avtal mellan Vattenfall och den elintensiva
            industrin, enligt vilket Vattenfall under hög belastning kan ålägga
            industrin att dra ned effekten. Industrin får under den tiden
            rabatt på elpriset. Det gäller LKAB, Akzo
          </note>
          <note xml:id="i-204e9bb013dcdb94-0">
            Nobel, Modo och Aga.
          </note>
          <note xml:id="i-2af192d25af7687e-0">
            Nu har det inträffat. Man har möjlighet att göra det med ett
            dygns varsel. Jag kan meddela att detta har gjorts i fullt samförstånd.
            Den överenskommelsen har inte lett till någon skada eller neddragning
            av produktionen.
          </note>
          <note xml:id="i-2850153f84365356-0">
            Anf. 105 ANDRE VICE TALMANNEN
          </note>
          <note xml:id="i-d1f7b79c814e42bc-0">
            Nu får Mikael Odenberg ordet för ytterligare en fråga.
          </note>
          <note xml:id="i-b0f8282ce8a293fc-0">
            Anf. 106 MIKAEL ODENBERG (m)
          </note>
          <note xml:id="i-871b3a0fb6535bc4-0">
            Fru talman! Jag ställde en mycket tydlig fråga, även om jag bara
            fick något slags ordlek till svar. Det är riktigt att det inte
            är någon ransonering i den meningen att det råder en fysisk brist
            på el, men det är en ransonering i den meningen att de stora industrierna
            för att kunna köpa el till konkurrenskraftiga priser tvingas att
            justera ned sin elförbrukning. Hade de velat fortsätta med en
            hög elförbrukning, skulle de ha fått betala betydligt högre elpriser.
            Detta speglar försörjningssituationen och visar att den svenska
            kraftbalansen är betydligt mer ansträngd än vad som stundtals
            framkommer i debatten.
          </note>
          <note xml:id="i-74f6108a44a77e49-0">
            Min fråga till näringsministern kvarstår därför:
          </note>
          <note xml:id="i-7bcabde06d7b5fef-0">
            Drar näringsministern, som borde vara en av regeringens främsta
            exponenter för tillväxt, jobb, industriell framtid och utveckling
            i vårt land, några slutsatser av detta, eller kommer han att fortsätta
            med reaktorexercisen?
          </note>
          <note xml:id="i-743abc0b34178a0b-0">
            Anf. 107 Näringsminister JÖRGEN
          </note>
          <note xml:id="i-d74356188dcda756-5">
            ANDERSSON (s)
          </note>
          <note xml:id="i-f89365d70cbf8b6a-0">
            Fru talman! Vem som ägnar sig åt ordlekar får väl kammarens ledamöter
            bedöma. Jag har svarat på frågan. Det finns ett gammalt avtal
            mellan den elintensiva industrin och Vattenfall, som gör det möjligt
            för Vattenfall att vid hög belastning dra ned på elleveranserna.
            Detta görs i samförstånd med den elintensiva industrin. Denna
            industri har fattat detta beslut tillsammans med Vattenfall och
            har därigenom fått rabatterade priser utan att produktionen har
            äventyrats. Jag tycker att det är ett rätt så klart svar.
          </note>
          <note xml:id="i-76cd6fba2035289c-0">
            Bidrag till små flygplatser
          </note>
          <note xml:id="i-7cce7b76c0892dab-0">
            Anf. 108 ROLF GUNNARSSON (m)
          </note>
          <note xml:id="i-6b7388df7fb79827-0">
            Fru talman! Jag vänder mig till kommunikationsministern igen.
            Jag skall dock hålla mig borta från ämnet hur man bygger broar
            mellan koalitionsbröderna.
          </note>
          <note xml:id="i-c1ee86c70963efa9-0">
            Jag tänker ställa en mycket rak och enkel fråga till kommunikationsminister
            Ines Uusmann. Det förekommer just nu uppgifter om att vårt medlemskap
            i
          </note>
          <note xml:id="i-5628349034c66f21-0">
            EU innebär att det skulle bli ett statligt förbud mot att ge
            bidrag till de små kommunala och regionala flygplatserna. Jag
            vill fråga kommunikationsministern om det ligger någonting bakom
            de uppgifterna.
          </note>
          <note xml:id="i-ccaf7439620d06ab-0">
            Anf. 109 Kommunikationsminister INES
          </note>
          <note xml:id="i-5c26c4fe9a508b6f-6">
            UUSMANN (s)
          </note>
          <note xml:id="i-4ea2e1e928c869e1-0">
            Fru talman! Det är i och för sig en intressant fråga, men jag
            tror att vi kan hänföra den till skräphögen av myter om vad EU
            faktiskt ägnar sig åt.
          </note>
          <note xml:id="i-e018338e5d32d44a-0">
            Anf. 110 ROLF GUNNARSSON (m)
          </note>
          <note xml:id="i-0d23339bb5977816-0">
            Fru talman! Jag tackar för det. Det gällde en uppgift som var
            oroande, särskilt för dem som kommer från glesbygden.
          </note>
          <note xml:id="i-5147093a983f838d-0">
            Likvärdig utbildning
          </note>
          <note xml:id="i-35dda13be3b0b256-0">
            Anf. 111 ALICE ÅSTRÖM (v)
          </note>
          <note xml:id="i-405de392190224f8-1">
            Fru talman! Jag har en fråga till skolminister Ylva
          </note>
          <note xml:id="i-c06ff32358df4313-0">
            Johansson. Den anknyter till det svar som tidigare lämnades om
            att de kommunala skolorna skall ge likvärdig utbildning till alla
            barn i kommunen.
          </note>
          <note xml:id="i-c43af8af359faac1-0">
            Detta fungerar tyvärr inte i dag, med de neddragningar som man
            i kommunerna har gjort när det gäller stödlärarresurser, talpedagoger
            och kuratorer. Det innebär att de barn som behöver extra stöd
            inte har kunnat få det och inte kan tillgodogöra sig utbildningen
            på lika villkor.
          </note>
          <note xml:id="i-c0d098324b8c99d5-0">
            Det handlar här om det kommunala självstyret, men konsekvensen
            blir ändå att det finns barn som inte får tillgång till utbildning
            på likvärdiga villkor.
          </note>
          <note xml:id="i-73939a8d3f57883f-0">
            Vad tänker skolministern göra åt detta?
          </note>
          <note xml:id="i-f5228b039d5b8b26-0">
            Anf. 112 Statsrådet YLVA
          </note>
          <note xml:id="i-8b51f200b9c2542b-0">
            JOHANSSON (s)
          </note>
          <note xml:id="i-a67a81d9c1addb7a-0">
            Fru talman! Jag besvarade under frågestunden för två veckor sedan
            en liknande fråga från Britt-Marie
          </note>
          <note xml:id="i-661dcadd01b46ce2-0">
            Danestig-Olofsson. Mitt svar i dag kommer inte att skilja sig
            mycket från det som jag då gav henne.
          </note>
          <note xml:id="i-dd1decf7fac072cd-0">
            Det finns flera tecken som tyder på att de neddragningar av resurser
            till skolan som många kommuner var tvungna att göra har hårdast
            drabbat den grupp av elever som har de största svårigheterna.
            Det tycks vara så att den genomsnittlige eleven har klarat sig
            mycket väl. Det tycks också vara så att elever med tydliga fysiska
            handikapp har klarat sig relativt hyggligt. De s.k. gråzonsbarnen,
            de som har litet större svårigheter än andra utan att det är alldeles
            synligt, tycks vara hårdast drabbade.
          </note>
          <note xml:id="i-1d0ca933360bb73f-0">
            Detta är mycket oroande, och man måste fundera på vilka åtgärder
            som skall vidtas.
          </note>
          <note xml:id="i-7bd15363edfc7734-0">
            Regeringen har redan för ett år sedan uppdragit till
          </note>
          <note xml:id="i-ba91dffb4d83d63c-0">
            Skolverket att särskilt granska hur kommunerna fördelar sina
            resurser mellan olika elever och mellan olika skolor. Även om
            det är kommunens ansvar att genomföra skolutbildningen, finns
            det en skollag och en läroplan som ålägger kommunerna att fördela
            resurserna på ett sådant sätt att man uppnår en likvärdig utbildning.
            Detta förutsätter att man inte fördelar resurserna helt lika.
            Olika elever och olika skolor behöver olika mycket resurser för
            att det skall kunna ges en likvärdig utbildning.
          </note>
          <note xml:id="i-29bce2a729252b33-0">
            Anf. 113 ALICE ÅSTRÖM (v)
          </note>
          <note xml:id="i-f1789a020d34d72b-0">
            Fru talman! Det känns bra att vi är överens om det grundläggande.
            Men det är också viktigt vilka konkreta åtgärder man kan vidta.
            Jag upplever att det här är ett problem som har funnits under
            en längre period och att vi i dag får elever som har hunnit gå
            i skolan i flera år utan att få det stöd som de behöver ha.
          </note>
          <note xml:id="i-5a65b9c45729e0e9-0">
            Jag undrar fortfarande vilka konkreta åtgärder man kan vidta
            i dag. Detta är en allvarlig fråga, och om man inte gör någonting
            för dessa barn i dag, kommer det att få allvarliga konsekvenser.
          </note>
          <note xml:id="i-03177e4c73dbf217-0">
            Anf. 114 Statsrådet YLVA
          </note>
          <note xml:id="i-8b51f200b9c2542b-1">
            JOHANSSON (s)
          </note>
          <note xml:id="i-1ee0ffc0e039c629-0">
            Fru talman! Jag svarade också på den frågan för två veckor sedan.
            Låt mig upprepa att några av de instrument som vi kan använda
            har blivit skarpare, vilket gör att vi kan lyckas bättre med detta
            arbete.
          </note>
          <note xml:id="i-a0d746bce2ccf432-0">
            Det handlar bl.a. om att den nya läroplanen numera talar om vad
            varje elev faktiskt har rätt att få lära sig i skolan. I läroplanen
            anges tydligare kravnivåer, som också skall utvärderas regelbundet,
            bl.a. med stöd av nationella prov.
          </note>
          <note xml:id="i-2bd408e2440cf083-0">
            Vi har fått en förändrad roll för utvärdering inom skolan, både
            på lokal och på nationell nivå, varvid vi i dag fokuserar mer
            på de elever som har de största svårigheterna och kanske något
            mindre på den genomsnittlige eleven.
          </note>
          <note xml:id="i-6f2d5fc0530df15a-0">
            Det behövs också mera samarbete mellan olika personalkategorier
            i skolan. Man behöver samarbeta mellan olika professioner för
            att gemensamt kunna lösa uppgiften på bästa sätt. Det finns mycket
            goda erfarenheter att hämta från de kommuner som har kommit långt
            i samarbetet mellan förskola och skola.
          </note>
          <note xml:id="i-47d02272b9e5fb25-0">
            Det förekommer en verksamhetsintegrering, där förskollärare,
            fritidspedagog, grundskollärare eller lågstadielärare arbetar
            tillsammans kring eleverna. Jag tror också att specialpedagogernas
            roll mer uttalat behöver bli en handledarroll än vad som varit
            fallet.
          </note>
          <note xml:id="i-db510cbfc0cc6454-0">
            Förordnandesystemet för professorer
          </note>
          <note xml:id="i-6a1bd6241c42e4b9-0">
            Anf. 115 HANS HJORTZBERG-
          </note>
          <note xml:id="i-b6a6b6e4b2836eda-0">
            NORDLUND (m)
          </note>
          <note xml:id="i-d2da77f2956fb2c9-0">
            Fru talman! Jag vill vända mig till utbildningsministern med
            ännu en forskarfråga.
          </note>
          <note xml:id="i-fe9e6b12318383b5-0">
            Professorerna inom universitet och högskola har i
          </note>
          <note xml:id="i-73f28f278e253b66-0">
            Sverige en brist på rörlighet. I t.ex. USA byter forskare universitet
            med större frekvens, bl.a. beroende på att forskare där får tidsbestämda
            förordnanden. Det ingår i själva systemet att byta arbetsplats
            och universitet. Man uppnår därmed att man får mera allsidigt
            kunniga forskare, som inte hela livet går kvar vid det universitet
            där de disputerat. Det svenska förordnandesystemet konserverar
            det bestående i stället för att öppna för nya möjligheter.
          </note>
          <note xml:id="i-e765b72545704fd7-0">
            Avser utbildningsministern att lägga fram något förslag om förändring
            av förordnandesystemet för professorer, så att vi i framtiden
            får ett system med tidsbegränsade förordnanden, i varje fall för
            yngre forskare?
          </note>
          <note xml:id="i-364c9cd886c624d6-0">
            Anf. 116 Utbildningsminister CARL
          </note>
          <note xml:id="i-a2a407e37cebde79-10">
            THAM (s)
          </note>
          <note xml:id="i-5f8e354a6d930bd1-0">
            Fru talman! Svaret på Hans Hjortzberg-Nordlunds fråga är ja.
            Jag delar helt och hållet de bekymmer som frågeställaren gav uttryck
            för. Bristen på rörlighet är ett bekymmer som har kommit till
            uttryck i många internationella utvärderingar av svensk forskning.
          </note>
          <note xml:id="i-88778ccfab2b7103-0">
            Exakt hur detta skall lösas får vi se. Regeringen har för kort
            tid sedan tillsatt en utredning som skall se över hela tjänstesystemet
            vid de svenska universiteten, och frågan hur ett nytt tjänstesystem
            skall främja rörligheten är en av de viktigaste uppgifterna för
            denna utredning.
          </note>
          <note xml:id="i-a9da3d331bcd383e-0">
            Anf. 117 HANS HJORTZBERG-
          </note>
          <note xml:id="i-b6a6b6e4b2836eda-1">
            NORDLUND (m)
          </note>
          <note xml:id="i-d234ef51b4a11466-0">
            Fru talman! Jag tackar för detta svar. I förlängningen kunde
            man kanske också öppna för en helt ny typ av förordnanden, som
            skulle inkludera möjligheter till förordnanden inom svenskt näringsliv,
            som omväxling till universitetstjänsterna. Vad anser utbildningsministern
            om detta?
          </note>
          <note xml:id="i-b4e20749f9c15675-0">
            Anf. 118 Utbildningsminister CARL
          </note>
          <note xml:id="i-a2a407e37cebde79-11">
            THAM (s)
          </note>
          <note xml:id="i-4b85e749c74156ec-0">
            Fru talman! Det är nog för tidigt att gå in i olika delar av
            det här komplexet, och jag vill inte nu binda utredaren till specifika
            former. Detta måste också diskuteras med det akademiska livet,
            så att man hittar de bästa formerna.
          </note>
          <note xml:id="i-cf3919e8c81adbdf-0">
            Jag vill ändå personligen säga att jag tycker att det vore bra,
            om man fick en större rörlighet mellan å ena sidan det akademiska
            livet, å andra sidan företag, det offentliga livet, organisationer
            etc. Då kan man undvika det förhållandet - som tyvärr alltför
            mycket är för handen i Sverige - att den som en gång är inne i
            en sektor har mycket stora svårigheter att gå in i en annan sektor
            och sedan komma tillbaka.
          </note>
          <note xml:id="i-b857681191960550-0">
            Jag önskar verkligen en större rörlighet i det sammanhanget.
            Jag tror också att detta vore mycket stimulerande och viktigt
            för att sprida kunskap om forskning och forskningsresultat utanför
            det akademiska livet. Jag tror att vi ser mycket lika på detta.
          </note>
          <note xml:id="i-10c28f8b9192802f-0">
            Exakt hur det skall lösas vill jag inte uttala mig om i dag.
          </note>
          <note xml:id="i-97c21ab5a931a714-0">
            Kontrollen av statsförvaltningen
          </note>
          <note xml:id="i-ea3dd9412d4749f8-0">
            Anf. 119 ROSE-MARIE FREBRAN (kds)
          </note>
          <note xml:id="i-c7b12d72770d04d7-0">
            Fru talman! Jag vill ställa en fråga till statsrådet
          </note>
          <note xml:id="i-4847cfd8895ddbc7-0">
            Jan Nygren med anledning av viss kritik som har framförts av
            Riksrevisionsverkets generaldirektör.
          </note>
          <note xml:id="i-3d86a0db0268f20f-0">
            Hon har bl.a. påstått att om Riksrevisionsverket hade fått placera
            en revisor i Apoteksbolagets styrelse skulle chefernas fallskärmsavtal
            ha avslöjats mycket tidigare. Just den detaljen tänker jag lämna
            därhän, men jag vill ta upp hennes vidare kritik av kontrollen
            av den svenska statsförvaltningen. Hon anser att den är för dålig,
            och sämre än i jämförbara länder.
          </note>
          <note xml:id="i-41604cd8c186750d-0">
            Jag anser också att det finns tecken på att kontrollen behöver
            förbättras. Därför vill jag fråga statsrådet
          </note>
          <note xml:id="i-84e59fd80ab419d9-0">
            Jan Nygren om regeringen är beredd att se över kontrollen av
            statsförvaltningen.
          </note>
          <note xml:id="i-b5324ef0a75f4e00-0">
            Anf. 120 Statsrådet JAN NYGREN (s)
          </note>
          <note xml:id="i-a0c392e355b104f7-0">
            Fru talman! Jag kan inte låta bli att kommentera
          </note>
          <note xml:id="i-97ed96e5489e2a3a-0">
            Riksrevisionsverkets generaldirektörs påpekande.
          </note>
          <note xml:id="i-8d42411dc197f0bd-0">
            Möjligen skulle det ha varit möjligt för någon revisor att "upptäcka
            detta tidigare", men jag måste säga att jag inte riktigt hänger
            med i svängarna. Apoteksbolaget är ju ett bolag, som har auktoriserade
            revisorer!
          </note>
          <note xml:id="i-7e160b852f3491b7-0">
            Frågan om fallskärmsavtal och löner m.m. är faktiskt inte en
            fråga för revisorerna, utan en fråga för styrelsen och naturligtvis
            ytterst för ägaren. Därför har jag väldigt svårt att göra frågan
            om fallskärmsavtalens vara eller icke vara till en fråga om huruvida
            Riksrevisonsverket är inblandat eller ej. Detta var en liten kommentar
            till denna fråga.
          </note>
          <note xml:id="i-1227be5310792888-0">
            Vad gäller fråga nr två är regeringen självfallet ständigt inbegripen
            i en dialog och en diskussion om hur uppföljning och utvärdering
            av de statliga myndigheternas verksamhet skall skötas. Jag vill
            ändå hävda att jag inte tycker att uppföljningen är dålig, på
            det sätt som den framställdes här. Men visst kan mer göras, och
            det pågår en ständig diskussion om förändringar där naturligtvis
            också Riksrevisionsverket deltar.
          </note>
          <note xml:id="i-325f245b1734ac03-0">
            Anf. 121 ROSE-MARIE FREBRAN (kds)
          </note>
          <note xml:id="i-2413ff10ac0c36c4-0">
            Fru talman! Jag tolkar Jan Nygren så att det inte är aktuellt
            att speciellt se över denna fråga - inte just nu i alla fall.
          </note>
          <note xml:id="i-4c6d08b740abc7f3-0">
            Jag kan inte ta ställning till jämförelsen med andra
          </note>
          <note xml:id="i-881435281a8628d9-0">
            "jämförbara länder" och huruvida Sverige skulle vara sämre än
            dessa eller ej. Men svenska myndigheter är faktiskt väldigt självständiga.
            Vi har en mycket långtgående delegering av resursanvändningen
            i Sverige.
          </note>
          <note xml:id="i-76509f6797d7c302-0">
            Kontrollen borde alltså snarare vara bättre, och ligga på en
            högre nivå än i andra länder. Om uppgiften om att den ligger på
            en lägre nivå är riktig borde det finnas verklig anledning att
            se över detta.
          </note>
          <note xml:id="i-f358ad3a9ff473be-0">
            Anf. 122 Statsrådet JAN NYGREN (s)
          </note>
          <note xml:id="i-40383128cf8894b4-0">
            Fru talman! För ungefär ett halvår sedan tillsatte regeringen
            något som har kommit att kallas för en förvaltningspolitisk kommission.
            Den fick det stora uppdraget att titta på hela den statliga förvaltningen
            med utgångspunkt från frågeställningen: Fullgör förvaltningen
            de uppdrag som riksdag och regering har lagt ut? I detta uppdrag
            ligger inte minst också en diskussion om hur man skall kunna följa
            upp och utvärdera den verksamhet som myndigheterna genomför.
          </note>
          <note xml:id="i-b72e8339f8d638bd-0">
            Jag menar att vårt system med fristående myndigheter är någonting
            oerhört positivt. Det ökar myndigheternas rörelsefrihet, men också
            deras ansvar för verksamheternas genomförande. Men det ställer
            stora krav, inte minst på regeringskansliet, att bli en kompetentare
            mottagare av den information som myndigheterna återbördar. Regeringen
            har bett kommissionen att ta upp denna diskussion. Som jag sade
            finns det ett behov, kanske inte av ökad kontroll, men av ökad
            uppföljning och utvärdering av de verksamheter som myndigheterna
            genomför.
          </note>
          <note xml:id="i-63a9eee40bac41be-1">
            Reglerna för momsredovisningen
          </note>
          <note xml:id="i-b3a407bad585f273-0">
            Anf. 123 KARIN FALKMER (m)
          </note>
          <note xml:id="i-7dd2302541068b74-0">
            Fru talman! Jag vill återvända till det för företagen, och därmed
            också för jobben, så olyckliga beslutet om tidigareläggning av
            momsinbetalningarna. Jag vänder mig alltså till näringsminister
            Jörgen Andersson.
          </note>
          <note xml:id="i-0a0379b6186b8b09-0">
            Kritiken mot det absurda i att en företagare skall betala in
            moms i förskott, innan han eller hon själv har fått betalt, har
            varit förödande under hela denna resas gång. Tidigare under frågestunden
            hörde vi
          </note>
          <note xml:id="i-a5b685671a2ddd74-0">
            Jörgen Andersson säga att det nu skall ske överläggningar med
            Småföretagarrådet. Mina första frågor är:
          </note>
          <note xml:id="i-c63911a525f88b2c-0">
            Har inte sådana överläggningar skett under resans gång? Vilka
            råd gavs i så fall från Småföretagarrådet?
          </note>
          <note xml:id="i-a25d95127a7d3baf-0">
            Många småföretagare som har bekymmer läser dagens Svenska Dagbladet
            i dag och inges då förhoppningar. Min andra fråga är: Innebär
            det som står i
          </note>
          <note xml:id="i-b55a566656b9019a-0">
            Svenska Dagbladet i dag att det kommer en återställare, och i
            så fall en återställare som för en gångs skull skulle välkomnas?
          </note>
          <note xml:id="i-4dc9eebb6074e52f-0">
            Jag hoppas att Jörgen Andersson kan ge litet tydligare besked
            på den punkten.
          </note>
          <note xml:id="i-2ff4f400e058eb5e-0">
            Anf. 124 Näringsminister JÖRGEN
          </note>
          <note xml:id="i-d74356188dcda756-6">
            ANDERSSON (s)
          </note>
          <note xml:id="i-2ce21a82ab9909bf-0">
            Fru talman! Jag uttryckte mig inte på det sättet; att regeringen
            nu för en dialog med Småföretagarrådet.
          </note>
          <note xml:id="i-5d729af97a8e49ec-0">
            Jag uttryckte mig på det sättet att regeringen har fått indikationer
            och information från Småföretagarrådet under lång tid på att detta
            upplevs som ett bekymmer.
          </note>
          <note xml:id="i-dd41a3642d3ab9d8-0">
            Jag vill gärna klargöra att jag förstår företagarna på denna
            punkt. Samma bekymmer har kommit Finansdepartementet till del.
            Vi för nu, precis som jag har uttryckt saken i Svenska Dagbladet,
            en dialog om hur vi skall kunna hantera detta. Bl.a. fanns denna
            fråga med i den stora budgetsaneringsdiskussionen, där vi letade
            efter alla sätt att få ordning på statsfinanserna.
          </note>
          <note xml:id="i-022f470677c1fc76-0">
            Vad detta så småningom kommer att utmynna i kan jag inte lämna
            besked om i dag. Som näringsminister kan jag ändå säga att jag
            förstår de bekymmer som småföretagarna upplever i denna fråga.
            Vi får se hur detta kan hanteras. Men som bekant måste alla nya
            utgifter finansieras.
          </note>
          <note xml:id="i-6953e8159ab477e2-0">
            Anf. 125 KARIN FALKMER (m)
          </note>
          <note xml:id="i-ff00304ea8fc7059-0">
            Fru talman! Det är min uppfattning att en näringsminister skall
            vara med och motverka alla företagarfientliga förslag som regeringen
            lägger fram. De påverkar inte bara företagarna utan också möjligheterna
            för våra ungdomar, invandrare och alla andra arbetslösa att få
            jobb.
          </note>
          <note xml:id="i-7d0bd363287335a8-0">
            Det förundrar mig något att insikten om att detta skapar bekymmer
            kommer först nu. Kritiken var nämligen förödande redan från början,
            när detta förslag väcktes. Jag tycker att det borde vara väldigt
            lätt att förstå hur svårt det är för en företagare som gör affärer,
            kanske med små marginaler, att betala moms till staten i förskott
            - i realiteten att låna staten pengar
          </note>
          <note xml:id="i-466b4fe469fa104d-0">
            - innan han eller hon själv har fått betalt för sina varor.
          </note>
          <note xml:id="i-04fa1d5abad598a2-0">
            Ett sådant förslag är företagarfientligt och borde återställas
            direkt.
          </note>
          <note xml:id="i-db22a8c6f88da292-0">
            IT-propositionen
          </note>
          <note xml:id="i-5fa6b0640380c272-0">
            Anf. 126 STIG SANDSTRÖM (v)
          </note>
          <note xml:id="i-18cee7c442cd8deb-0">
            Fru talman! Jag vill ställa en fråga till Jan Nygren om informationstekniken.
            Vi är många som intresserat väntar på IT-propositionen.
          </note>
          <note xml:id="i-c9eed190cc81cce9-0">
            Jag vill fråga: När kommer den och vad kommer den att innehålla?
          </note>
          <note xml:id="i-1077ab0e84d2e2f8-0">
            Jag kan precisera mig litet, för det är särskilt två saker jag
            tänker på. Kommer propositionen att innehålla någonting om Rixlex?
            Det finns ett stort tryck från allmänheten på att Rixlex skall
            vara gratis. I
          </note>
          <note xml:id="i-1344d142a4db9893-0">
            riksdagens IT-råd är vi överens om att det borde vara så. I dag
            tar man ut 6 000 kr i abonnemangsavgift för
          </note>
          <note xml:id="i-713e5dd8994a8bb5-0">
            Rixlex, som är väldigt svårhanterligt och inte värt detta pris.
          </note>
          <note xml:id="i-73ade8495d8a228c-0">
            Anf. 127 Statsrådet JAN NYGREN (s)
          </note>
          <note xml:id="i-396d7be2d3daf7f1-0">
            Fru talman! IT-propositionen kommer i mitten av mars. Det pågår
            diskussioner även om Rixlex, men eftersom vi befinner oss i slutvändan
            av beredningen kan jag kanske få vänta med att presentera resultatet
            av diskussionen. Detta berör ju inte bara regeringen -
          </note>
          <note xml:id="i-f0b3436be4c8c8d7-0">
            Rixlex är ju förvisso ett instrument som hör hemma i riksdagen.
          </note>
          <note xml:id="i-17fcc346bae2a068-0">
            Diskussioner pågår, och regeringen har fångat upp de synpunkter
            och önskemål som Stig Sandström ger uttryck för. Vi får se resultatet
            när propositionen kommer.
          </note>
          <note xml:id="i-68a3c91a06642ec0-0">
            Bidrag till enskilda vägar
          </note>
          <note xml:id="i-76bd3a0dfa404996-0">
            Anf. 128 ULLA LÖFGREN (m)
          </note>
          <note xml:id="i-0acc88f25408a8fc-0">
            Fru talman! Jag har en fråga till kommunikationsministern. Vägverket
            har nu börjat skicka ut beskeden till dem som ansökt om bidrag
            till enskilda vägar för innevarande år. Reaktionerna har inte
            låtit vänta på sig.
          </note>
          <note xml:id="i-f0a326e89a171927-0">
            Från några håll har man redan aviserat att man tänker tacka nej
            till bidraget och i stället stänga av sina vägar. Det gäller främst
            vägar genom områden utan fast bebyggelse som utgör förbindelse
            mellan exempelvis två allmänna vägar.
          </note>
          <note xml:id="i-c38b3cd772ae54c4-0">
            Min fråga till kommunikationsministern är följande: Kommer kommunikationsministern
            att vidta några åtgärder med anledning av detta?
          </note>
          <note xml:id="i-2237afaac6f83f24-0">
            Anf. 129 Kommunikationsminister INES
          </note>
          <note xml:id="i-5c26c4fe9a508b6f-7">
            UUSMANN (s)
          </note>
          <note xml:id="i-fbb7d0a90b72d500-0">
            Fru talman! Regeringen har gett Vägverket i uppdrag att komplettera
            den konsekvensutredning som har gjorts om statsbidraget till de
            enskilda vägarna.
          </note>
          <note xml:id="i-ea7dc93505539cbe-0">
            Vägverket skall i den kompletterande utredningen bl.a. titta
            på hur ett regelsystem skall vara utformat för att det skall bli
            rättvist och även ge de fastboende med höga driftskostnader en
            rimlig möjlighet att hålla vägen öppen. De skall inte drabbas
            oskäligt.
          </note>
          <note xml:id="i-e575153057a49657-0">
            Resultatet av detta uppdrag inkommer till regeringen den 15 april.
            Sedan kommer eventuella förändringar i statsbidragssystemet att
            behandlas i budgetpropositionen för år 1997.
          </note>
          <note xml:id="i-d8e16403fd0b6f21-0">
            Anf. 130 ULLA LÖFGREN (m)
          </note>
          <note xml:id="i-6b13bd49260a4dba-0">
            Fru talman! Det kan möjligtvis lösa problemen i framtiden. Men
            för innevarande år gäller fortfarande att det inte finns tillräckligt
            med medel för att vissa föreningar skall få det att gå runt, och
            då stänger man av vägarna.
          </note>
          <note xml:id="i-0614169ccbb97d2a-0">
            Vad kommer statsrådet att göra om det bli vägavstängningar med
            stora omvägar för många människor, vilket påverkar miljön negativt?
            Tycker statsrådet att det är acceptabelt?
          </note>
          <note xml:id="i-b26aad2df7141b75-0">
            Anf. 131 Kommunikationsminister INES
          </note>
          <note xml:id="i-5c26c4fe9a508b6f-8">
            UUSMANN (s)
          </note>
          <note xml:id="i-0d3219e4afe2c410-0">
            Fru talman! För innevarande budgetår finns det inga planer på
            att förändra statsbidraget till enskilda vägar.
          </note>
          <note xml:id="i-686a559e0fb8387b-0">
            Antipersonella minor
          </note>
          <note xml:id="i-a6b08c9d3bb0fa7d-0">
            Anf. 132 MARTIN NILSSON (s)
          </note>
          <note xml:id="i-5a4de55cb1f13f96-0">
            Fru talman! Försvarsministern har tidigare i en fråga här i kammaren
            i dag berört det eländiga faktum att antipersonella minor är ett
            stort bekymmer för bl.a.
          </note>
          <note xml:id="i-7dfcd5624143ce01-0">
            de svenska FN-soldaterna och IFOR-trupperna. Det är en omdiskuterad
            fråga. Sverige har gjort mycket globalt för att minska bruket
            av antipersonella minor och bl.a. på ett föredömligt sätt agerat
            i FN för detta.
          </note>
          <note xml:id="i-4b9a62d95be9be7b-0">
            FN:s generalförsamling har bl.a. välkomnat även nationella åtgärder
            för att minska lagren av antipersonella minor. EU-parlamentet
            har uttalat sig för att man skall upphöra att använda antipersonella
            minor i de nationella försvaren.
          </note>
          <note xml:id="i-8a0931460a53dcb0-0">
            För att kunna utvärdera om detta över huvud taget har gjorts,
            eller vad som har hänt på området, krävs det snarast att staterna
            redovisar hur stora innehaven och lagren av antipersonella minor
            är. Så har också skett i flera länder - Belgien, Nederländerna,
            USA, osv. Men i Sverige är uppgifterna sekretessbelagda.
          </note>
          <note xml:id="i-9e3abd302e9f6abc-0">
            Min fråga är om försvarsministern avser att offentliggöra dessa
            uppgifter och vad försvarsministern avser att göra för att minska
            de nationella lagren av antipersonella minor.
          </note>
          <note xml:id="i-041bfacf2a285788-0">
            Anf. 133 Försvarsminister THAGE G
          </note>
          <note xml:id="i-85ddc9d9d4062309-7">
            PETERSON (s)
          </note>
          <note xml:id="i-5a7cf9825936e9c1-0">
            Fru talman! Sverige arbetar aktivt för ett internationellt totalförbud
            för antipersonella minor. Detta sker inom ramen för konferensen
            om översyn av
          </note>
          <note xml:id="i-833447419135cda9-0">
            1980-års vapenkonvention. Min bestämda uppfattning är att det
            är genom ett bindande internationellt förbud som en grund för
            verklig nedrustning av antipersonella minor kan åstadkommas. Därmed
            skapas verkliga förutsättningar för att minska lidandet för civilbefolkningen
            i krigsdrabbade länder.
          </note>
          <note xml:id="i-da6bb8f92fe9ba1f-0">
            Jag delar inte Martin Nilssons uppfattning att den pågående förhandlingsprocessen
            skulle underlättas av att Sverige talade om hur många antipersonella
            minor som finns i våra lager. Att ett par tre länder - det är
            fråga om det - har deklarerat sina innehav av antipersonella minor
            motiverar inte att Sverige skulle göra detta. Varje lands försvarskoncept
            är beroende av ländernas skiftande förhållanden. Därmed går det
            inte att hävda att det som fungerar för ett land automatiskt också
            är en bra lösning för ett annat land.
          </note>
          <note xml:id="i-ec1abdb0edbd676f-0">
            Visst genomför vi i Sverige flera nationella åtgärder. Utöver
            att arbeta för detta internationella förbud arbetar Försvarsdepartementet
            och statsrådet Schori verksamt för att ge pengar för att bekämpa
            minorna och för att åstadkomma en förbättrad minröjningskapacitet.
          </note>
          <note xml:id="i-2b8844f2ad7ddf63-0">
            Anf. 134 MARTIN NILSSON (s)
          </note>
          <note xml:id="i-81b0992340c8d616-0">
            Fru talman! Det internationella arbete som Sveriges regering
            gör gläder säkert många på detta område.
          </note>
          <note xml:id="i-50da121814a4db38-0">
            Det är ett viktigt arbete. Det skall betonas väl så mycket.
          </note>
          <note xml:id="i-0445eeefbafa7363-0">
            Problemet är att det behövs nationer, stater, som tar steget
            och går före och visa vägen, och säger att dessa vapen inte behövs
            i det militära försvaret, och att man klarar sig utan dem. Man
            måste i varje fall föra en offentlig debatt om dem.
          </note>
          <note xml:id="i-3f505f6fe206f9ab-0">
            Den offentliga debatten försvåras uppenbart om vi inte har tillgängliga
            fakta och inte vet varthän det barkar. Det svenska försvaret kan
            de facto utan att vi ens vet om det utöka sitt innehav av antipersonella
            minor. Jag tycker att det vore rimligt att man redovisade det
            antal minor som svenska försvaret har för att kunna föra en offentlig
            och konstruktiv debatt om
          </note>
          <note xml:id="i-004c63803d78c632-0">
            Sverige som föregångsland även inom detta område.
          </note>
          <note xml:id="i-c8e67327425f5e53-0">
            Anf. 135 Försvarsminister THAGE G
          </note>
          <note xml:id="i-85ddc9d9d4062309-8">
            PETERSON (s)
          </note>
          <note xml:id="i-4fd879e519a40b5e-0">
            Fru talman! Jag vill med hänsyn till vissa missförstånd och kanske
            också desinformation passa på att säga att Sverige inte tillverkar
            några antipersonella minor. Vi har inte gjort det på över 20 år.
            Vi exporterar inga minor, och vi har inte lagt ut några personminor
            vare sig i Bosnien eller i Angola.
          </note>
          <note xml:id="i-8fb0ef758d4c203f-0">
            Vi har våra minor väl förvarade i lager av ett enda skäl: för
            att möta en angripare på svensk mark. Vi kommer att använda våra
            minor av ett enda skäl: för att slå tillbaka ett angrepp mot vårt
            land och vår frihet. Det är ett vapen som alla andra vapen.
          </note>
          <note xml:id="i-d4898279ee22d328-0">
            Trots detta, om försvarsstrukturen och försvarskonceptet, gav
            jag förra året överbefälhavaren i uppdrag att redovisa hur det
            påverkar vårt försvarskoncept om vi gör oss av med dessa personminor.
            Han kommer att redovisa detta den 4 mars. Därefter kan jag litet
            tydligare förklara vad minorna har för strategisk och försvarsmässig
            betydelse för det svenska försvaret.
          </note>
          <note xml:id="i-abd9ba64007eaa5e-0">
            Sedan hälsar jag med glädje och tillfredsställelse att vi får
            en offentlig debatt om minproblemet. Men lika viktigt är att vi
            internationellt påverkar opinionen så att det blir fler länder
            än Sverige som vill ha ett internationellt förbud.
          </note>
          <note xml:id="i-48300631141a446c-0">
            Anf. 136 ANDRE VICE TALMANNEN
          </note>
          <note xml:id="i-4be8a4271f4c7bb4-0">
            Därmed är dagens och veckans muntliga frågestund avslutad.
          </note>
          <note xml:id="i-5303df4a8b5ad25a-0">
            9 § Svar på interpellation 1995/96:77 om Dennispaketet
          </note>
          <note xml:id="i-4d98d4ab73f6c06f-0">
            Anf. 137 Kommunikationsminister INES
          </note>
          <note xml:id="i-5c26c4fe9a508b6f-9">
            UUSMANN (s)
          </note>
          <note xml:id="i-7fc9bc0e6d7ab871-0">
            Fru talman! Birgitta Wistrand har frågat statsministern om regeringens
            uppfattning om Dennispaketets genomförande.
          </note>
          <note xml:id="i-28d150d81286887a-0">
            Arbetet i regeringen är så fördelat att det är jag som svarar
            för frågor rörande Dennispaketet. Jag skall därför besvara Birgitta
            Wistrands fråga.
          </note>
          <note xml:id="i-eca43c071f23f4a9-0">
            Dennispaketet innehåller ett stort antal delprojekt.
          </note>
          <note xml:id="i-cfd37917c7617c2f-0">
            Varje sådant delprojekt skall beredas på sedvanligt sätt inom
            ramen för gällande lagstiftning. Planerings- och beslutsprocessen
            har i en del fall tagit längre tid än den ursprungliga tidsplanen
            för Dennispaketet angivit. Det innebär bl.a. att delar av paketet
            blivit starkt försenade.
          </note>
          <note xml:id="i-22932b0237389cdd-0">
            För närvarande bereder regeringen ett antal frågor med anknytning
            till Dennisöverenskommelsen. Det gäller bl.a. överklagade detaljplaner
            för snabbspårvägen och Norra länken samt ett antal expropriationsärenden
            bl.a. för Ringen inom Nacka kommun, Södra länken, Norra länken
            och dubbelspåret Kallhäll-
          </note>
          <note xml:id="i-840abe949f651d32-0">
            Kungsängen.
          </note>
          <note xml:id="i-1b079a2145cedce1-0">
            Regeringen förbereder också en proposition om vägtullar i Stockholm.
            Regeringen har för avsikt att förelägga riksdagen ett förslag
            till vägtullslag före sommaren.
          </note>
          <note xml:id="i-28515a94fac67fe6-0">
            I syfte att trygga en hållbar ekonomisk lösning för
          </note>
          <note xml:id="i-585873cabdaad348-0">
            Dennispaketet innehålls för närvarande vissa medel för utbyggnaden
            av kollektivtrafiken och vägsystemet i Stockholms län.
          </note>
          <note xml:id="i-5dacf6f6ddd3e286-0">
            Såvitt gäller spårlösningen genom centrala Stockholm har regeringen
            tillkallat en särskild kommitté för att överväga och lämna förslag
            till en samlad trafiklösning i centrala Stockholm.
          </note>
          <note xml:id="i-e852eb29676269a8-0">
            När det gäller järnvägen mellan Kallhäll och
          </note>
          <note xml:id="i-1b35f33112c031d5-0">
            Kungsängen har Banverket hemställt om ett planföreläggande för
            ett nytt dubbelspår genom Järfälla kommun. Regeringen har med
            anledning av Banverkets hemställan tillkallat en särskild förhandlare
            med uppgift att bl.a. utreda förutsättningarna att nå en överenskommelse
            mellan Järfälla kommun och Banverket om det nya dubbelspårets
            förläggning och utformning.
          </note>
          <note xml:id="i-b45478f048049431-0">
            Med dessa exempel har jag visat att regeringen bereder de ärenden
            som berör Dennispaketet.
          </note>
          <note xml:id="i-5f2d6aee14ca2acf-0">
            Anf. 138 BIRGITTA WISTRAND (m)
          </note>
          <note xml:id="i-baac0aaaf7aa86f8-0">
            Fru talman! Jag vill tacka kommunikationsministern för svaret.
            Jag hade ju ställt min fråga till statsministern, och jag förstår,
            som det står i svaret också, att det är frågor rörande Dennispaketet
            som kommunikationsministern svarar på. Men jag ställde faktiskt
            en övergripande fråga som gäller regeringens inställning i en
            viss fråga. Den gällde Carl Thams uttalande om att han ansåg att
            man skulle skrota Dennispaketet.
          </note>
          <note xml:id="i-0a820fd383a17a99-0">
            Det är bra att olika konkreta åtgärder vidtas i olika delprojekt.
            Jag tycker att det finns skäl att vara orolig när man ser vad
            som har hänt i Stockholms kommun.
          </note>
          <note xml:id="i-8c4e001c09f3cec3-0">
            Det finns vissa inom socialdemokratin som vill försöka sätta
            stopp för det här projektet. Jag tycker att det är mycket viktigt
            att hålla löften och avtal och att vi står för det vi har beslutat.
            Därför tycker jag att det är mycket oroande med sådana uttalanden
            som Carl
          </note>
          <note xml:id="i-4752775186bd5a09-0">
            Tham har gjort.
          </note>
          <note xml:id="i-a8ab110510e8e1df-0">
            Jag tolkar kommunikationsministerns svar med dessa exempel så
            att hans uttalande om att skrota
          </note>
          <note xml:id="i-ff85ddee488a6fcd-0">
            Dennispaketet saknar förankring i regeringen och att vi kan räkna
            med att kommunikationsministern och regeringen i övrigt kommer
            att arbeta som det har beslutats i riksdagen och även i Stockholms
            kommun.
          </note>
          <note xml:id="i-a97dd05de4229f78-0">
            Anf. 139 EWA LARSSON (mp)
          </note>
          <note xml:id="i-e386b9afaaece279-0">
            Fru talman! Jag har i olika sammanhang frågat de socialdemokratiska
            ministrarna huruvida de samarbetar eller inte. Jag har fått höra
            att ministrarna samarbetar mycket bra. Därför blir jag så ledsen
            när kommunikationsministern nu talar om alla de planerade förslag
            och åtgärder som man arbetar med för att genomföra detta uråldriga,
            ekonomiskt och miljömässigt redan fördömda projekt, nämligen Dennispaketet.
          </note>
          <note xml:id="i-06b31b5ac10061ca-0">
            Jag var så glad när Carl Tham sade att vi borde skrota Dennispaketet.
            Det är inte bara vissa inom
          </note>
          <note xml:id="i-a523bc5db8f2a809-0">
            Socialdemokraterna som har insett att projektet är
          </note>
          <note xml:id="i-59c418c579e8aff4-0">
            "kört". Det har hela miljörörelsen, där även Miljöpartiet ingår,
            gjort. Och det finns även andra spridda röster från samtliga partier.
          </note>
          <note xml:id="i-7825b296d645cddd-0">
            Anf. 140 Kommunikationsminister INES
          </note>
          <note xml:id="i-5c26c4fe9a508b6f-10">
            UUSMANN (s)
          </note>
          <note xml:id="i-2b0aa236b98ba4da-0">
            Fru talman! Regeringen fattar kollektiva beslut.
          </note>
          <note xml:id="i-35527904490d0a4f-0">
            Det vet vi alla om.
          </note>
          <note xml:id="i-3dcf6d6253ae7eaa-0">
            Dennispaketet är en överenskommelse i regionen från 1992 som
            är godkänd av riksdagen, och riksdagsbeslutet ligger fast. Frågor
            som rör Dennispaketet kommer bara på regeringens bord i de fall
            det handlar om överklaganden. Det är den ordinarie planprocessen.
            Så länge riksdagen inte har fattat något annat beslut är det faktiskt
            det som gäller.
          </note>
          <note xml:id="i-cc4438a02c373552-0">
            Anf. 141 BIRGITTA WISTRAND (m)
          </note>
          <note xml:id="i-ba92995451754ea5-0">
            Fru talman! Då vill jag bara ånyo ställa en fråga till kommunikationsministern.
            Kommunikationsministern säger att regeringen fattar kollektiva
            beslut. Hur skall man då tolka enskilda statsråds uttalanden?
            Skall vi då säga att riksdagens beslut ligger fast och att detta
            inte var meningen?
          </note>
          <note xml:id="i-d21e3d70a5c65a12-0">
            Vi har nu hört av en talare från Miljöpartiet att det finns andra
            ministrar som har andra uppfattningar i den här frågan. Jag som
            är för Dennispaketet lyssnar på en minister som vill ta bort Dennispaketet
            och blir orolig. En miljöpartist lyssnar på en annan minister
            som säger att hon, som jag tror att hon menar, vill ta bort det.
            Vad skall vi egentligen tro om regeringen?
          </note>
          <note xml:id="i-6506425776016099-0">
            Anf. 142 EWA LARSSON (mp)
          </note>
          <note xml:id="i-798d71311830e920-0">
            Fru talman! När kommunikationsministern svarar på interpellationen
            på det sättet att regeringen också förbereder en proposition om
            vägtullar i Stockholm skulle jag som "troende" och som boende
            i en Stockholms södra förorter vilja tro att det verkligen var
            vägtullar i Stockholm, dvs. vägtullar inom malmarna, som avses.
            Då behöver inte alla vi som bor i förorterna åka runt i bostadsområden
            och villakvarter för att trassla oss igenom på olika ställen eftersom
            vi inte kan ta den snabbast möjliga vägen för att tullarna hamnar
            ute förorterna. Det är helt bisarrt.
          </note>
          <note xml:id="i-b0fecdf19c136ac7-0">
            Låt mig som "troende" tolka skrivningen så att det verkligen
            är vägtullar i Stockholm, inom Stockholms malmar, enligt Naturskyddsföreningens
            alldeles eminenta förslag, som blir den proposition regeringen
            lägger fram. Det är både miljöriktigt och ekonomiskt konsekvent
            beräknat.
          </note>
          <note xml:id="i-3d924f159e74bf51-0">
            Anf. 143 Kommunikationsminister INES
          </note>
          <note xml:id="i-5c26c4fe9a508b6f-11">
            UUSMANN (s)
          </note>
          <note xml:id="i-6348cbc6ad2a7c38-0">
            Fru talman! Det är kanske bäst att man talar om vad Stockholm
            egentligen är för något så att det inte blir några konstigheter
            när propositionen väl läggs fram.
          </note>
          <note xml:id="i-16d8484aa367a47c-0">
            Beredningen av den här propositionen pågår just nu i regeringskansliet.
            För att inte några missförstånd skall uppstå kan jag väl avslöja
            så mycket om den att det knappast lär bli frågan om några miljözoner
            i det här läget.
          </note>
          <note xml:id="i-5dfee67e9dbda113-0">
            Fru talman! Sedan frågar Birgitta Wistrand vad man skall tro.
            Jag är övertygad om att Birgitta Wistrand också menar att det
            är riksdagsbeslutet som gäller. Det är också det som regeringen
            är skyldig att jobba efter, och det gör vi också.
          </note>
          <note xml:id="i-10b251f284602748-4">
            Överläggningen var härmed avslutad.
          </note>
          <note xml:id="i-170fdb4c73de3bd2-0">
            10 § Svar på interpellation 1995/96:58 om biomassa för drivmedelsframställning
          </note>
          <note xml:id="i-a6456366799e390c-0">
            Anf. 144 Näringsminister JÖRGEN
          </note>
          <note xml:id="i-d74356188dcda756-7">
            ANDERSSON (s)
          </note>
          <note xml:id="i-23a4f6db4ef03d66-0">
            Fru talman! Låt mig först be om ursäkt för att jag inte kom riktigt
            i tid. Det finns en massa mediefolk utanför som hugger tag i en
            i pauserna.
          </note>
          <note xml:id="i-0dbd3581fbe09397-0">
            Fru talman! Olle Lindström har frågat näringsministern om resultatet
            av riksdagens uttalande till regeringen vad gäller projektstudier
            av fullskaleanläggningar avseende drivmedelsframställning från
            biomassa, och om han är beredd att fullfölja projektet genom en
            satsning på en försöksanläggning.
          </note>
          <note xml:id="i-d09b627868f57002-0">
            Olle Lindströms fråga syftar på riksdagens behandling av den
            s.k. klimatpropositionen (prop.
          </note>
          <note xml:id="i-3a52d2b5337c3876-0">
            1992/93:179) våren 1993. Regeringen föreslog då bl.a. att 15
            miljoner kronor skulle anslås per år under tre år för ytterligare
            insatser för utveckling av ny teknik för etanolproduktion från
            cellulosarika råvaror.
          </note>
          <note xml:id="i-14a0093f3ea07e07-0">
            Riksdagen uttalade i anslutning till sitt godkännande av förslaget
            dels att det är angeläget att takten ökas när det gäller att inleda
            etanolproduktionen i större skala, dels att en del av medlen bör
            kunna användas för förprojektering av fullskaleanläggningar. Olle
          </note>
          <note xml:id="i-72763d7631fc9d9b-0">
            Lindströms fråga berör närmast den senare delen av uttalandet.
          </note>
          <note xml:id="i-64c620b31b5e6117-0">
            Jag vill inledningsvis göra en kort tillbakablick i frågan. Staten
            har under lång tid engagerat sig i frågan om utveckling av alternativa
            motorbränslen. Det gäller särskilt sådana som är baserade på biologiska
            råvaror. Redan år 1983 godkände riksdagen regeringens introduktionsplan
            för alternativa drivmedel. I
          </note>
          <note xml:id="i-122a408d6922b7d0-0">
            budgetpropositionen år 1983 redovisade regeringen att metanol
            bedömdes vara det lämpligaste alternativa drivmedlet för introduktion
            i Sverige.
          </note>
          <note xml:id="i-bf83d3b1d84fbb01-0">
            Motoralkoholkommittén bedömde år 1986 att det vid den tidpunkten
            saknades förutsättningar för beslut om en introduktion av alternativa
            drivmedel. Frågan kunde enligt kommittén övervägas på nytt vid
            ändrade förutsättningar. Kommittén föreslog att utvecklingsarbetet
            skulle fortsätta för både metanol och etanol.
          </note>
          <note xml:id="i-ee7d73a5c1730a40-0">
            Metanolen skulle framställas av biomassa som förgasats vid hög
            temperatur. Etanolen skulle tillverkas av cellulosaråvara som
            brutits ned till jäsbart socker genom s.k. hydrolys. Båda tillverkningsprocesserna
            utnyttjar således bioprodukter från skogsindustrin och skogsbruket
            som råvaror. I enlighet med vad som föreslogs i 1987 års forskningspolitiska
            proposition tog riksdagen ställning för att utvecklingsarbetet
            skulle koncentreras på etanol.
          </note>
          <note xml:id="i-02f27420feb2c8bc-0">
            När regeringen våren 1993 tog upp frågan om ytterligare insatser
            för utveckling av ny teknik för etanolproduktion från cellulosarika
            råvaror skedde det mot bakgrund av att det i Sverige finns en
            god kompetens på området. Det är ett resultat av mångåriga insatser
            för grundforskning, tillämpad forskning och utveckling på ca 4
            respektive 2 miljoner kronor om året. För att utvecklingen skulle
            kunna gå vidare bedömde regeringen att den nya tekniken behövde
            studeras för samtliga processteg och i större skala. Vidare kunde
            det vara värdefullt att göra förstudier av fullskaleanläggningar.
          </note>
          <note xml:id="i-5307205ef5825871-0">
            Därmed kommer jag tillbaka till frågan om riksdagens uttalande
            och hur det behandlats.
          </note>
          <note xml:id="i-38378f92ac0a2ebc-0">
            Det är Närings- och teknikutvecklingsverket,
          </note>
          <note xml:id="i-7a9bd93e44108ea4-0">
            NUTEK, som disponerar de medel som avsattes i riksdagens klimatpolitiska
            beslut. Regeringen beslutade vidare hösten 1993 att bemyndiga
            Programstyrelsen för främjande av biobränsleanvändning, den s.k.
          </note>
          <note xml:id="i-b063a09ce92ccb0a-0">
            FABEL, att disponera de 625 miljoner kronor som var avsedda för
            utveckling av ny teknik för elproduktion med biobränsle, även
            för demonstrationsanläggningar för tillverkning av etanol från
            cellulosarika råvaror.
          </note>
          <note xml:id="i-35f5ec84d91b5d5c-0">
            NUTEK har organiserat ett forskningsprogram för utveckling av
            alternativa drivmedel som ett delprogram inom energiforskningsprogrammet.
            Programmet är huvudsakligen inriktat på etanolproduktion från
            cellulosahaltiga råvaror, dvs. främst skogsråvaror.
          </note>
          <note xml:id="i-87c6a44ad9673842-0">
            Forskningsprogrammet innehåller en långsiktig del, som är inriktad
            på ett förbättrat utbyte av råvaror genom utvecklad teknik för
            nedbrytning av cellulosan med hjälp av enzymer, och en jäsningsprocess
            som kan omvandla fler sockerarter till etanol än vad vanlig jäst
            förmår. Det innefattar också en mer tillämpad del som i enlighet
            med riksdagens beslut bl.a. omfattar förprojekteringar av produktionsanläggningar.
            I samband med att programmet utannonserades ansökte ett antal
            kommuner om stöd, främst i Norrlands inland.
          </note>
          <note xml:id="i-cb40b61c83927dec-0">
            Ett skäl till det lokala intresset kan vara att man under den
            då rådande lågkonjunkturen inte hade en säker avsättning för sin
            skogsråvara.
          </note>
          <note xml:id="i-9515764ba297587a-0">
            NUTEK fann dock, enligt vad jag har inhämtat, att det var inkonsekvent
            att påbörja förprojekteringar innan den forskning och utveckling
            som skulle finansieras inom programmet hade gett några resultat.
            I
          </note>
          <note xml:id="i-c3b587ec4d4b9953-0">
            stället gjordes tre olika systemstudier för att utröna vilka
            synergieffekter som kunde väntas om en etanolfabrik placerades
            vid ett kraftvärmeverk, en sågverksindustri eller ett massabruk.
            Dessa studier har genomförts och publicerats i en NUTEK-rapport.
            Synergieffekten värderades till mellan 25 öre och 1
          </note>
          <note xml:id="i-6c34c7dd91c98523-0">
            krona per liter 95-procentig etanol. Enzymprocessen gav ca 50
            öre lägre kostnad än en äldre process, där hydrolysen av cellulosa
            sker med hjälp av svaga syror. Produktionskostnaden uppskattades
            till mellan
          </note>
          <note xml:id="i-0fd9131730f26738-0">
            2:60 och 3:70 kr.
          </note>
          <note xml:id="i-2fc6506d864c6334-0">
            Det har även kommit in en ansökan till FABEL
          </note>
          <note xml:id="i-4adeaf78184fb422-0">
            om stöd till en demonstrationsanläggning. Vid en granskning av
            produktionstekniken fann man vid
          </note>
          <note xml:id="i-1fc3922cdff0240f-0">
            FABEL att det återstod en hel del utvecklingsarbete för att få
            en fungerande demonstrationsanläggning.
          </note>
          <note xml:id="i-638485041329ece3-0">
            Ansökan bordlades i avvaktan på att kunskaper om tekniken skulle
            komma fram i etanolutvecklingsprogrammet.
          </note>
          <note xml:id="i-608d1ad0381f55c9-0">
            Ansökningarna om stöd till förprojektering och demonstrationsanläggningar
            har i regel avsett den äldre svagsyraprocessen. Denna process
            ger ett avsevärt lägre utbyte av socker än den enzymatiska process
            som är under utveckling. För att få ett bättre beslutsunderlag
            vad gäller svagsyraprocessen har ett sammanhållet FoU-projekt
            bildats inom ramen för det pågående etanolutvecklingsprogrammet.
            Flera forskningsinstitutioner deltar i projektet.
          </note>
          <note xml:id="i-8f3391da0bed94b9-0">
            Man kan i dag konstatera att regering och riksdag överskattade
            det tekniska utvecklingsläget när pengar beslutades för programmet.
            I stället för att satsa på pilotstudier och dyrbar utrustning
            har tonvikten behövt läggas på forskning och teknikutveckling.
            Därför har tidsplanen för det fortsatta arbetet måst modifieras.
            Jag har erfarit att NUTEK anser att det inte skulle vara realistiskt
            eller meningsfullt att forcera programmet i nuläget. Man avser
            att definiera ytterligare insatser efter hand som erfarenheter
            kommer fram inom de skilda projekten. Programmet kan därmed behöva
            sträckas ut något eller några år i tiden.
          </note>
          <note xml:id="i-74118a01323a74b1-0">
            Det har alltså varit större problem än väntat att förverkliga
            visionen om en konkurrenskraftig etanolproduktion från cellulosaråvara.
            Fortfarande finns det flera fundamentala frågor att besvara innan
            de nya tillverkningsprocesserna är praktiskt genomförbara.
          </note>
          <note xml:id="i-0c348db82fcd71dc-0">
            Jag vill ändå gärna betona att de resultat som har kommit fram
            hittills visar på möjligheter att pressa ned framställningskostnaderna
            till en internationellt konkurrenskraftig nivå under förutsättning
            att ny teknik kan utnyttjas och att anläggningen lokaliseras på
            ett kostnadsmässigt gynnsamt sätt.
          </note>
          <note xml:id="i-a5b3a5bf3d845d2f-0">
            På Olle Lindströms fråga om jag är beredd att fullfölja projektet
            genom en satsning på en försöksanläggning vill jag svara att pengar
            redan finns tillgängliga. Det är nu upp till kommersiella aktörer
            att fatta beslut om att uppföra en anläggning, och det kommer
            säkert att ske när det finns förutsättningar att nå en långsiktig
            lönsamhet. Jag vill i det sammanhanget betona att en satsning
            på etanolproduktion inte förutsätter en introduktion av biodrivmedel
            i transportsektorn. I dag används stora mängder importerad etanol
            i skilda industriprocesser. EU:s gränsskydd försvårar emellertid
            för företagen att få tag i billig etanol. En inhemsk, konkurrenskraftig
            produktion skulle således kunna bidra ytterligare till en positiv
            utveckling av näringslivet.
          </note>
          <note xml:id="i-b1f82e9773674c69-0">
            Anf. 145 OLLE LINDSTRÖM (m)
          </note>
          <note xml:id="i-99cb449507fb0b13-0">
            Fru talman! Jag tackar näringsministern för ett mycket utförligt
            och till stora delar bra svar på min interpellation.
          </note>
          <note xml:id="i-5478ff7dcb6fcb3e-0">
            Anledningen till mina frågor är att det nu har gått cirka tre
            år sedan näringsutskottet och riksdagen behandlade min motion
            positivt. Jag var redan då medveten om att det behövdes mer forskning
            och utveckling samt studier, särskilt när det gällde att i stor
            skala framställa drivmedel genom bakteriell etanoljäsning.
          </note>
          <note xml:id="i-5388659b6365f140-0">
            Den produkt som man får fram med denna metod heter etyltertiärbutyleter,
            ETBE, som är ett alkoholderivat. Fördelen med detta bränsle eller
            derivat jämfört med ren etanol är att det kan blandas i alla på
            marknaden förekommande motorbränslen utan ombyggnad av transportsystemet.
          </note>
          <note xml:id="i-afbce9839ff2c1fa-0">
            Oavsett om man producerar ren etanol eller ETBE
          </note>
          <note xml:id="i-471f0595257af89a-0">
            är det ur kostnadssynpunkt viktigt att det finns avnämare för
            de restprodukter som blir över vid tillverkningen. Tillverkningen
            kan därför inte ske var som helst, om den skall bli konkurrenskraftig.
          </note>
          <note xml:id="i-daa9cea128979910-0">
            Enligt den statliga utredningen, Skogspolitiken inför 2000-talet,
            framkom att tillväxten i vår skog väsentligt överstiger det årliga
            uttaget. Det finns alltså en outnyttjad inhemsk råvaruresurs.
          </note>
          <note xml:id="i-d83124c53c824b8a-0">
            Intresset för, och riksdagsbehandlingen av, min motion rönte
            stort intresse, särskilt i norra Sverige.
          </note>
          <note xml:id="i-81089ba5d074e883-0">
            Genom tillgången till råvara och avsättningen för restprodukterna
            i närområdet, befanns Norrbottens inland vara ett mycket lämpat
            område för just en sådan drivmedelsproduktion.
          </note>
          <note xml:id="i-117f2a5abe1b363e-0">
            Under andra halvåret 1993 samarbetade intressenter för olika
            företag, bl.a. Assi Domän, Skogsägarna i
          </note>
          <note xml:id="i-af504ff25d611fec-0">
            Norrbotten, OK och LKAB för att analysera möjligheterna till
            etablering. Som exempel nämndes lokalisering i Gällivare och Pajala.
            Anledningen till att Gällivare kom upp var att man där skulle
            kunna få bränsledelen till LKAB, som då skulle kunna ersätta sin
            olja och kol. Motorbränslet var det enda som i viss utsträckning
            skulle få längre transport. Jag hoppas emellertid att dessa aktiva
            intressenter inte ledsnar nu med tanke på den tidsförskjutning
            som sker.
          </note>
          <note xml:id="i-5eb4fe16074c973d-0">
            Jag är till stora delar nöjd med statsrådets svar.
          </note>
          <note xml:id="i-1e818ef56b894059-0">
            Det var mycket utförligt och bra. Däremot är jag så klart inte
            lika nöjd med att tidsplanen måste modifieras. Jag har under de
            två senaste åren varit i kontakt med NUTEK vid flera tillfällen.
            Jag har ställt frågor och stött på, men jag tror inte att man
            prioriterar detta så högt som i varje fall jag skulle vilja göra.
          </note>
          <note xml:id="i-333b53d5d9e894f8-0">
            Därför skulle jag vilja fråga: Har inte statsrådet möjlighet
            att ge NUTEK direktiv att intensifiera arbetet så att det går
            snabbare?
          </note>
          <note xml:id="i-76f2065bb89b05ce-0">
            Det är ur flera synpunkter mycket viktigt att detta arbete ger
            resultat snarast. För det första behöver vi många nya arbetstillfällen,
            särskilt i glesbygden. För det andra minskar koldioxidutsläppen
            om vi använder mindre fossila bränslen. För det tredje har vi
            denna råvara i Sverige. Vi skulle kunna minska importen av olja
            och kol, och det skulle påverka handelsbalansen.
          </note>
          <note xml:id="i-c572f36294c4918b-0">
            För det fjärde måste vi se till att energiskatterna inte diskriminerar
            miljövänliga produkter.
          </note>
          <note xml:id="i-b52925a07a5f6b33-0">
            Jag har dessutom den uppfattningen att det är bättre att använda
            vårt skogsöverskott till drivmedelsproduktion än till produktion
            av elenergi. Det har givetvis att göra med den totala energipolitiken
            och med att jag har den uppfattningen att kärnkraften kan bibehållas
            så länge det är möjligt ur ekonomisk och säkerhetsmässig synpunkt.
          </note>
          <note xml:id="i-d3f9aa5e1ce2229b-0">
            Jag vill än en gång tacka statsrådet för svaret, som jag i stort
            sett tyckte var bra. Jag konstaterar att vårt intresse i denna
            fråga väl sammanfaller. Därför hoppas jag att statsrådet gör vad
            som är möjligt för att snabba på processen.
          </note>
          <note xml:id="i-197d73078bbc8422-0">
            Vi måste ta vara på vårt höga tekniska kunnande, våra inhemska
            råvaror och vår arbetskraft. En tillverkning av drivmedel från
            biomassa skulle bidra till detta.
          </note>
          <note xml:id="i-f07759fc9959d947-0">
            Anf. 146 Näringsminister JÖRGEN
          </note>
          <note xml:id="i-d74356188dcda756-8">
            ANDERSSON (s)
          </note>
          <note xml:id="i-3b8de633e9a45ae9-0">
            Fru talman! Det är inte svårt att vara överens med
          </note>
          <note xml:id="i-b83f2acaecce98ba-0">
            Olle Lindström i hans uppfattningar och slutsatser.
          </note>
          <note xml:id="i-e3aad2ed4ec66626-0">
            Det Olle Lindström säger är helt riktigt: Vi tar bara vara på
            en tredjedel av tillväxten i skogen. Det finns alltså ett utrymme,
            och jag tycker att detta är ett vettigt sätt att använda det utrymmet.
          </note>
          <note xml:id="i-d856dfa1fb262c17-0">
            Jag tycker också att det är vettigt att använda utrymmet till
            att konvertera bort de kommunala värme- och kraftvärmeverken från
            olja och kol, och i stället ta in biobränslen. Då utnyttjar vi
            detta på ett vettigt sätt.
          </note>
          <note xml:id="i-197c10b39f157d16-0">
            Jag lovar att jag, inom de begränsningar ett statsråd har i förhållande
            till en myndighet, skall försöka se till att få NUTEK att prioritera
            denna fråga. Det tror jag faktiskt redan att de gör, och jag skall
            göra vad jag kan för att de skall fortsätta med det.
          </note>
          <note xml:id="i-3275e3a05c86997c-0">
            Anf. 147 OLLE LINDSTRÖM (m)
          </note>
          <note xml:id="i-4772284e8f4c34ef-0">
            Fru talman! Eftersom vi är så överens i denna fråga, är det inte
            mycket mer att säga. Jag vill än en gång bara påtala att jag i
            alla fall har den uppfattningen att
          </note>
          <note xml:id="i-610c4383242fc649-0">
            NUTEK inte riktigt har prioriterat detta på rätt sätt.
          </note>
          <note xml:id="i-2cad519176f25315-0">
            Det bygger jag på mina kontakter under dessa två år.
          </note>
          <note xml:id="i-e3faa958ea587af7-0">
            Detta har intresserat mig mycket, och jag har haft många kontakter.
            Jag vill påstå att det borde vara möjligt att snabba på i den
            här frågan, och det finns all anledning att göra det. Det vore
            en fördel med tanke på arbetskraftssituationen och strävan att
            klara koldioxidutsläppsmålet. Tack än en gång!
          </note>
          <note xml:id="i-76b20a61c9469ca8-0">
            Anf. 148 Näringsminister JÖRGEN
          </note>
          <note xml:id="i-d74356188dcda756-9">
            ANDERSSON (s)
          </note>
          <note xml:id="i-a9cacff2f0ba5a22-0">
            Fru talman! Låt oss hjälpas åt, Olle Lindström!
          </note>
          <note xml:id="i-10b251f284602748-5">
            Överläggningen var härmed avslutad.
          </note>
          <note xml:id="i-b93bede085abdd17-0">
            11 § Svar på interpellation 1995/96:51 om konkretisering av egenmakt
          </note>
          <note xml:id="i-ec9687138945bc3c-0">
            Anf. 149 Civilminister MARITA
          </note>
          <note xml:id="i-989a564f204c7ab4-0">
            ULVSKOG (s)
          </note>
          <note xml:id="i-048cccda7ea8944d-0">
            Fru talman! Gunnar Hökmark har frågat statsministern vad som
            avses med begreppet "egenmakt" och om regeringen är beredd att
            genomföra reformer som stärker den enskildes rätt och frihet att
            välja och forma den egna vardagen samt om regeringen är beredd
            att lämna förslag som återställer valfriheten för att öka de enskilda
            medborgarnas egen makt över den egna vardagen. Arbetet inom regeringen
            är så fördelat att det är jag som skall svara på interpellationen.
          </note>
          <note xml:id="i-bcb20c602f22da0a-0">
            I den politiska debatten talar vi ofta om begrepp som frihet,
            valfrihet, demokrati och makt. Hur vi använder och tolkar dessa
            begrepp är i grunden en fråga om demokratisyn.
          </note>
          <note xml:id="i-8cefae54788fc587-0">
            I statsvetenskapen skiljer vi på två renodlade demokratiideal:
          </note>
          <note xml:id="i-4f38b0f6e5245593-0">
            - Den samhällscentrerade demokratitraditionen där de enskilde
            förutsätts ta ansvar för både egna och andras intressen.
          </note>
          <note xml:id="i-27367fbbf189039f-0">
            - Den individcentrerade demokratitraditionen som utgår från en
            suverän individ som tar ansvar enbart för sitt eget öde.
          </note>
          <note xml:id="i-0905bfacaed5fbb5-0">
            Den individcentrerade demokratisynen är Moderaternas kännemärke.
            Men i den bortser man från att olika medborgare har olika möjligheter.
            När ni moderater talar om valfrihet, talar ni om att öppna upp
            en marknad där de redan maktstarka gynnas.
          </note>
          <note xml:id="i-ba5e77e6b99c52d5-0">
            För oss socialdemokrater handlar det i stället om att föra en
            politik som skapar möjlighet för alla medborgare att välja liv.
            Vi nöjer oss inte med det formella medborgarskapets innehåll,
            vi vill också att varje medborgare skall vara tillförsäkrad grundläggande
            sociala rättigheter: sjukvård, äldreomsorg, utbildning osv.
          </note>
          <note xml:id="i-f4c5f7d2645e6e0e-0">
            Men de formella, demokratiska och sociala rättigheterna måste
            också inbegripa ett medborgerligt engagemang. En modern demokrati
            kräver mycket av sina medborgare. Om detta handlar det som kommit
            att kallas egenmakts- eller vardagsmaktsdebatten inom socialdemokratin.
          </note>
          <note xml:id="i-d8788d343030fa75-0">
            Fru talman! De socialdemokrater som använder ord som egenmakt
            eller vardagsmakt talar inte om individen som en isolerad varelse.
            De talar - precis som vi som för enkelhets skull hellre talar
            om enbart makt - om frihet i gemenskap och om att beslut skall
            fattas så nära människorna som möjligt.
          </note>
          <note xml:id="i-844c86c695455971-0">
            Detta stärker den lokala demokratin och det lokala engagemanget.
            Aktiva och engagerade medborgare på lokal nivå stärker också den
            nationella demokratin.
          </note>
          <note xml:id="i-f3a98218d842c202-0">
            Detta är utgångspunkten för Demokratiutvecklingskommittén som
            på regeringens uppdrag skall utreda hur medborgarnas inflytande
            och delaktighet i samhällsutvecklingen kan stärkas ytterligare.
          </note>
          <note xml:id="i-fd94d5167ea35d81-0">
            Men redan Maktutredningen, som Gunnar Hökmark refererar till,
            slår fast att decentralisering inte nödvändigtvis innebär ökad
            demokrati. Det finns en rad komplikationer, ur demokratisk synvinkel,
            med att föra besluten från central nivå till inte bara lokal nivå
            utan också till en grupp medborgare inom enskilda verksamheter.
          </note>
          <note xml:id="i-943d9952900c2403-0">
            Också detta är en välkänd idépolitisk debatt, manifesterad i
            frågor som: Hur förhåller sig delarna till helheten? Vem skall
            tillvarata minoriteters intressen?
          </note>
          <note xml:id="i-7ab49d6079490e1a-0">
            Hur skapas ansvarsutkrävande i verksamheter där brukare utövar
            inflytande? Hur skall man undvika utanförskap?
          </note>
          <note xml:id="i-f9f9fedb17b25144-0">
            Även dessa frågor ställs i de nya arbets- och beslutsformer som
            just nu aviseras eller som redan praktiseras runt om i landet;
            i bostadsområden, på daghem i skolor osv.
          </note>
          <note xml:id="i-94add14fe94738fb-0">
            Mitt svar på Gunnar Hökmarks fråga är således följande: Den socialdemokratiska
            regeringen arbetar i allra högsta grad för att öka medborgarnas
            makt i både det lilla och det stora;
          </note>
          <note xml:id="i-69d530a6b0fd65ce-0">
            både i den egna vardagen och i samhället i stort.
          </note>
          <note xml:id="i-9bc3408cdb548100-0">
            Det arbetet sker dock utifrån ett annat demokratiideal än Moderaternas.
            Vi vill, kort sagt, att alla medborgare skall ha en chans att
            vara med, inte bara några.
          </note>
          <note xml:id="i-04de64537928feea-0">
            Anf. 150 GUNNAR HÖKMARK (m)
          </note>
          <note xml:id="i-2ef1f71916703f68-0">
            Herr talman! Jag skall be att få tacka civilministern för svaret
            på min interpellation. Förvisso gav det inte några svar på de
            frågor som jag ställt men likväl en bild av det idépolitiska tillståndet
            inom socialdemokratin och den intellektuella debatten vad gäller
            några av de avgörande problem som vi ser i vårt samhälle: människors
            möjlighet att påverka sin egen vardag och därmed deras känsla
            av att själv som medborgare kunna påverka sin egen vardag och
            sin egen framtid.
          </note>
          <note xml:id="i-260a5189e300fffc-0">
            Jag skulle kunna börja med att direkt ställa en fråga till civilministern:
            Om det nu är så att den socialdemokratiska regeringen i allra
            högsta grad arbetar för att öka medborgarnas makt i både det lilla
            och det stora, vad är det konkreta innehållet i detta? Det som
            ni hitintills har gjort är att ni har tagit bort makt från enskilda
            människor, ni har återställt många av de välfärdsreformer som
            skapade ett ökat utrymme för inte bara det civila samhället utan
            också för människors egen möjlighet att välja barnomsorg, skola,
            m.m.
          </note>
          <note xml:id="i-d61dc4d1a97bbe61-0">
            I stället för att ta fasta på de konkreta frågorna och de problem
            som finns i vårt samhälle döljer sig civilministern bakom ett
            resonemang om två skilda typer av demokratisk idétradition som
            hon har funnit i någon statsvetenskap någonstans och där man tycks
            skilja på vad hon kallar två renodlade demokratiideal.
          </note>
          <note xml:id="i-e21154d6762d5700-0">
            Det ena beskriver Marita Ulvskog på sådant vis att det skulle
            kunna kallas det goda idealet, dvs. att man bryr sig om varandra.
            Det andra, som Ulvskog har funnit i statsvetenskapens kammare
            någonstans, är det som skulle kunna kallas det onda, för då bryr
            man sig bara om sig själv. Det är en oerhört ytlig beskrivning
            av för vårt samhälle mycket grundläggande och klassiska frågeställningar
            om balansen av makt mellan enskilda människor och det offentliga.
            Kanske har civilministern försökt ställa den kollektivistiska
            demokratisynen mot den frihetliga, liberala demokratisynen. Det
            är en debatt som har förts och som alltid kommer att föras.
          </note>
          <note xml:id="i-0cdd0b6c2f93a2a7-0">
            Den kollektiva demokratisynen definierar demokratin som en metod
            att fatta beslut med sådan legitimitet att det i grunden inte
            finns några gränser för den gemensamma maktutövningen. Den liberala
            demokratisynen hävdar att bara det att gemensamma beslut måste
            fattas demokratiskt inte innebär att allting måste vara föremål
            för gemensamma beslut.
          </note>
          <note xml:id="i-267a0d2651a211b8-0">
            Tvärtom är individens frihet och rätt grunden för demokratisynen,
            individens frihet och rätt att därmed i det civila samhället,
            i de olika gemenskaperna och mängder av relationer som finns i
            ett öppet samhälle forma sin vardag utan att ta omvägen om de
            politiska beslut som rör det kollektiva och offentligt gemensamma.
          </note>
          <note xml:id="i-0752b8efebd2c6f6-0">
            Det handlar i grunden om frågeställningar som är djupt ideologiska,
            där har civilministern rätt, nämligen: Skall vi ha ett civilt
            samhälle som är större än staten? I den kollektiva demokratisynen,
            herr talman, finns det i grunden ingen begränsning för den politiska
            maktutövningen. Då är det också naturligt att man skall fatta
            beslut om barnomsorg, sjukvård och allt som rör den egna vardagen.
            Då blir demokratins innehåll i stället att man skall som en av
            många ha inflytande över alla andras liksom sin egen välfärd,
            men bara via den gemensamma maktens kanaler.
          </note>
          <note xml:id="i-e575334ec5aee412-0">
            Ett sådant samhälle skapar maktlöshet. Det är vad
          </note>
          <note xml:id="i-7046f2b85f60e209-0">
            Maktutredningen påvisade. Men låt oss lämna utredningarna och
            se på det vi kan se i vårt eget samhälle i dag. När människor
            i minskande utsträckning känner att de kan ta ett ansvar, är det
            någonting som är fel.
          </note>
          <note xml:id="i-bb0e224a855b7d0a-0">
            När människor i växande utsträckning känner att de inte kan påverka
            sin egen situation - det ser vi också i form av den växande sociala
            segregation som är allra tydligast inom de delar av vårt samhälle
            där den kollektiva demokratisynen har fått sina starkaste fästen
            -
          </note>
          <note xml:id="i-f2087159a7a597c2-0">
            blir man föremål för andras beslutsfattande.
          </note>
          <note xml:id="i-ec1daa0cba75956b-0">
            Jag tror att civilministern har ett besvär i fråga om egenmakt.
            Jag föreställer mig att hon tillhör den vänstern inom socialdemokratin
            som inte tycker om begreppet egenmakt, inte därför att man är
            rädd för innehållet utan därför att det bygger på en analys att
            det är något fel i ett samhälle med mycket stor offentlig sektor
            och där stat och kommun har tagit över mycket makt.
          </note>
          <note xml:id="i-9686c3a84abd94dd-0">
            Jag skulle vilja fråga civilministern: Håller civilministern
            inte med om att det är något fel när den offentliga makten är
            så stark och omfattande att den civila samhällsrelationen, de
            enskildas frihet blir för liten?
          </note>
          <note xml:id="i-a0ec32302cc83731-0">
            Anf. 151 Civilminister MARITA
          </note>
          <note xml:id="i-989a564f204c7ab4-1">
            ULVSKOG (s)
          </note>
          <note xml:id="i-670dacd5ee8524ee-0">
            Herr talman! Nej, Gunnar Hökmark har naturligtvis fullständigt
            rätt i att alla beslut inte behöver fattas gemensamt. Så är det
            inte heller i Sverige. De allra flesta vardagsbeslut fattar vi
            i vår ensamhet eller tillsammans med vår familj vid köksbordet
            hemma.
          </note>
          <note xml:id="i-2c73798c5f934782-0">
            Det som är problemet i dag, det som gör att många människor känner
            att de inte kan påverka sin situation, som gör att de behärskas
            av vanmakt, är någonting helt anat. Det handlar om att vi har
            en extremt hög arbetslöshet, att människor inte kan försörja sig
            själva, att de måste leva på bidrag och att våra pengar inte räcker
            för att hålla uppe bidragsnivåerna. Det är också så vi socialdemokrater
            ser det.
          </note>
          <note xml:id="i-ea91ba919d10a68d-0">
            Gunnar Hökmark inledde med att säga att det finns en känsla av
            att man inte kan påverka sin vardag. Det finns säkert i vissa
            sociala skikt i det här landet en känsla av detta. Men det viktiga
            för oss socialdemokrater är den reella möjligheten att påverka
            sin vardag, inte bara känslan utan realiteterna. Då handlar det
            om jobb, om bostad, om att veta att man har en barnomsorg som
            man kan lita på och att den offentliga barnomsorgen eller andra
            typer av barnomsorg - det finns faktiskt en hel flora - har en
            omfattning och kvalitet som inte kommer att gröpas ur av ett vårdnadsbidrag
            som kostar kolossala summor. Det handlar om att veta att tryggheten
            i en bra sjukvård inte försämras av att vi har en etableringsfrihet
            som är till för läkare och sjukgymnaster, icke för patienter och
            medborgare.
          </note>
          <note xml:id="i-2f7eb782712dc82b-0">
            Det tror jag är ett sätt att översätta den här ideologiska debatten
            till just det som kan kallas för vardagsmakt, alltså vanliga människors
            vardag. När man kommer ner dit tror jag att man ser skillnaderna
            mellan det som Gunnar Hökmark vill kalla för kollektivism och
            det som han kallar för individualism.
          </note>
          <note xml:id="i-022f3c6b1926933d-0">
            Anf. 152 GUNNAR HÖKMARK (m)
          </note>
          <note xml:id="i-dd2a4bb3d1dfd378-0">
            Herr talman! Det handlar självfallet inte bara om hur människor
            känner utan om hur det är reellt. Det är belysande att civilministern
            väljer att direkt tala om de olika områden där Socialdemokraterna
            och den regering som hon företräder har gjort medvetna reformer
            för att föra över beslutsfattande från den enskilda familjen,
            från den enskilda individen till stat och kommun. Det bottnar
            självfallet i den demokratitraditionen men inte i dem som civilministern
            refererade till tidigare, för de finns inte i den moderna statsvetenskapen.
            Det finns säkert någon som har sagt så någon gång, men det är
            en ytlig beskrivning som egentligen visar hur svårt socialdemokratin
            har att idépolitiskt orientera sig.
          </note>
          <note xml:id="i-fc99c366365962e6-0">
            Regeringens föreställningsvärld grundar sig på att det är det
            kollektiva beslutsfattandet som sådant som också ger den enskilde
            möjlighet att påverka sin vardag. Men så är det inte. Låt oss
            inte stirra oss blinda på olika formuleringar utan se ut i verkligheten,
            hur det är runt omkring i det svenska samhället. Är det så att
            svenska familjer kan välja den barnomsorg, den sjukvård och den
            skola som man själv vill kunna välja? På en del håll har det skett
            förändringar, t.ex.
          </note>
          <note xml:id="i-6887abe17b5dde9f-0">
            när det gäller skolan. Men det är förändringar som motarbetades
            och nu motarbetas av socialdemokratin.
          </note>
          <note xml:id="i-89469a004adcf26b-0">
            Den fråga som jag skulle vilja ställa, med en viss upprepning
            av den fråga som jag inledde med är:
          </note>
          <note xml:id="i-26d9bef9837ab071-0">
            Anser civilministern inte att det finns skäl att ifrågasätta
            den offentliga maktutövningen, hur långt den får gå? Det har betydelse
            för människors egen möjlighet och förmåga att påverka den egna
            vardagen.
          </note>
          <note xml:id="i-6ef3b91cea978e87-0">
            Det socialdemokratiska 90-talsprogrammet beskriver samhället
            så här: I nedslitna förorter splittras familjer. Ungdomar blir
            rotlösa. Gamla känner oro för att gå ut på kvällarna. Klotter
            och vandalisering skapar otrevnad och besvikelse. Många undrar
            vart de gamla sociala nätverken, den sociala kontrollen, vårt
            gemensamma ansvar för varandra och för ungdomens fostran tagit
            vägen. Tvivlet gror. Har välfärdssamhället i all sin välvilliga
            omtanke tagit över så många sociala uppgifter från familj, vänner
            och oss själva att livet blivit opersonligt och ansvarslöst och
            vi själva blivit hjälplösa?
          </note>
          <note xml:id="i-7ec92e831fe58a03-0">
            Känner inte civilministern att det finns någon relevans i den
            typen av ifrågasättande - att för mycket offentlig makt leder
            till för litet personlig makt att själv bestämma?
          </note>
          <note xml:id="i-a56b393f5add27bf-0">
            Anf. 153 Civilminister MARITA
          </note>
          <note xml:id="i-989a564f204c7ab4-2">
            ULVSKOG (s)
          </note>
          <note xml:id="i-cf534803cb39abee-0">
            Herr talman! Mitt svar till Gunnar Hökmark är:
          </note>
          <note xml:id="i-82f278176e777f8e-0">
            Visst finns det länder och situationer - och t.o.m tidsperioder
            i Sverige - där jag tror att man kan känna att det offentliga
            beslutsfattandet, framför allt den offentliga verksamheten, kanske
            gick litet för långt i detaljstyrning och nyfikenhet. Men det
            typiska för den tid som vi nu lever i, mitten av 90-talet, är
            att väldigt många människor upplever att den offentliga verksamheten
            trycks tillbaka, att det blir för stora glipor i det stödjande
            nät som vi kan behöva. Om ett 90-
          </note>
          <note xml:id="i-446ce6c16d4e56d8-0">
            talsprogram skrevs i dag skulle det handla om detta.
          </note>
          <note xml:id="i-438c92ff325278b8-0">
            Jag kan villigt erkänna att det nog i början av 80-
          </note>
          <note xml:id="i-eed5d19c61dd6a37-0">
            talet fanns mer av de funderingar som kommer fram i
          </note>
          <note xml:id="i-f999c71161ceae62-0">
            90-talsprogrammet än vi i dag har anledning att fundera över.
            Detta föranledde den socialdemokratiska partikongressen att anta
            ett särskilt program, Ett levande medborgarskap. Kolossalt mycket
            har hänt sedan dess just när det gäller att man skall kunna säga
            till om betydligt mer i sin nära miljö. Det är klart att de allra
            flesta beslut som handlar om den egna vardagen fattas av oss själva.
          </note>
          <note xml:id="i-a187e13747f2c660-0">
            Vi kan titta på vad Moderaterna erbjuder i form av alternativ
            till det som jag har beskrivit. Vi kan då titta på förslag och
            på diskussioner som fördes exempelvis på Moderaternas senaste
            partistämma. Men inte blir det mer egenmakt, mer av självständighet
            och mer av vardagsmakt om man skall gå in i sociala system som
            innebär att människor verkligen lämnas ensamma och svaga, att
            människor lämnas i en utsatthet där de inte kan klara sig. Som
            vanligt skall skatter sänkas för de sociala skikt som redan i
            dag är oerhört starka och stöddiga och i stället skall kraftiga
            försämringar och gigantiska systemskiften genomföras för dem som
            redan har det väldigt illa ställt. Inte blir det någon egenmakt
            av det!
          </note>
          <note xml:id="i-c30fea3e2d3e5f1e-0">
            Anf. 154 GUNNAR HÖKMARK (m)
          </note>
          <note xml:id="i-7ec9f0bf45c3faaa-0">
            Herr talman! Det börjar komma fram en något tydligare bild av
            vad socialdemokratin, i varje fall regeringen, menar med egenmakt.
            Det som Marita
          </note>
          <note xml:id="i-ad87db80ae6253f4-0">
            Ulvskog nyss sade handlar om att kunna hålla bidragen uppe, att
            se till att den offentliga verksamheten inte minskas utan att
            just människors egen makt skall förverkligas genom det som man
            får genom den offentliga verksamheten - genom bidragen och genom
            den offentliga verksamhetens olika institutioner.
          </note>
          <note xml:id="i-d3f59702631e57bc-0">
            Men det är just den typen av politisk föreställning som urholkar
            alla olika funktioner i det civila samhället, gemenskapen med
            familjen och den enskilde individens möjligheter att påverka.
          </note>
          <note xml:id="i-fe3bc2b93aa1caf8-0">
            Om saker och ting bara handlar om att hålla uppe bidragen, handlar
            det definitivt inte om den enskildes makt. En god och sund politik
            borde i stället inriktas på att minska behovet av bidrag, på att
            göra människor mindre beroende av bidrag. Det handlar alltså inte
            om att öka bidragsberoendet.
          </note>
          <note xml:id="i-354fa2c35877a49b-0">
            Har man en politik som konsekvent urholkar det civila samhället
            - det är ju det som är analysen även beträffande Socialdemokraternas
            eget 90-talsprogram
          </note>
          <note xml:id="i-400d4fcc66d1f1f0-0">
            - händer något med människor. Då kan Marita Ulvskog blåsa upp
            bidragen hur mycket som helst - om man tror sig ha råd med det
            - och bygga ut den offentliga verksamheten för att på det viset
            kunna presentera för människor hur barnomsorg, skola m.m.
          </note>
          <note xml:id="i-dc3d72666611eb84-0">
            skall hållas till handa. Men människors makt att själva bestämma
            blir inte ett smack större för det! I grunden nonchalerar man
            då en rätt så allvarlig och seriös diskussion, nämligen diskussionen
            om den enskilda människans möjlighet att i samverkan med andra
            och i samhällslivet som sådant, utan att behöva ta en omväg för
            att få majoritetsbeslut av den offentliga makten, rå sin vardag.
          </note>
          <note xml:id="i-1ded273047c134e9-0">
            Som jag tidigare pekade på: Om egen makt inte handlar om att
            man själv skall kunna bestämma över valet mellan olika alternativ
            inom barnomsorg, sjukvård, skola, äldreomsorg och mycket mera
            utan om att den offentliga makten skall tillhandahålla detta,
            vad är då den egna makten som ni vill se till att människor själva
            skall ha? Vad innebär det som Marita Ulvskog säger när hon talar
            om ett "levande medborgarskap", nämligen att beslut skall ligga
            så nära som möjligt?
          </note>
          <note xml:id="i-f21838a71c9437eb-0">
            De skall alltså ligga nära, men inte hos. Det är den socialdemokratiska
            regeringens analys av det svenska samhället och det är en politik
            som verkar för ökad segregation och maktlöshet.
          </note>
          <note xml:id="i-140e62b805577c9e-0">
            Anf. 155 Civilminister MARITA
          </note>
          <note xml:id="i-989a564f204c7ab4-3">
            ULVSKOG (s)
          </note>
          <note xml:id="i-875684f6e88543a4-0">
            Herr talman! Denna debatt illustrerar vad jag tror att vi på
            förhand visste, nämligen att det är ett gigantiskt avstånd mellan
            den moderata och den socialdemokratiska synen på frihets- och
            valfrihetsfrågorna.
          </note>
          <note xml:id="i-ebaf211c298a0b0f-0">
            Vi talar för en valfrihet för alla, åtminstone för så många som
            möjligt, medan Moderaterna har ett mera begränsat perspektiv.
          </note>
          <note xml:id="i-c6889000bd21275a-0">
            Gunnar Hökmark tyckte sig utifrån debatten så här långt ha sett
            något nytt här. Det skulle ha blivit en tydligare bild av vad
            Socialdemokraterna menar med sitt tal om egenmakt. Jag tycker
            att det är väldigt konstigt, eftersom Gunnar Hökmark säkerligen
            mycket intensivt har följt diskussionen om egenmakt inom socialdemokratin.
            SSU-kongressen i somras skrev, och det tror jag att Gunnar Hökmark
            har läst, mycket tydligt att egenmakt handlar om rättvisa, om
            jämlikhet, om en offentlig verksamhet och om trygghetssystem.
            Detta är alltså inget nytt. Det är naturligtvis där som skillnaderna
            finns.
          </note>
          <note xml:id="i-6226a64fd6777d83-0">
            När jag lyssnar på Gunnar Hökmark kan jag för ett ögonblick föreställa
            mig Newt Gingrich i talarstolen.
          </note>
          <note xml:id="i-c0b4cbffc646f3ce-0">
            Han brukar också tala om just den stora staten som förtrycker
            de små människorna. Men inte är det de små människorna som han
            talar för, och jag tror att inte heller Gunnar Hökmark gör det!
          </note>
          <note xml:id="i-10b251f284602748-6">
            Överläggningen var härmed avslutad.
          </note>
          <note xml:id="i-e8f3f695f665ad0a-0">
            12 § Svar på interpellation 1995/96:46 om finansieringen av de
            multilaterala utvecklingsaktiviteterna
          </note>
          <note xml:id="i-fc303d519208d10b-0">
            Anf. 156 Statsrådet PIERRE SCHORI (s)
          </note>
          <note xml:id="i-133ab68f83e9534b-0">
            Herr talman! Viola Furubjelke har bett mig att beskriva skälen
            till den fördjupade finansiella krisen i det multilaterala systemet
            och vilka effekter jag bedömer att den kan få för det multilaterala
            utvecklingssamarbetet.
          </note>
          <note xml:id="i-f7c537f62e5500ab-0">
            Detta är en central fråga som regeringen för närvarande ägnar
            både tid och kraft åt.
          </note>
          <note xml:id="i-b4f5847731776d4b-0">
            Under de senaste åren har det internationella biståndet minskat.
            I stor utsträckning är denna utveckling ett resultat av bristande
            betalningsförmåga. I
          </note>
          <note xml:id="i-4eb96bec8049f0ee-0">
            flertalet stora givarländer har ökade ränteutgifter för statsskulden
            trängt ut andra budgetposter, både för de nationella välfärdsprogrammen
            och för det internationella utvecklingssamarbetet.
          </note>
          <note xml:id="i-28ec6c54f5a6b931-0">
            Långt allvarligare är dock att betalningsviljan och betalningsdisciplinen
            är på väg att undermineras.
          </note>
          <note xml:id="i-24fbcbb602734e46-0">
            Drastiska nedskärningar i bidrag från framför allt
          </note>
          <note xml:id="i-b4ad7940b84881ef-0">
            USA har aviserats. Detta agerande kan undergräva hela det multilaterala
            systemet genom den risk som uppstår för konkurrerande neddragningar
            från andra bidragsländer.
          </note>
          <note xml:id="i-84d795ba83cdf381-0">
            FN-organisationerna väntas bli hårdast drabbade.
          </note>
          <note xml:id="i-7a59f4abb8ae6525-0">
            Dessa organisationer har även tidigare som bekant haft svåra
            ekonomiska problem. Det nya är att även de multilaterala utvecklingsbankerna
            kan råka illa ut.
          </note>
          <note xml:id="i-ab553c1779dbcaed-0">
            Bankernas finansieringsmodell bygger ju på regelbundna påfyllningar
            och på att givarna delar på finansieringsbördan på ett rimligt
            sätt. Detta system har länge setts som en garant för stabilitet,
            men kan nu vändas till det motsatta när USA och andra givare tvekar
            och minskar sina bidrag.
          </note>
          <note xml:id="i-f0b9e7f167056753-0">
            Det allvarliga är att krisen har brett ut sig och fördjupats
            samtidigt som behoven av internationella utvecklingsinsatser och
            multilateralt samarbete har ökat. Det gäller främst arbetet med
            fattigdomsbekämpning, ekonomisk anpassning och tillväxt samt en
            miljömässigt hållbar utveckling. Det gäller också flyktingfrågor,
            fredsbevarande och humanitära insatser. På alla dessa områden
            utför de internationella utvecklingsbankerna och FN viktiga uppgifter.
            Det är svårt, och ibland omöjligt, för andra aktörer att ersätta
            dem. Frågornas globala och gränsöverskridande karaktär förutsätter
            just multilateralt samarbete.
          </note>
          <note xml:id="i-ebc9587674e0c620-0">
            Viola Furubjelke frågar vilka åtgärder regeringen vidtar för
            att motverka krisen på kort och lång sikt.
          </note>
          <note xml:id="i-d45f3fe561028d41-0">
            Jag anser att krisens lösning och reformeringen av finansieringssystemet
            måste vara en del av ett bredare reformarbete. Sverige har länge
            varit ledande på reformområdet. Tillsammans med de övriga nordiska
            länderna har Sverige genomfört det nordiska FN-
          </note>
          <note xml:id="i-85eeafcc3cdbce75-0">
            projektet som resulterade i förbättrade styrformer inom FN:s
            biståndsverksamhet. Arbetet med att stärka
          </note>
          <note xml:id="i-d5e007b2b8c56bdf-0">
            FN har efter hand intensifierats och diskussioner förs inom en
            rad reformgrupper under FN:s generalförsamling.
          </note>
          <note xml:id="i-4d0f654d295515e7-0">
            På kort sikt måste alla krafter mobiliseras för att övertyga
            den amerikanska kongressen om att USA
          </note>
          <note xml:id="i-a291347de7eba0f4-0">
            behövs som en partner i det multilaterala samarbetet.
          </note>
          <note xml:id="i-35d75f1d1da02671-0">
            Vi hoppas därför att omvärldens stöd till den amerikanska administrationens
            ansträngningar i någon mån bidrar till att den lyckas genomdriva
            rimliga budgetförslag på biståndsområdet i USA:s kongress. Regeringen
            har i många olika sammanhang tagit upp det hot mot det multilaterala
            samarbetet som de kraftiga amerikanska nedskärningarna innebär.
            Detta har skett i bilaterala samtal på olika nivåer med såväl
            företrädare för USA och andra länder som med företrädare för olika
            multilaterala organ. Dessutom har vi inom
          </note>
          <note xml:id="i-2630e7ab9c030b26-0">
            EU:s ram strävat efter att slå vakt om det multilaterala samarbetet.
            I samband med FN:s 50-årsjubileum i fjol underströk statsminister
            Ingvar Carlsson vikten av att alla medlemmar betalar sina bidrag
            till FN fullt ut och i tid. I det nordiska talet vid Världsbankens
            årsmöte i oktober i fjol betonade finansminister Göran Persson
            vikten av att USA lever upp till sina förpliktelser.
          </note>
          <note xml:id="i-61c639363b464030-0">
            Strax före jul fick vi veta att USA beslutat att inte bidra under
            det närmaste året till den elfte påfyllnaden av Världsbankens
            "mjuka fond" för de fattigaste länderna, dvs. till Internationella
            utvecklingsfonden
          </note>
          <note xml:id="i-0990adb0812505d7-0">
            (IDA). Vid det laget hade också bilden av nedskärningarna till
            FN:s fonder och program klarnat. Jag överlämnade då till USA:s
            ambassadör för vidare befordran till USA:s regering en promemoria
            som sammanfattar regeringens syn på och djupa oro över
          </note>
          <note xml:id="i-4ec503cea6a67fbb-0">
            USA:s agerande. Även övriga EU-länder har tagit upp denna fråga
            med USA.
          </note>
          <note xml:id="i-1e4e042b72c05c30-0">
            Positivt är att vi under de senaste veckorna har fått vissa indikationer
            om en förändrad hållning i USA.
          </note>
          <note xml:id="i-a049ddcd17bed03e-0">
            Det är dock ännu för tidigt att dra några slutsatser av detta.
            Vi får avvakta den kommande budgetprocessen.
          </note>
          <note xml:id="i-7d544c710846e86d-0">
            På kort sikt måste vi också arbeta för ett fortsatt och förstärkt
            reformarbete. De nordiska biståndsministrarna beslutade i Helsingfors
            i slutet av januari att fortsätta de gemensamma ansträngningarna
            för att stärka, utveckla och effektivisera FN. Vi beslutade då
            att påbörja "Nordiska FN-projektet-96". Det skall som namnet antyder
            pågå under 1996 och bli en uppföljning av det tidigare framgångsrika
            nordiska FN-
          </note>
          <note xml:id="i-cd2a8a7b8e0f9968-0">
            projektet. EU-länderna har tillsammans i FN presenterat ett förslag
            till finansieringsformer när det gäller den reguljära budgeten.
            På initiativ av statsminister
          </note>
          <note xml:id="i-368434bd260c5c74-0">
            Ingvar Carlsson har vidare en särskild s.k. vängrupp bestående
            av stats- och regeringschefer från 16 länder bildats. Syftet är
            att följa och verka som en katalysator för det fortsatta reformarbetet
            inom FN. Det avgörande är att man inom olika reformprocesser når
            konkreta resultat.
          </note>
          <note xml:id="i-8ef2046be0084b13-0">
            På litet längre sikt måste vi finna nya vägar att finansiera
            FN och de internationella utvecklingsbankerna. Redan nu börjar
            vi se att nya finansieringsstrategier växer fram.
          </note>
          <note xml:id="i-cdd4918216410d4d-0">
            För det första är det dags för de nya industriländerna att dela
            på finansieringsbördan i det multilaterala utvecklingssamarbetet.
            Vi ser redan nu tendenser till en bredare bas av givare. Allt
            fler länder når s.k. ilandsstatus och kan på sikt ge betydande
            tillskott till det multilaterala utvecklingssamarbetet. Några
            exempel: Inom Internationella jordbruksutvecklingsfonden
          </note>
          <note xml:id="i-310ac452b890f96a-0">
            (IFAD) står redan i dag u-länderna inklusive de oljeexporterande
            ländernas organisation, OPEC, för ca
          </note>
          <note xml:id="i-40b127deb8b2da0b-0">
            25 % av bidragen. I den pågående förhandlingen om påfyllnad av
            IDA hittar man bland de nya givarna t.ex. Botswana. Vi har förstått
            att Sydkorea avser att öka sina bidrag till IDA. Vi hoppas nu
            också att Sydkorea kommer att öka sina bidrag till Asiatiska utvecklingsfonden.
            Politiskt tryck måste också utövas på de s.k. asiatiska tigrarna,
            bl.a. Malaysia, Taiwan och Singapore, att delta som nya givare
            till den internationella utvecklingsfonden och den asiatiska utvecklingsfonden.
          </note>
          <note xml:id="i-6a96feb0fa3148cd-0">
            För det andra visar det sig att bidragen till vissa organisationer
            ökar från icke-statliga givare. Unicef -
          </note>
          <note xml:id="i-5179ad321aecf296-0">
            FN:s barnfond - får i dag 30 % av sin budget från nationella
            kommittéer. Efter USA och Sverige är t.ex.
          </note>
          <note xml:id="i-375ad38c02b98987-0">
            den tyska Unicef-kommittén den tredje största givaren.
          </note>
          <note xml:id="i-3f1f20d71d399795-0">
            För det tredje har man börjat tillämpa s.k. mottagarfinansiering
            inom vissa organisationer, t.ex. inom
          </note>
          <note xml:id="i-5ab35ae580eecff4-0">
            UNDP - FN:s utvecklingsprogram. Detta innebär att mottagarländer
            med högre BNP betalar en del av kostnaden för framför allt det
            tekniska biståndet. I takt med ökande differentiering mellan u-länder
            vad gäller tillväxt och BNP-nivå torde mottagarfinansiering kunna
            ge allt större resurser. Inom utvecklingsbankerna är systemet
            institutionaliserat sedan länge genom differentierade lånevillkor.
          </note>
          <note xml:id="i-25eb2fd70421e600-0">
            För det fjärde erbjuder självfinansiering, dvs. att organisationerna
            baserar sin verksamhet på återbetalning av tidigare krediter,
            en möjlighet. Även inom
          </note>
          <note xml:id="i-56040647d0272669-0">
            FN:s fackorgan finns möjligheter att öka självfinansieringen
            genom att öka avgiftsbeläggningen på tjänster.
          </note>
          <note xml:id="i-92c0b51fe4330d9b-0">
            Som ett mer långsiktigt inslag i arbetet med att säkerställa
            finansieringen av FN och de multilaterala utvecklingsbankerna
            måste vi också identifiera och utveckla nya alternativa finansieringskällor.
          </note>
          <note xml:id="i-d0b76e1b3ab29d41-0">
            Anf. 157 VIOLA FURUBJELKE (s)
          </note>
          <note xml:id="i-fa5e2fcb29f7c337-0">
            Herr talman! Jag vill börja med att tacka statsrådet för det
            mycket utförliga svaret. Det är när det gäller analysen mycket
            nedslående, kanske värre än jag hade föreställt mig. Men jag är
            positivt inställd till regeringens agerande och till att så mycket
            ändå har gjorts. Tyvärr kan vi inte från Sverige - vare sig regeringen
            eller riksdagen - besluta över USA:s kongress, men vi kan ändå
            göra våra försök att övertyga
          </note>
          <note xml:id="i-c279b15fb81dc5f3-0">
            USA om nödvändigheten av att man ställer upp.
          </note>
          <note xml:id="i-9e306e408772db56-0">
            Att FN under lång tid har levt under knapphetens kalla stjärna
            är väl känt, men den ekonomiska kris som FN nu befinner sig i
            är värre än någonsin.
          </note>
          <note xml:id="i-0aa92f43e2190d64-0">
            Den berör både sekretariaten och FN:s fackorgan, och nu äventyrar
            den också de regionala utvecklingsbankerna. Att detta sker just
            nu, bara några månader efter det att FN:s 50-årsjubileum avslutats,
            står i oerhört bjärt kontrast till de lovord och den välvillighet
            som världens ledare uppvaktade FN med under 50-
          </note>
          <note xml:id="i-2743160dde66d943-0">
            årsfirandet.
          </note>
          <note xml:id="i-8f00d67c9d55cd05-0">
            Den bristande betalningsdiciplin som nu demonstreras, där USA
            går i spetsen, är väldigt oroande, men den är inte den enda orsaken
            till att FN upplever en stor kris. Den andra är av mera positivt
            slag, nämligen att FN:s uppgifter genom alla åtaganden och höga
            ambitionsnivåer i alla dessa världskonferenser som vi har sett
            under senare år ställer krav på långt mer resurser än FN har tillgång
            till.
          </note>
          <note xml:id="i-1ba7ce7d538b5c07-0">
            För att vi skall få ett grepp om hur skuldsituationen och bristerna
            i FN:s budget ser ut kan jag nämna att medlemsländernas totala
            skuld till FN uppgår till
          </note>
          <note xml:id="i-04a1e7769d3f5a36-0">
            3,3 miljarder. Av denna äger USA 1,2 miljarder, fördelat på den
            reguljära budgeten och fredsbevarande operationer. FN:s hela reguljära
            budget är på 1,3 miljarder US-dollar. Därav har USA en andel på
            25 %, som utgör ungefär 315 miljoner US-dollar.
          </note>
          <note xml:id="i-17261d1ab9401cd7-0">
            Denna skuld har man konsekvent låtit bli att betala under många
            år. Nu inställer man kanske också betalningarna till Utvecklingsbanken.
            Man har annonserat att man tänker reducera sina bidrag till fackorganen
            kraftigt. Det är naturligtvis mycket bekymmersamt för hela det
            multilaterala samarbetet och för FN
          </note>
          <note xml:id="i-9cebb0ca8649dd5a-0">
            som organisation.
          </note>
          <note xml:id="i-20353456edc4b625-0">
            I sekretariatet har man en litet speciell tradition som man går
            igenom i stort sett varje morgon. När man gör sin morgongenomgång
            brukar en av FN:s talesmän rapportera vilka länder som har betalat
            sin avgift fullt ut. Den 14 februari, för ungefär en vecka sedan,
            sade generalsekreterarens talesman som då var
          </note>
          <note xml:id="i-5007fe170d5696a8-0">
            Ahmed Fawzi följande: Jag har tyvärr ingen att lyfta på hatten
            för i dag. Ingen ytterligare medlem har betalat i dag. Det innebär
            att endast 30 medlemsstater har betalat sin fulla avgift hittills.
          </note>
          <note xml:id="i-4448228691705933-0">
            Nästa dag, den 15, lyfte han på hatten för San
          </note>
          <note xml:id="i-d8439b0b625692a5-0">
            Marino, som hade betalat sitt bidrag på 108 770 US-
          </note>
          <note xml:id="i-4e6645584148a898-0">
            dollar. Man blev då den trettioförste betalaren.
          </note>
          <note xml:id="i-cc0a63457699a78e-0">
            Detta tycker jag illusterar mycket tydligt hur FN
          </note>
          <note xml:id="i-3d8775bb2989bd20-0">
            lever ur hand i mun hela tiden, och hur verkligt angelägna och
            långsiktiga planeringsområden kommer till korta.
          </note>
          <note xml:id="i-d8e0110fe391cade-0">
            Jag välkomnar att det sannolikt blir ett nytt nordiskt FN-projekt.
            Det är nödvändigt med en reformering och en effektivisering av
            FN, men det är inte så som många gärna vill påstå, dvs. att FN
            drar på en övertung byråkrati och alltför många anställda. Den
            kris som FN nu befinner sig i innebär att generalsekreteraren
            har varslat ungefär 1 000 personer. Det är egentligen uppemot
            1 100, men ungefär 10 % av dem som arbetar i FN-sekretariaten
            skulle få sluta med ganska omedelbar verkan om ingenting mycket
            radikalt händer på den ekonomiska fronten.
          </note>
          <note xml:id="i-a1c025cc6d23314b-0">
            Vid utgången av detta år har FN inga kontanta medel alls kvar
            enligt den senaste rapporteringen.
          </note>
          <note xml:id="i-934c2309d7b0cdac-0">
            Såvitt jag förstår innebär en sådan likviditetskris konkurs.
            Detta kan medlemsstaterna bara inte åse.
          </note>
          <note xml:id="i-3bdf62f4c9eb9cf8-0">
            Jag vill ställa en fråga till statsrådet. Utöver de insatser
            som har gjorts skulle vi kanske kunna tänka oss ytterligare påtryckningar
            på USA. Jag vet inte vad promemorian innehåller. I dag innehar
            USA ungefär
          </note>
          <note xml:id="i-63fd0c2d568c8fd4-0">
            50 % av tjänsterna inom FN-sekretariatet. Man har topposterna
            i Unicef, UNDP och i Världsbanken. Det skall ses som en kompensation
            för att USA betalar en så stor andel av FN:s budget.
          </note>
          <note xml:id="i-80d79187260c9433-0">
            Men när USA nu inte betalar innebär det de facto att man ger
            mest makt till den som betalar minst.
          </note>
          <note xml:id="i-bab057acc9467127-0">
            Detta borde USA kanske vara känsligt för om vi aktivt krävde
            ett större inflytande som ett av de länder som faktiskt betalar
            i tid och fullt ut.
          </note>
          <note xml:id="i-391f10e9815974d6-0">
            Min fråga är: Hur aktivt har regeringen krävt att
          </note>
          <note xml:id="i-70809f1663fe0ccb-0">
            Sverige och andra betalande medlemmar skall ha mera inflytande?
            Hur ställer sig regeringen på kort sikt till att föreslå en justering
            i bidragsskalorna så att
          </note>
          <note xml:id="i-65f7cd65a80fdcc2-0">
            USA:s andel inte blir så stor, dvs. att göra FN mindre beroende
            av USA?
          </note>
          <note xml:id="i-b99416f540043ea2-0">
            Anf. 158 EVA ZETTERBERG (v)
          </note>
          <note xml:id="i-3e950a3ff16d924d-0">
            Herr talman! Jag välkomnar att dessa frågeställningar kommer
            upp i riksdagen, och jag tycker att det är ett utförligt och bra
            svar som har kommit från regeringens sida. Jag skall inte upprepa
            de frågeställningar eller den bakgrundsbeskrivning som både finns
            i svaret och i Viola Furubjelkes anförande. Jag skall koncentrera
            mig kring några ytterligare frågeställningar som jag ändå inte
            tycker har blivit belysta i det utförliga svaret.
          </note>
          <note xml:id="i-8ffbe16420ffd48f-0">
            Jag vill också inledningsvis säga att jag välkomnar att regeringen
            tar så allvarligt på dessa frågor och att det är centrala frågor
            för regeringen, och likaså att man nu kommer att gå in i ett nytt
            nordiskt FN-
          </note>
          <note xml:id="i-cf3f171522f53a8d-0">
            projekt. Det tidigare var som bekant en stor framgång med bra
            och konkreta förslag. Jag tror att det är väldigt värdefullt att
            vi lägger tonvikt vid det nordiska samarbetet och inte i och med
            EU-medlemskapet enbart koncentrerar oss på EU-samarbete. Jag tycker
            att det har funnits en sådan tendens i FN-arbetet, så det här
            blir en bra motvikt.
          </note>
          <note xml:id="i-9c4b443641886dcb-0">
            De ytterligare frågor jag skulle vilja ställa rör
          </note>
          <note xml:id="i-431c53658acaa4ff-0">
            USA:s roll. Vi har varit inne på några sätt att påverka
          </note>
          <note xml:id="i-3156ff342c61f878-0">
            USA. Jag vill också ta upp den uppgift som har kommit ut från
            Parismötet i förra veckan, där det fanns förslag om att USA skulle
            förlora sin röst i IDA
          </note>
          <note xml:id="i-7176d243b62173ed-0">
            under ett år till dess att man hade betalat. Jag har förstått
            att det var ett preliminärt beslut eller ett förslag till beslut,
            och att det skall tas upp i Tokyo igen nu i mars. Jag undrar naturligtvis
            hur den svenska regeringen har ställt sig och hur ni tänker agera
            i Tokyo.
          </note>
          <note xml:id="i-fc23963a2c1fee93-0">
            Vidare, vad gäller USA, nämnde Viola Furubjelke exemplet med
            tjänster inom FN-systemet, som är en möjlighet. En annan som har
            framförts är möjligheten att flytta FN:s huvudkvarter från New
            York. Varför måste det ligga just i New York? Världen är stor.
          </note>
          <note xml:id="i-b2ea5e80ad61cf1c-0">
            Möjligheten har framförts, men jag vet inte hur seriöst det är
            och i vilken mån man kan fundera på något sådant.
          </note>
          <note xml:id="i-1ab14f854a659317-0">
            Till slut, herr talman, skulle jag vilja återkomma till det som
            Pierre Schori tar upp på slutet, nämligen nya finansieringskällor.
            Vi har tidigare med intresse i riksdagen följt frågan om nya möjligheter
            till inkomster, t.ex. avgift på finansiella transaktioner såsom
            flygbiljetter. I svaret står nu att det behövs ytterligare forskning
            och analys. Det är vad riksdagen också har sagt på det området.
          </note>
          <note xml:id="i-0cd47842441a5f8a-0">
            Hur långt har det kommit? Det är ju inte helt nya förslag. De
            har funnits i över ett år. Hur lång beredningstid beräknar man
            från regeringens sida? När kan vi alltså se konkreta analyser
            av om det är möjligt att genomföra?
          </note>
          <note xml:id="i-36c2f0fd49d44189-0">
            Vad gäller det långsiktiga arbetet vill jag säga att det har
            förts en diskussion om att sälja guldreserven inom Internationella
            valutafonden. Jag frågade själv
          </note>
          <note xml:id="i-e572c63885a13d12-0">
            Göran Persson om detta för ungefär ett år sedan. Då var frågan
            för tidigt väckt. Sedan har vi tagit upp den igen, och då uppfattades
            det som om den var för sent väckt. Men jag vet att den fortfarande
            finns med i diskussionen som ett sätt att föra in ytterligare
            medel till de mest skulddrabbade länderna för att få ordning på
            ekonomin inom IMF och stärka de fattigaste länderna.
          </note>
          <note xml:id="i-2aef61bc3cc57380-0">
            Hur ligger det till med de frågorna? Vad gör man från regeringens
            sida?
          </note>
          <note xml:id="i-cf4a35f16c746add-0">
            Anf. 159 BERTIL PERSSON (m)
          </note>
          <note xml:id="i-d40c433b6e2b1f0e-0">
            Herr talman! Det är en mycket viktig diskussion vi för. Det multilaterala
            biståndet är kanske det mest effektiva när det gäller fattigdomsbekämpningen
            och därmed skyddet för både utveckling och säkerhet i framtiden.
            Just Bretton Woods-institutionerna har visat sig vara utomordentligt
            effektiva när det gäller att byta bistånd mot framsteg och också
            när det gäller att informera om verksamheten och att ha utvärderingsfunktioner
            som fungerar på ett utmärkt sätt.
          </note>
          <note xml:id="i-f13dc4f4eb6c8d2a-0">
            De har ibland använts som något slags syndabockar när man i u-länder
            har skolat försöka förklara impopulära men nödvändiga reformer
            i strukturomvandlingen, men jag tror att man måste säga att det
            är en väldigt positiv insats som har gjorts med tanke på det resultat
            man har fått med den nya inriktningen på framför allt Världsbanken
            och IDA.
          </note>
          <note xml:id="i-c189b21caaace9f9-0">
            Därför är det viktigt att som Viola Furubjelke ta upp den här
            frågan och den här diskussionen. Det är alldeles uppenbart att
            det är angeläget att vi kan få en reformering av FN som gör att
            det känns angeläget för hela världen, såväl för medborgarna i
            USA som för många av de länder som egentligen borde ta ett större
            ansvar för FN och FN:s verksamhet framöver.
          </note>
          <note xml:id="i-ab7372aa79e43b66-0">
            Initialt finns ingen annan väg än den som biståndsministern har
            pekat på. Man måste försöka få
          </note>
          <note xml:id="i-04ed1d38de544522-0">
            USA att ta ett större engagemang än vad det har hotat med att
            ta under senare tid. Men på sikt är det naturligtvis nödvändigt
            att man framför allt engagerar de länder som har tagit steget
            över till i-landsstatus -
          </note>
          <note xml:id="i-9a5ac6c349237b2a-0">
            detta gäller inte minst de länder där det ekonomiska undret har
            skett i Stilla havs-Asien - och får dem att ta ett större ansvar
            för FN och FN:s finansiering men också för biståndsverksamheten.
            Där har man utan tvekan legat efter när det gäller att pressa
            på.
          </note>
          <note xml:id="i-7a13855f712555d0-0">
            Det som gäller ökade krav på självfinansiering i det skriftliga
            svaret vill jag hålla med om. Jag tror att det är rimligt att
            länderna efterhand som de utvecklas och får en bättre ekonomi
            också skall betala av en del av den skuldsättning till de här
            institutionerna som de har åtagit sig. Däremot tror jag att man
            skall vara mycket försiktig - och jag tycker att det skrivna svaret
            antyder en försiktighet - när det gäller Tobin-skatten, dvs. skatten
            på kapitalet. Kapitalet är ju nödvändigt för u-ländernas utveckling,
            och en skatt på en halv procent skulle vara lika stor för Vietnam
            som hela det svenska Vietnambiståndet. Vi brukar ju här i Sverige
            använda skatten för att begränsa tillgången på saker och ting.
            Vi höjer skatten på tobak och alkohol för att få folk att använda
            mindre tobak och alkohol och för att få mindre tobak och alkohol
            i samhället. Belägger man denna typ av kapitalrörelser med skatt
            får det naturligtvis samma effekt för u-ländernas kapitalförsörjning.
            Jag tror att det finns anledning att fundera mer än en gång innan
            man kastar sig över den typen av lösningar.
          </note>
          <note xml:id="i-aa079776d893e1b2-0">
            Anf. 160 Statsrådet PIERRE SCHORI (s)
          </note>
          <note xml:id="i-494e0a9c58d820b1-0">
            Herr talman! Det här är en viktig debatt, därför att i värsta
            fall, om de här tendenserna fortsätter, kan vi snart få uppleva
            inte bara FN:s konkurs utan också
          </note>
          <note xml:id="i-5f49fb8a2605571c-0">
            FN:s sammanbrott. Därför är jag glad för att vi delar denna starka
            oro och för att debattörerna också önskar att Sverige är fortsatt
            aktivt.
          </note>
          <note xml:id="i-313146ed77a97bc6-0">
            Vi har exempel på FN:s förödmjukelse, och det är när inför krisen
            i f.d. Jugoslavien FN:s blå hjälmar tvingades av och man fick
            sätta hjälmar på en annan styrka i stället därför att FN helt
            enkelt inte hade råd.
          </note>
          <note xml:id="i-7a3d1c610378c1b1-0">
            Den här finansieringskrisen är djupare och allvarligare än någonsin
            tidigare. Det egendomliga är att
          </note>
          <note xml:id="i-7e99dbc9e7cf479c-0">
            USA ju var med och tog initiativ till att bygga upp hela det
            multilaterala systemet. Nu verkar det som om det skulle kunna
            vara med om att låta systemet brytas ned.
          </note>
          <note xml:id="i-70d96e056ba60e47-0">
            Vi har olika aktiviteter som vi vill engagera oss i.
          </note>
          <note xml:id="i-d2fbb2a7d6b2f2c4-0">
            Det är tal om justering av bidrag. Med anledning av
          </note>
          <note xml:id="i-fc0b17a2cca2c991-0">
            Viola Furubjelkes fråga kan jag säga att EU nu har lagt ett förslag
            - för övrigt ett gammalt Palmeförslag från 1985 - om att man inte
            bör vara så beroende av en enda eller några stora bidragsgivare,
            som i det här fallet USA som står för 25 % av budgeten. När det
            uppstår en sviktande betalningsvilja skakar då hela systemet.
            Vi måste fortsätta driva den linjen.
          </note>
          <note xml:id="i-49d55010704890a8-0">
            Jag blev också tillfrågad om vilka sanktioner man skulle kunna
            vidta om detta fortsätter. Jag vill börja med att säga att vi
            hoppas att det inte blir tal om några sanktioner mot dem som sviktar
            i betalning. Vi hoppas i stället att de tar sitt förnuft till
            fånga. Det gäller framför allt den amerikanska kongressen.
          </note>
          <note xml:id="i-d2d59dd8cedad164-0">
            I det papper som jag överlämnat till den amerikanska ambassadören
            speglade jag den debatt som finns inom EU och på andra håll och
            som Sverige ställer sig bakom, nämligen debatten om vad det skulle
            kunna bli för typ av sanktioner för dem som inte lever upp till
            sina åtaganden gentemot FN.
          </note>
          <note xml:id="i-50bf3d307a005bb7-0">
            Ett exempel är att lägre bidrag måste medföra lägre representation.
            En oproportionellt hög andel av de drabbade internationella organen
            har i dag amerikanska chefer. Man kan verkligen ifrågasätta denna
            överrepresentation i det här läget. Vi har också något väldigt
            viktigt, nämligen upphandlingsrestriktioner. De länder som inte
            betalar in till de multilaterala biståndsorganisationerna bör
            rimligen inte heller få vara med och tävla om upphandlingskontrakten
            som är stora i de här sammanhangen. Där kan man också tänka sig
            att införa restriktioner. Sverige driver den här linjen inom ramen
            för påfyllnaden av IDA.
          </note>
          <note xml:id="i-afb595a4e3f87607-0">
            Det är riktigt att man också har talat om att ifrågasätta att
            olika FN-institutioner skall ligga i USA. Det gäller kanske inte
            FN-högkvarteret självt, därför att borgmästeriet och de lokala
            politikerna i New York är väldigt angelägna om att ha kvar FN
            där, men det kan gälla vissa FN-organ som t.ex. UNDP.
          </note>
          <note xml:id="i-afd51e8a7b3583af-0">
            Jag understryker igen att vi inte önskar att sådana här sanktioner
            kommer till. Vi behöver USA i det multilaterala samarbetet. Men
            det här är den typ av sanktioner som diskuteras.
          </note>
          <note xml:id="i-5a21e4dcb55e77ba-0">
            Behoven i världen är enorma. Om man tittar på de beräkningar
            som gjorts av olika internationella konferenser - miljökonferensen,
            befolkningskonferensen osv. - är de årliga behoven ungefär 300
            miljarder dollar för att situationen inte skall bli sämre för
            människorna och för att nöden inte skall öka. Dessa
          </note>
          <note xml:id="i-b04bbc1e95869373-0">
            300 miljarder dollar kan jämföras med det internationella biståndet
            som uppgår till endast 50-60 miljarder dollar.
          </note>
          <note xml:id="i-037dec3dc6c70864-0">
            När det gäller alternativa finansieringskällor är det riktigt
            att också exempelvis Kommissionen för global samverkan, som Ingvar
            Carlsson leder tillsammans med Shridath Ramphal, diskuterade en
            avgift på finansiella transaktioner och på flygbiljetter. Argumentationen
            för det var att de finansiella transaktionerna utnyttjar det internationella
            systemet liksom flygbolagen gör genom flygledningssystem m.m.
            Genom en modest, mycket låg avgift skulle man kunna få in lika
            mycket pengar som det totala biståndsflödet i världen och därigenom
            stärka FN.
          </note>
          <note xml:id="i-663a218bdd582408-0">
            Men det är som Bertil Persson säger: Det är ett system som i
            så fall inte får slå snett så att det drabbar u-länderna. Därför
            behövs det forskning och opinionsbildning. Sverige har givit ett
            bidrag till UNDP att utreda denna fråga, och denna utredning pågår
            nu. Jag anser att denna fråga måste upp på bordet även om den
            går emot nyliberal ideologi mot något slags internationell beskattning
            på den här typen av tjänster.
          </note>
          <note xml:id="i-3f94cec9a2f79c58-0">
            Sverige kommer att fortsätta att mycket aktivt driva frågor tillsammans
            med de nordiska länderna när det gäller reformarbetet och i övrigt
            när det gäller att stärka FN och att påverka dem som inte just
            i dag är med och betalar fullt ut som de skall enligt internationella
            överenskommelser och förpliktelser.
          </note>
          <note xml:id="i-9286507198ccc78f-0">
            Anf. 161 VIOLA FURUBJELKE (s)
          </note>
          <note xml:id="i-a87c900f530361a5-0">
            Herr talman! Jag håller fullständigt med statsrådet om att det
            vore väldigt olyckligt om USA skulle mäla sitt utträde ur FN.
            Det kan ju hända av andra skäl än att USA inte betalar och så
            att säga blir utstraffat. Det finns sådana tendenser i den amerikanska
            politiken i dag. Det finns förespråkare för ett isolationistiskt
          </note>
          <note xml:id="i-2802ebf27a650303-0">
            USA och för att stödet till FN inte har någon plats i det amerikanska
            systemet.
          </note>
          <note xml:id="i-d02f4b7e95bbf248-0">
            Men vi får verkligen hoppas att det inte inträffar.
          </note>
          <note xml:id="i-f4e39516c80a0a81-0">
            Världsorganisationen skulle förlora oerhört mycket legitimitet
            om USA inte fanns med där. Alla strävanden måste gå ut på att
            övertyga USA om att det alltjämt måste spela en aktiv roll och
            ta sitt ansvar inom världsorganisationen.
          </note>
          <note xml:id="i-322b597969d9fa06-0">
            När det gäller frågan om finansieringen av FN-
          </note>
          <note xml:id="i-716fa08d1023f633-0">
            arbetet utgår jag från att man på sikt får till stånd ett mindre
            beroende av USA och att man i stället genom justerade bidragsskalor
            och andra alternativa finansieringskällor kan bygga upp FN:s ekonomi.
            Det är dit vi vill sträva.
          </note>
          <note xml:id="i-4127f198ca01f09e-0">
            Jag uppfattar statsrådet så, att frågan om en global skatt just
            nu är under utredning. Men är vi från svensk sida med i detta
            utredningsarbete? Jag har en känsla av att vi förhåller oss ganska
            passiva. Vi har lagt uppdraget på UNDP, men skulle vi inte också
            själva, vid sidan av, kunna göra egna studier på området?
          </note>
          <note xml:id="i-ab5871aa57965b71-0">
            Kanske ännu mer attraktivt är förslaget om avgift på internationella
            kommunikationer. Det gäller såväl flygbiljetter som utnyttjandet
            av radiovågor och andra gemensamma tillgångar som vi har i världen.
          </note>
          <note xml:id="i-46a50a3efeef6ad0-0">
            Det är väldigt viktigt, tror jag, att det här inte dröjer alltför
            länge och att det inte får karaktären av en vision, vars genomförande
            ligger långt fram i tiden.
          </note>
          <note xml:id="i-73b25e14de8a9861-0">
            Jag skulle också vilja ställa en fråga när det gäller de förslag
            till reformering av FN-systemet som Carlsson-Ramphal-kommissionen
            föreslår: I vilken utsträckning har den svenska FN-delegationen
            fått instruktion att driva dessa frågor? Jag uppfattade att det
            finns någon oklarhet där. I alla fall under höstens generalförsamling
            framgick det inte med någon större tydlighet att det var det som
            var uppdraget.
          </note>
          <note xml:id="i-39913ead06ceee2b-0">
            Det är klart att kommissionens rapport är en kompromiss. Det
            är 28 ledare som har arbetat med den, så det kanske inte är rent
            svenska ståndpunkter. Men i många frågor borde detta komma till
            uttryck i den svenska FN-politiken.
          </note>
          <note xml:id="i-4d0b6fa53edb5a84-0">
            Anf. 162 EVA ZETTERBERG (v)
          </note>
          <note xml:id="i-7c7c3e115a66ce00-0">
            Herr talman! Nej, självklart är det inte internationella sanktioner
            mot USA som någon av oss eftersträvar, utan det är att få med
            USA och att stärka FN.
          </note>
          <note xml:id="i-500f63bae78a8422-0">
            Men när nu situationen är så illa som den är måste man ändå diskutera.
            Jag har förstått att Pierre Schori har gjort det vid olika tillfällen.
            Det tycker jag är utmärkt.
          </note>
          <note xml:id="i-d16a19ddcb2d6343-0">
            Men jag efterlyste konkreta svar, Pierre Schori.
          </note>
          <note xml:id="i-e864e7337ed4cc0e-0">
            Jag fick inga sådana. Vad har vi gjort i Paris? Vad har svenska
            regeringen sagt där? Hur tänker man agera i
          </note>
          <note xml:id="i-8812aebff2ccfc40-0">
            Tokyo? Det finns konkreta förslag om att utesluta
          </note>
          <note xml:id="i-07c29b0dd540f831-0">
            USA under ett år, beroende på att man inte har betalat sin andel.
          </note>
          <note xml:id="i-a19567deaaa09650-0">
            Jag skulle också vilja återgå till frågan om det långsiktiga
            perspektivet. Jag delar helt värderingen att de andra förslagen
            - som handlar om att länder som har en bättre ekonomi har ökad
            betalningsförmåga, om egenfinansiering, etc. - är bra på kort
            sikt, men jag undrar över det långsiktiga. Jag vill också påpeka
            att ett av de förslag som har lagts fram berörde Pierre
          </note>
          <note xml:id="i-2511c6ef6188ba74-0">
            Schori över huvud taget inte, det gällde guldreserven.
          </note>
          <note xml:id="i-56eea3ec56b1be96-0">
            Det tycker jag att det skulle vara viktigt att få ett svar på.
            Någon gång måste det vara rätt tid att lämna ett sådant svar.
          </note>
          <note xml:id="i-0eafa6b7b537252c-0">
            Till frågan om internationella valutatransaktioner och flygbiljetter.
            Jag frågade efter ett tidsperspektiv.
          </note>
          <note xml:id="i-6edba9dd1ac9de3a-0">
            Det måste finnas ett sådant upplägg när man har gett uppdraget
            till UNDP. Från riksdagens sida har vi klart gett det budet till
            regeringen, att det här är ett utredningsuppdrag. Vissa av oss
            vill gå längre, men det gemensamma beslutet var ändå den här utredningen.
          </note>
          <note xml:id="i-1b8c0b4db25ff1a2-0">
            Jag håller med Viola Furubjelke, jag tycker inte att instruktionen
            till svenska FN-delegationen har varit särskilt tydlig på den
            här punkten. Likaså kunde vi se att dessa frågor saknades helt
            i regeringens skrivelse i höstas. Men riksdagen tog upp dem på
            nytt.
          </note>
          <note xml:id="i-a0f01f5ffed77ff1-0">
            Jag menar att det är viktigt att skilja på de här förslagen.
            Det är inte säkert att man behöver ta alla i en klump. Förslaget
            om internationella valutatransaktioner kanske är betydligt svårare
            och har andra bieffekter, som de Bertil Persson var inne på, än
            exempelvis förslaget om avgift på flygbiljetter.
          </note>
          <note xml:id="i-c9512d5bff18613a-0">
            Det är inte vår sak att fråga ut varandra, men jag kan inte låta
            bli att vända mig till Moderaterna också, eftersom man just har
            lyft fram att detta skulle drabba ett fattigt land som Vietnam
            på det här viset. Vad finns det för belägg för det? Varför skulle
            det få just de effekterna? Jag har inte kunnat återfinna vad man
            från Moderaternas sida faktiskt åberopar när man hävdar detta.
          </note>
          <note xml:id="i-2907d0b1416b4b11-0">
            Jag tycker alltså att utredningen måste fortsätta på det här
            området och efterlyser fortfarande en konkret tidsplan.
          </note>
          <note xml:id="i-d25b851dc9e3de70-0">
            Anf. 163 BERTIL PERSSON (m)
          </note>
          <note xml:id="i-2308d4fccdf6b771-0">
            Herr talman! Jag tycker också att det är bra att vi får de här
            frågorna utredda.
          </note>
          <note xml:id="i-dbb1f6f9ac59fa3b-0">
            Det är alldeles uppenbart att om man har en beskattning på kapitalflöden,
            och u-länderna behöver stora kapitalflöden, så blir det beskattning
            på de kapitalflödena var den skatten än betalas och detta kommer
            att bli en kostnad för de länder som drabbas.
          </note>
          <note xml:id="i-7a0ce1ed961ace03-0">
            Sedan kan man göra olika värderingar av det.
          </note>
          <note xml:id="i-959438338ad2a2f7-0">
            Jag är alltid väldigt skeptisk till uppfinningsrikedomen när
            det gäller beskattningar. Jag tror dessutom att det är mycket
            svårt att få en internationell förståelse och enighet, att få
            alla länder att ställa upp på den här typen av beskattning. Det
            brukar i regel vara så att hälften av länderna vinner och hälften
            av länderna förlorar på den här typen av beskattningar. Sedan
            får man aldrig någon enighet i internationella fora.
          </note>
          <note xml:id="i-9256216fef3a1f31-0">
            Jag tror att det är viktigt att få bättre motivation hos de länder
            som deltar i påfyllnadsförhandlingarna.
          </note>
          <note xml:id="i-3567816410b48c01-0">
            Jag tror också att det finns anledning att diskutera fördelningsnycklarna
            i FN. De är faktiskt ganska ålderstigna och tar inte särskilt
            stor hänsyn till den förändring som har skett i världsekonomin.
            Vi har de stora aktörer som för närvarande finns i världen, och
            det är på det ekonomiska området USA, EU och Japan. Men vi har
            också Stilla havs-Asiens länder, som förvisso inte betalar så
            mycket som skulle vara motiverat i deras situation. Det tar tid
            att bygga upp ett större deltagande därifrån.
          </note>
          <note xml:id="i-46e08abbab55cfbf-0">
            Men jag tror att det är viktigt att bedriva ett arbete för att
            få fram fördelningsnycklar som på ett riktigare sätt svarar mot
            den nya situationen och att vi driver ett ökat engagemang för
            FN från fler länder, vilket biståndsministern har påpekat i sitt
            svar. Jag tror att det är mycket viktigt att stötta detta på olika
            sätt.
          </note>
          <note xml:id="i-e74c9097c2484983-0">
            Anf. 164 Statsrådet PIERRE SCHORI (s)
          </note>
          <note xml:id="i-f2b8207f8ba47e06-0">
            Herr talman! Jag tror av vad som har framgått här att vi är eniga
            i nästan allt. Möjligtvis har Bertil Persson en annan syn på beskattningen
            i allmänhet. Men det är det vi skall utreda, för jag tror faktiskt
            att det här är den enda chansen att få ordentligt tilltagna medel
            på en kontinuerlig basis.
          </note>
          <note xml:id="i-6199e09c40ea9287-0">
            När det gäller instruktionen till FN-delegationen om Carlsson-Ramphal-kommissionen
            är det möjligt att det förhåller sig som har sagts här. Jag har
            inte så här på stående fot någon kommentar till det. Jag skall
            titta på detta. Det är helt klart att det den kommissionen i sina
            grunddrag står för, står den svenska regeringen bakom. FN-delegationen
            skall verka för dess slutsatser. Det är så. Det skall vi titta
            på.
          </note>
          <note xml:id="i-84a34d1b517ed481-0">
            När det gäller UNDP-utredningen skall man veta att bara att undersöka
            förutsättningarna eller möjligheterna för en global beskattning
            är någonting som skär rakt in i det förbjudna, i det mest heliga
            i marknadsekonomin egentligen. Därför har det varit mycket svårt
            att ens få i gång en utredning tidigare.
          </note>
          <note xml:id="i-8a0f57ea6aab3887-0">
            Jag har fullt förtroende för UNDP-kommittén som har tillsatt
            arbetsgrupper. De kom till Stockholm för att diskutera det här
            och för att begära medel, därför att de inte har fått det på annat
            håll. Jag delar gärna med mig av de direktiv, den arbetsbeskrivning,
            som de har, så att ni kan få se på detta. Jag har alltså fullt
            förtroende. Det är ingen mening att vi själva tillsätter någon
            egen utredning vid sidan om. Vi skulle bara få ta in konsulter.
            De bästa experterna och sakkunskapen finns inom UNDP.
          </note>
          <note xml:id="i-d0a8fd13e5082757-0">
            Sedan kommer vi till IDA-möte, Tokyo-möte, skulder, m.m. På IDA-mötet
            i Paris pågår förhandlingar, och inga beslut är ännu fattade.
            Man har sagt preliminärt att för det kommande året, 1996/97, skall
            man etablera en s.k. nödfond, emergency fund, som
          </note>
          <note xml:id="i-2be72725fb209861-0">
            USA inte deltar i.
          </note>
          <note xml:id="i-8fd18932f9932021-0">
            I Tokyo skall den resterande perioden av IDA 11
          </note>
          <note xml:id="i-172852df5430aaf9-0">
            diskuteras 1998/99, och då hoppas man att få med
          </note>
          <note xml:id="i-99a8f0b576da2d41-0">
            USA. Men det är inte så klokt, tror jag, att gå ut och hota med
            den stora påken hela tiden. Det är valår i
          </note>
          <note xml:id="i-281de723bbc0f2e8-0">
            USA, och man får nog använda sig av diplomatiska medel och god
            övertygelse, så att säga. Det finns alltså en pledge. USA:s kongress
            förväntas diskutera det här den 10 mars. Inför det pågår många
            samtal.
          </note>
          <note xml:id="i-18b4196665ee8667-0">
            Det vara bara av tidsskäl som jag inte svarade på frågan om guldet.
            Det pågår alltså ett omfattande arbete inom IMF och Världsbanken
            när det gäller de multilaterala skulderna. Det finns olika förslag
            till lösningar för att lätta på skulden. Ett förslag som lanserats
            är det här med guldet. Man väntar sig nu att detta skall diskuteras
            vid aprilmötet i utvecklingskommittén.
          </note>
          <note xml:id="i-4921cf8f7cfe0ccc-0">
            Att sälja guldet var och är fortfarande en levande fråga. Men
            det finns ingen enighet kring den här åtgärden ännu, inte ens
            i den nordiska kretsen. Vi vill gärna komma fram till en lösning
            där vi åtminstone på nordisk basis kan ha en gemensam linje. Det
            är allt jag kan säga om guldet just nu.
          </note>
          <note xml:id="i-eeb2a82c3d75520a-0">
            Men kom ihåg att det här rör sig om en enorm krissituation. Den
            kräver också mycket radikala åtgärder och förändringar. Det tar
            litet tid, men vi arbetar aktivt på detta. Jag räknar med att
            vi har riksdagens stöd.
          </note>
          <note xml:id="i-1a521b1d9bd63ada-0">
            Anf. 165 VIOLA FURUBJELKE (s)
          </note>
          <note xml:id="i-e3712bbede22ace9-0">
            Herr talman! Jag vill bara avslutningsvis tacka för att vi har
            fått den här debatten. Det känns bra att vi i stora drag är överens
            om nödvändigheten av att öka takten när det gäller att finna en
            långsiktig och hållbar finansiering av FN-systemet och det multilaterala
            utvecklingssamarbetet.
          </note>
          <note xml:id="i-d31a314244ee5e39-0">
            Jag måste säga att jag är litet tagen på sängen av att situationen
            är så allvarlig. Det är vi säkert alla. Det känns väldigt akut
            och omskakande. Eftersom Sverige har ett sådant starkt engagemang
            i FN och framgent förväntas öka det engagemanget genom en plats
            i säkerhetsrådet - förhoppningsvis - tycker jag att det skulle
            vara bra om Sveriges riksdag kontinuerligt hölls informerad om
            situationen inom FN-systemet.
          </note>
          <note xml:id="i-d729dd0e3c20bd7e-0">
            Jag vill därför be statsrådet att vi litet längre fram i vår,
            innan vi skiljs för sommaren, får information om hur läget har
            utvecklats inom FN-systemet. Jag tycker det är mycket angeläget
            att vi får ta del av den här informationen och kan verka på våra
            olika arenor när vi träffar kolleger från andra länder för att
            öka förståelsen för att engagera sig i FN:s långsiktiga finansiering.
          </note>
          <note xml:id="i-cb059faae7a528be-0">
            Anf. 166 Statsrådet PIERRE SCHORI (s)
          </note>
          <note xml:id="i-f4943fc323b14236-0">
            Herr talman! Med benägen medverkan från talmannen och talmanskonferensen
            återkommer jag gärna med en fyllig information i slutet av kammarens
            sammanträde i vår.
          </note>
          <note xml:id="i-10b251f284602748-7">
            Överläggningen var härmed avslutad.
          </note>
          <note xml:id="i-f607c4d2f5a0f53c-0">
            13 § Svar på interpellation 1995/96:78 om krigsmaterielexport
          </note>
          <note xml:id="i-bf88f9974fc05899-0">
            Anf. 167 Statsrådet JAN NYGREN (s)
          </note>
          <note xml:id="i-b92a26bd92458725-0">
            Herr talman! Tomas Eneroth har ställt en rad frågor till mig
            som rör det regelverk vi har för krigsmaterielexporten. Jag skall
            besvara dem i tur och ordning, men inledningsvis vill jag göra
            ett allmänt påpekande.
          </note>
          <note xml:id="i-d4c66968a68ce14a-0">
            Den svenska krigsmaterielexporten är inget självändamål utan
            skall utgöra ett stöd för den säkerhetspolitiska linje som Sverige
            följt under mycket lång tid och som grundas på bred parlamentarisk
            enighet.
          </note>
          <note xml:id="i-8cd8c5f0e846cc80-0">
            Krigsmaterielexportpolitiken har mycket starka utrikespolitiska
            förtecken. Därför finns en strävan att både utforma och tillämpa
            regelverket på detta område i samma breda parlamentariska samförstånd
            som karakteriserar utrikespolitiken i stort.
          </note>
          <note xml:id="i-957712dca12bf26f-0">
            Herr talman! Jag övergår nu till Tomas Eneroths konkreta frågor.
          </note>
          <note xml:id="i-8ab8c444c4232124-0">
            Den första frågan avser det s.k. mänskligarättighets-kriteriet
            i riktlinjerna, som säger att
          </note>
          <note xml:id="i-1d20553e444a719b-0">
            "tillstånd till utförsel - - - eller annan utlandssamverkan -
            - - inte bör lämnas om det avser stat där omfattande och grova
            kränkningar av mänskliga rättigheter förekommer".
          </note>
          <note xml:id="i-ea7b9d27b9366fe8-0">
            Regeringen fäster stor vikt vid denna parlamentariskt överenskomna
            formulering. Den skall vara utgångspunkten för ställningstaganden
            i enskilda ärenden. Detta är ett centralt kriterium i riktlinjerna.
            Bedömningar föregås av en omsorgsfull redovisning av relevanta
            förhållanden, och jag kan försäkra att ingen som deltar i prövningsprocessen
            tar lätt på denna fråga. Grundsynen är därmed restriktiv. I denna
            mening råder, enligt min uppfattning, överensstämmelse mellan
            tillämpningen av MR-kriteriet i riktlinjerna och intentionerna
            bakom den formulering som antagits av den socialdemokratiska partikongressen
            och som citeras i interpellationen.
          </note>
          <note xml:id="i-190c55de7bc190ff-0">
            Den andra frågan avser kontrollmöjligheterna när exporten består
            av komponenter till krigsmateriel. Jag vill slå fast att det s.k.
            bearbetningsintyget bara används när det är fråga om små komponenter
            utan egentlig nationell identitet. Är det fråga om större komponenter
            eller delsystem utkrävs alltid ett reguljärt slutanvändarintyg.
          </note>
          <note xml:id="i-a1edde8121ece07b-0">
            Det finns goda praktiska skäl att använda bearbetningsintyg för
            de små komponenterna. Det är inte rimligt att kräva särskilda
            slutanvändarintyg för små detaljer i ett system när systemet på
            den nivån kan vara uppbyggt av hundratals eller tusentals sådana
            komponenter från olika leverantörer i olika länder.
          </note>
          <note xml:id="i-afd317d6f217bd68-0">
            Det merarbete som uppkommer måste ställas i relation till att
            det just är fråga om små komponenter som inte kan anses ha en
            nationell identitet.
          </note>
          <note xml:id="i-8c075844e4f178ba-0">
            Den tredje frågan gäller tillstånd för utförsel av övrig krigsmateriel
            till stater som befinner sig i, eller kan befaras komma i, väpnad
            konflikt inom eller utom landet. Riktlinjerna är mycket tydliga
            på denna punkt.
          </note>
          <note xml:id="i-aa2428434bf0aab0-0">
            Om en stat befinner sig i väpnad konflikt, inre eller yttre,
            bör utförseltillstånd inte ges för vare sig övrig krigsmateriel
            eller krigsmateriel för strid. Om ingen konflikt pågår men det
            föreligger någon form av risk för en sådan kan utförseltillstånd
            endast ges för övrig krigsmateriel. En helhetsbedömning måste
            naturligtvis göras som tar hänsyn också till övriga riktlinjekrav.
          </note>
          <note xml:id="i-0434347fcef49cd6-0">
            Att riktlinjerna fått denna utformning sammanhänger med breddningen
            av krigsmaterielbegreppet.
          </note>
          <note xml:id="i-66648c8dc896d037-0">
            Det bedömdes inte rimligt att underkasta den nya materielen,
            som tidigare inte ansetts behöva någon kontroll alls, samma stränga
            krav som tidigare krigsmateriel. Om en befarad konflikt skulle
            bryta ut är övrig krigsmateriel av sådan beskaffenhet att den
            inte är direkt användbar som stridsmedel.
          </note>
          <note xml:id="i-bfc1da0db7c5da4e-0">
            I detta sammanhang kan det vara intressant att notera att den
            förändring som kan konstateras i statistiken för krigsmaterielexport
            fr.o.m. 1993 i hög grad förklaras av de nyheter i regelverket
            som då trädde i kraft - bl.a. en breddning av krigsmaterielbegreppet
            som synliggjorde en tidigare oreglerad export.
          </note>
          <note xml:id="i-309630bfab821776-0">
            Den fjärde frågan gäller om riktlinjerna för krigsmaterielexport
            borde lagfästas. Den frågan behandlades i samband med att regeringen
            lade fram förslaget om inrättande av en ny myndighet för exportkontroll.
          </note>
          <note xml:id="i-5707d1c55cfa0815-0">
            Konstitutionsutskottet påpekade i sitt yttrande till utrikesutskottet
            (1995/96:UU3) att kravet på en längre gående formalisering av
            reglerna antingen innebar att riktlinjerna för krigsmaterielexport
            i väsentliga delar måste transformeras till lagtext eller att
            regeringen bemyndigas meddela närmare föreskrifter om vad som
            skall beaktas vid prövningen. Enligt konstitutionsutskottet var
            ett sådant förfarande onödigt.
          </note>
          <note xml:id="i-701febbc51667379-0">
            Utrikesutskottet hade inget att invända mot konstitutionsutskottets
            uppfattning och konstaterade att möjligheterna var begränsade
            att förutse och på ett smidigt sätt författningsreglera de olika
            situationer som kan komma upp i tillämpningen. Utskottet menade
            att i fortsättningen borde närmare principer för prövningen utvecklas
            genom regeringens praxis och inte genom lagstiftning.
          </note>
          <note xml:id="i-d2ba698164c0cf88-0">
            Slutsatsen blev alltså att en lagfästning inte var aktuell. Mot
            den bakgrunden måste interpellantens fråga anses avgjord.
          </note>
          <note xml:id="i-89e26c5cbac358de-0">
            Den femte och sista frågan gäller om jag avser att tillsätta
            en utredning om krigsmaterielexporten. Det är inte aktuellt.
          </note>
          <note xml:id="i-8ffa4fdb73a6ed63-0">
            Anf. 168 TOMAS ENEROTH (s)
          </note>
          <note xml:id="i-1787a9f20255d51c-0">
            Herr talman! Jag börjar med att tacka statsrådet för ett fylligt
            och i viss mån uttömmande svar på min interpellation. Jag är fullt
            nöjd med svaret på åtminstone varannan fråga.
          </note>
          <note xml:id="i-2fc159e8b92c290a-0">
            Krigsmaterielexporten har länge varit ett kärt debattämne både
            inom socialdemokratin och i denna kammare. Jag fullföljer nu den
            traditionen med att aktualisera ett antal partikongressbeslut
            som jag anser bör vara vägledande för regeringen. Jag instämmer
            samtidigt i statsrådets inledande konstaterande att regelverkets
            utformning och tillämpning genomförs i brett parlamentariskt samförstånd.
            Det har ju också varit en av avsikterna med bl.a. de förändringar
            av den rådgivande nämnden som gjort att alla parter numera företräds
            där. Det är viktigt.
          </note>
          <note xml:id="i-b3dbbf3e2e18675d-0">
            Svaret på min första fråga gläder mig speciellt, eftersom statsrådet
            ansluter sig till intentionerna bakom den formulering som antagits
            av den socialdemokratiska partikongressen när det gäller tillämpningen
            av MR-kriteriet. Jag tolkar det som att regeringen därmed slår
            fast att Sverige inte skall exportera till en stat som undertrycker
            mänskliga rättigheter. Jag hoppas att det är en korrekt tolkning.
          </note>
          <note xml:id="i-68db8c6ee14dd681-0">
            När det gäller den tredje frågan är jag däremot osäker på vad
            som menas med svaret. Min fråga gällde exportreglerna för s.k.
            övrig krigsmateriel. Partikongressen har uttalat att ingen militär
            materiel med svenskt ursprung skall kunna säljas till stat som
            befinner sig i eller befaras komma i väpnad konflikt inom eller
            utom landet. Ändå kan jag inte tolka svaret som annat än ett godkännande
            av att bandvagnar, spaningsradar och annan övrig krigsmateriel
            kan exporteras till länder i dessa situationer. I svaret sägs
            ju att om ingen konflikt pågår men det föreligger någon form av
            risk för en sådan kan utförseltillstånd endast ges för övrig krigsmateriel,
            dessutom med hänsyn till övriga riktlinjekrav.
          </note>
          <note xml:id="i-5e7de81bd796eed3-0">
            Min tolkning av partikongressbeslutet är att inte ens övrig krigsmateriel
            skall kunna exporteras i dessa sammanhang. Därför blir min följdfråga:
            Skall Sverige tillåta export av övrig krigsmateriel som bandvagnar
            och spaningsradar till länder som befaras komma i väpnad konflikt
            inom eller utom landet?
          </note>
          <note xml:id="i-6d30335bc7285cb7-0">
            Det kortfattade svaret på min femte fråga, huruvida en utredning
            skall tillsättas, förbryllar mig något.
          </note>
          <note xml:id="i-7c14724594904d74-0">
            Partikongressen har beslutat att det socialdemokratiska partiet
            aktivt skall arbeta för en skärpning av den svenska vapenexportlagstiftningen.
            Vid något tillfälle har jag hört att Ingvar Carlsson har nämnt
            något om den förestående utredningen.
          </note>
          <note xml:id="i-78db9f6f99e4b1f0-0">
            Nu blir svaret ett diffust: "Det är inte aktuellt."
          </note>
          <note xml:id="i-3678f423f611af29-0">
            Vad menas med det? Är det ett nej, eller är det inte aktuellt
            just nu, med tanke på en förestående regeringsombildning? Om det
            är ett nej undrar jag varför.
          </note>
          <note xml:id="i-b9cc0cbb6558e227-0">
            Mitt syfte med denna interpellation är att följa upp partikongressens
            beslut, som var mycket bra. Vi hade en bra diskussion där, och
            de beslut som då fattades bör, anser åtminstone jag, vara vägledande
            för regeringens dagliga hantering av krigsmaterielfrågorna.
          </note>
          <note xml:id="i-3bd095bc8d9ddd16-0">
            Jag vill försäkra mig om att även ansvarigt statsråd delar den
            uppfattningen.
          </note>
          <note xml:id="i-e368a7927f4eed42-0">
            Anf. 169 EVA ZETTERBERG (v)
          </note>
          <note xml:id="i-9b997e4445a38038-0">
            Herr talman! Jag tycker att det är mycket bra att
          </note>
          <note xml:id="i-4f3021b9cc7c0612-0">
            Tomas Eneroth har framställt den här interpellationen, eftersom
            det är av synnerlig vikt att vi i riksdagen tar upp och diskuterar
            frågor som rör krigsmaterielexport med regeringen. Det har, som
            vi väl känner till, funnits en oerhört stor oro bland människor
            i vårt land för att Sveriges restriktiva linje - som av många
            av oss uppfattas som inte tillräckligt restriktiv - var på väg
            att luckras upp. Jag tycker att det här svaret visar att man från
            regeringens sida i stort sett vill ha en restriktiv linje.
          </note>
          <note xml:id="i-560c5f9311cc5d82-0">
            Jag skall inte gå in på en stor och övergripande debatt om detta,
            utan jag skall nöja mig med att ta upp några av de frågor som
            Tomas Eneroth har ställt.
          </note>
          <note xml:id="i-2de70d5e834bea34-0">
            Jag vill framför allt komma in på den tredje frågan, om export
            av övrig krigsmateriel. Jag tycker att det är mycket anmärkningsvärt
            att man gör uppdelningen mellan krigsmateriel för strid och övrig
            krigsmateriel, eftersom vi vet att det mesta av det som ingår
            i övrig krigsmateriel är sådant att det kan användas och komma
            till god användning i en krigssituation. Tomas Eneroth tog upp
            exempelvis bandvagnar. Det gäller också kikarsikten och andra
            typer av utrustning.
          </note>
          <note xml:id="i-72b84a7c4d1d766f-0">
            Jag kan ta ett för mig näraliggande exempel. Man har diskuterat
            eventuell försäljning av bandvagnar till
          </note>
          <note xml:id="i-f512f9fcbe03302e-0">
            Colombia. Man kan då säga att Colombia inte befinner sig i regelrätt
            krig med en yttre fiende. Däremot är det inre tillståndet mycket
            oroligt, med ett förtryck av mänskliga rättigheter. Det förutsätter
            att bandvagnar i
          </note>
          <note xml:id="i-56b45887113208b0-0">
            Colombia naturligtvis skulle kunna användas -
          </note>
          <note xml:id="i-228527a6703578ee-0">
            avsikten är ju att de skall användas av försvarsmakten. Jag undrar
            då: Varför ställer man inte samma stränga krav där det finns en
            befogad oro för att mänskliga rättigheter förtrycks?
          </note>
          <note xml:id="i-47ef57d1f46b1816-0">
            Jag skulle också vilja ta upp den fjärde frågan, om riktlinjerna
            för krigsmaterielexport borde lagfästas.
          </note>
          <note xml:id="i-e31d0c9571ff0ab6-0">
            Jag vill instämma med Tomas Eneroth. Jag vill också upplysa om
            något som inte framgår av svaret. När vi hade frågan uppe i utrikesutskottet
            fanns det en reservation. Utrikesutskottet var inte enigt på denna
            punkt, utan Vänsterpartiet, Folkpartiet och Miljöpartiet hade
            en reservation där vi ansåg att just detta skulle vara befogat.
          </note>
          <note xml:id="i-fc62926ba664e116-0">
            Till slut ställdes frågan om en utredning. Jag ser med spänning
            fram mot nästa anförande av Jan Nygren, om han då kommer att tala
            om hur vi skall tolka svaret. Är det just nu som det inte är aktuellt?
            Kan det komma en utredning senare? Jag vill instämma med
          </note>
          <note xml:id="i-f7917b9e4c5c03e0-0">
            Tomas Eneroth att det finns en rad frågor som skulle behöva utredas
            ytterligare. Något som inte finns med i interpellationen eller
            i Tomas Eneroths anförande gäller exempelvis följdleveranser,
            där vi är många som har hävdat att det bör vara samma regler för
            export av krigsmateriel som är följdleveranser och för det som
            är nya leveranser. Det finns också en rad andra frågor. Jag vill
            instämma i att det vore mycket betydelsefullt att få en sådan
            utredning till stånd, om alla de frågetecken som fortfarande finns
            på det här området.
          </note>
          <note xml:id="i-2e09b69b7b0483c7-0">
            Anf. 170 LENA KLEVENÅS (s)
          </note>
          <note xml:id="i-84ed284e4a66e40f-0">
            Herr talman! Statsrådet Nygren påpekar i inledningen i svaret
            en allmän sak som han vill framhålla, och det är: "Den svenska
            krigsmaterielexporten är inget självändamål - - -." Jag tycker
            att det är ett konstigt påpekande i den här debatten. Jag tycker
            snarare att man skulle behöva påpeka att krigsmaterielexport är
            i lag förbjuden, men dispenser kan ges.
          </note>
          <note xml:id="i-ae40c67ad23b9004-0">
            Riktlinjerna är klara och tydliga, säger statsrådet.
          </note>
          <note xml:id="i-c01b5c0c7f09ddc5-0">
            Jag tycker inte det. Det gäller just att man inte får exportera
            dit där det förekommer omfattande och allvarliga kränkningar av
            de mänskliga rättigheterna eller där länder är i kris och krig
            eller kan befaras komma i en sådan situation. Hur kan man ha dessa
            riktlinjer och samtidigt hålla på med följdleveranser, som kan
            pågå i decennier, i 30, 40 eller 50 år? Hur kan man följa dessa
            riktlinjer?
          </note>
          <note xml:id="i-8a2731082042c1ad-0">
            Varför säger man alltid bara halva sanningen när man får frågor
            om krigsmaterielexport? Då hör vi alltid: Nej, det sker ingen
            export till länder där detta pågår. Men man menar att man inte
            kommer att ge några nya tillstånd. Men att det pågår en leverans
            av vapen enligt tillstånd som tidigare har givits, kanske för
            20, 30 eller 40 år sedan, glömmer man alltid bort att säga. Jag
            tycker att det är mycket allvarligt.
          </note>
          <note xml:id="i-c63ca3edf6e1fdb2-0">
            Jag vill visa hur jag själv har blivit lurad att tro att man
            skall kunna bevilja export på något slags restriktivt sätt och
            tro att man vet vad som skall komma att hända. För 10-15 år sedan
            tyckte även jag att man skulle kunna exportera till neutrala stater
            i Europa, och då tänkte vi på Norden och Jugoslavien. Vi ser nu
            vad som har hänt i Jugoslavien - något som vi aldrig någonsin
            hade kunnat föreställa oss. Man kan alltså inte förutse, decennier
            i förväg, vilka länder som kommer att hamna i väpnade konflikter.
          </note>
          <note xml:id="i-b53d44c5a6271363-0">
            Därför borde det vara samma regler för vapenexport när det gäller
            följdleveranser och när det gäller nya leveranser. Det är inte
            tillfredsställande att vi kan hävda att vi inte exporterar till
            länder där det kan bli konflikter och ha kvar detta att följdleveranser
            inte prövas på samma sätt.
          </note>
          <note xml:id="i-47a14c1e80406cdb-0">
            Finns det några planer på att ändra reglerna så att man kan ompröva?
            Eller är det verkligen så, som jag har hört sägas när jag har
            försökt diskutera detta, att om vi skulle ha det kravet eller
            den restriktionen när vi lägger offerter från svensk vapenindustri
            skulle vi aldrig få några order? Måste man verkligen köpa grisen
            i säcken och bedöma ett lands situation just när tillståndet ges
            och sedan följa det vapensystemet under hela dess livslängd? Vi
            är inte ärliga i den här debatten om vi hävdar att vi följer vissa
            kriterier när det sker på det här sättet.
          </note>
          <note xml:id="i-f36dfb1f03c41810-0">
            Anf. 171 Statsrådet JAN NYGREN (s)
          </note>
          <note xml:id="i-7ced8789b01373fd-0">
            Herr talman! Jag kanske ändå skulle vilja säga att vi nu på något
            sätt för två debatter. För det första för vi här i kammaren just
            nu, eller är på väg att börja föra, en debatt som kanske lämpar
            sig bättre för en socialdemokratisk partikongress. Frågan huruvida
            ett socialdemokratiskt statsråd följer ett antal partikongressbeslut
            kanske vi inte skall trötta kammaren med, utan statsrådet får
            väl snarare ställas till svars vid en partikongress eller i något
            annat sammanhang där detta är möjligt att ta upp.
          </note>
          <note xml:id="i-d27eb07a962c2395-0">
            För det andra har jag till uppgift att i mitt dagliga värv försöka
            uttolka eller följa de riktlinjer som riksdagen har fattat beslut
            om. Det betyder att de svar som jag har lämnat naturligtvis bygger
            på det regelverk som nu finns och de riktlinjer som riksdagen
            en gång har fattat beslut om. Det betyder då att jag i nuläget
            bara kan hänvisa till det regelverk som finns.
          </note>
          <note xml:id="i-878ec300def52e65-0">
            När det gäller övrig krigsmateriel står det att tillstånd bör
            ges till utförsel av materiel som klassificeras som övrig krigsmateriel,
            förutsatt att mottagarlandet inte befinner sig i väpnad konflikt
            med annan stat eller har inre väpnade oroligheter eller det i
            landet förekommer omfattande och grova kränkningar av mänskliga
            rättigheter och inte om ovillkorligt hinder möter. Det finns ett
            ovillkorligt hinder, som beskrivs litet längre upp på den sida
            där riktlinjerna för krigsmaterielexporten anges.
          </note>
          <note xml:id="i-699f743cc17ae99f-0">
            Det är självklart så att detta är en avvägningsfråga i varje
            enskilt fall. Jag vill understryka det. Om det är omfattande och
            grova kränkningar av mänskliga rättigheter blir frågan naturligtvis
            vid varje enskilt tillfälle föremål för diskussion och överväganden,
            tidigare i den rådgivande nämnden och nu i det nya vapenexportrådet
            och naturligtvis också i regeringen.
          </note>
          <note xml:id="i-6ea3932b1c56cf9a-0">
            När det gäller frågan om en utredning kan jag bara svara att
            någon sådan inte är aktuell. Jag har inte någon möjlighet att
            överblicka mer än något år, kanske två, och det betyder att jag
            inte har någon lust att för all tid och evighet avfärda önskemålet
            om eventuellt utredande av vapenexporten. Men för närvarande ser
            jag inte något sådant behov.
          </note>
          <note xml:id="i-9f86e7ac3c88dafa-0">
            Jag tror att det är viktigt att den nya myndigheten kan hitta
            sin form och att man med utgångspunkt i detta så småningom kan
            få en diskussion eftersom vi nu har en del partier som inte funnits
            tidigare. Där finns t.ex. Eva Zetterberg med. Vi kan ge nya infallsvinklar
            som möjligen kan leda till en diskussion om vapenexportfrågorna.
            Världen förändras förvisso, så jag utesluter inte alls den möjligheten.
            Men för närvarande finns det inte något sådant önskemål.
          </note>
          <note xml:id="i-e21ef08fbe8ffab3-0">
            Jag har då svarat på en av frågorna från Eva Zetterberg.
          </note>
          <note xml:id="i-261833508478e61d-0">
            Uppdelningen av övrigt krigsmaterial är ett resultat av regeländringen.
            Det har jag försökt beskriva i interpellationssvaret. Detta kan
            man ha synpunkter på, men så ser det ut i dag.
          </note>
          <note xml:id="i-1f68c402f6e6cf8c-0">
            Jag har inte för avsikt att nu förändra det, utan vill hellre
            att debatten fortsätter.
          </note>
          <note xml:id="i-637cb3fde5260c9a-0">
            Till Lena Klevenås vill jag säga att det i riktlinjerna står
            att tillstånd beviljas till utförsel av reservdelar till tidigare
            med vederbörligt tillstånd exporterat krigsmateriel om inte ovillkorligt
            hinder möter.
          </note>
          <note xml:id="i-da6276fa8cff98d7-0">
            Detsamma gäller andra leveranser, t.ex. ammunition som har samband
            med tidigare utförsel, eller där det annars vore oskäligt att
            inte ge tillstånd. Det är grundprincipen.
          </note>
          <note xml:id="i-d43aafccbee6e2d0-0">
            Jag delar naturligtvis uppfattningen att det skall mycket till
            innan man vänder på foten. Men det är inte så att det inte skulle
            vara möjligt att avstå från att leverera om uppgifter om nationen
            är av den arten att regeringen eller andra inblandade gör den
            bedömningen. Grundprincipen är dock att det skall mycket till
            innan man skall avstå.
          </note>
          <note xml:id="i-a47593d93f02f6ba-0">
            Anf. 172 TOMAS ENEROTH (s)
          </note>
          <note xml:id="i-951932dc048f28d7-0">
            Herr talman! Jag tackar ånyo för svaret. Förvisso kan man hänvisa
            till att en debatt bör föras vid partikongressen. Det skall den
            säkert vid nästa ordinarie partikongress. Det är viktigt att vi
            för en intern debatt inom socialdemokratin. Men i väntan på den
            stunden bör ändå de kongressbeslut som jag var med och fattade
            1993 vara vägledande för en socialdemokratisk regering.
          </note>
          <note xml:id="i-8dc3a6418e4e98e8-0">
            Det ansvariga statsrådet hänvisar till att vi har den lagstiftning
            vi har. Jag tycker att jag har påvisat att den lagstiftning vi
            har i dag strider mot de beslut vi fattade på en partikongress.
            Det talar ytterligare för behovet av en utredning och översyn.
            Det var också det som partikongressen krävde.
          </note>
          <note xml:id="i-cdae426923c2af25-0">
            Det är nödvändigt med en utredning, inte bara med hänsyn till
            partikongressbeslutet utan också med hänsyn till det som statsrådet
            själv anför: internationaliseringen, strukturförändringar inom
            försvarsindustrin, svårigheten att framöver kunna avgöra vad som
            är ursprungsland och hur man skall tolka gemensamma samarbetsprojekt
            mellan svensk och fransk vapenindustri t.ex.
          </note>
          <note xml:id="i-dfa840b6319ccf47-0">
            Mot bakgrund av detta tycker jag att det är ändå mer förvånande
            att svaret på nytt, när det gäller frågan om en utredning, blir
            att det inte är aktuellt. Det borde i allra högsta grad vara aktuellt.
          </note>
          <note xml:id="i-5770df7400c75e2a-0">
            Anf. 173 EVA ZETTERBERG (v)
          </note>
          <note xml:id="i-a4b3bed2e414461a-0">
            Herr talman! När det gäller om de här frågorna mest lämpar sig
            för en socialdemokratisk partikongress eller inte, vill jag säga
            att det tycker jag inte. Jag tycker att det är synnerligen viktigt
            att detta diskuteras i riksdagen. Vi från andra partier är inte
            alls ointresserade av vad som händer på en socialdemokratisk partikongress.
          </note>
          <note xml:id="i-afe814150b81e41a-0">
            Intresset beror ju på att socialdemokratin är regeringsbärande.
            Socialdemokraterna kan förverkliga de idéer som framförs på en
            kongress. Därför är förväntningarna och kraven desto större. Vi
            andra har litet svårare att genomföra våra förslag, åtminstone
            i dagsläget.
          </note>
          <note xml:id="i-eeb91c647430469e-0">
            När det gäller hur man skall agera med den lagstiftning vi har
            är vi flera partier som anser att lagstiftningen är helt otillräcklig.
            Vi vill inte ha någon vapenexport över huvud taget. Vi accepterar
            dock de beslut som har tagits i riksdagen och att det finns möjlighet
            till dispenser. Men dispenserna måste vara mycket få. De har givits
            i en rad fall där de inte borde ha givits.
          </note>
          <note xml:id="i-5b6aad5f02c42e47-0">
            Behovet av en utredning kvarstår. Vi har följdleveranser; det
            har flera av oss varit inne på.
          </note>
          <note xml:id="i-79b4195ef61f6870-0">
            När det gäller EU-medlemskapet har vi diskussionen angående de
            gemensamma etiska reglerna. Hur skall vi agera där? Hur kan vi
            driva en gemensam nedrustning inom EU och få andra stater, som
            inte har den restriktiva lagstiftning som vi åtminstone har i
            botten i Sverige, att acceptera en sådan? De frågorna behöver
            belysas ytterligare.
          </note>
          <note xml:id="i-b1828df619bc4ba8-0">
            Jag hoppas att regeringen inte nöjer sig med att se lagstiftningen
            som den är i dag, utan kommer tillbaka med ett utredningsförslag
            för att ytterligare skärpa frågor som gäller vapenexporten.
          </note>
          <note xml:id="i-bb84e54d0fc50c75-0">
            Anf. 174 LENA KLEVENÅS (s)
          </note>
          <note xml:id="i-78ee8a543af5c791-0">
            Herr talman! Jag tar med glädje fasta på statsrådet
          </note>
          <note xml:id="i-e5a716faaa3eae2d-0">
            Nygrens besked att det inte är så att det inte skulle vara möjligt
            att avbryta leveranser. Jag vill då bara fråga: Har det någon
            gång hänt att regeringen har stoppat följdleveranser på grund
            av att allvarliga och omfattande kränkningar av mänskliga rättigheter
            har skett?
          </note>
          <note xml:id="i-14bc5d6ce5a215d7-0">
            Anf. 175 Statsrådet JAN NYGREN (s)
          </note>
          <note xml:id="i-d12522d3b14ddba8-0">
            Herr talman! Jag vill på intet sätt bli missförstådd.
          </note>
          <note xml:id="i-f3e29daf9bb6ec37-0">
            Kammaren har självklart full rätt att diskutera vapenexportfrågorna.
            De är av intresse för samtliga partier. Men om man relaterar debatten
            till tidigare socialdemokratiska partikongressbeslut kanske vi
            börjar närma oss den punkt då debatten bör flyttas över till den
            socialdemokratiska partikongressen. Det var min enkla slutsats.
          </note>
          <note xml:id="i-8baf020b6e52ab65-0">
            Jag tycker att regeringen och de riktlinjer som finns i huvudsak
            följer de partikongressbeslut som fattats. På en punkt råder en
            viss misstämning. Det gäller att man inte har lagstiftat om riktlinjerna.
            Jag har personligen uppfattningen att det vore förödande att lagstifta
            om riktlinjerna. Det skulle ge oss en juridisk bedömningsgrund
            snarare än en politisk. Vi har ett stort behov av att ha möjlighet
            att från fall till fall göra bedömningar som inte är stadgefästa
            på ett sätt som gör att de blir stelbenta.
          </note>
          <note xml:id="i-71555733cd1731c9-0">
            Det kräver å andra sidan, och där delar jag Eva
          </note>
          <note xml:id="i-1841f9b923b4f1e6-0">
            Zetterbergs uppfattning, en kontinuerlig diskussion.
          </note>
          <note xml:id="i-7e3ed03a6451d4e9-0">
            Inför den socialdemokratiska partikongressen finns det en passus
            som säger att kongressen 1997 bör ta en ordentlig diskussion om
            dessa frågor. Jag ser inte i dag något behov av ett utredningsarbete
            av den art som här har önskats. Däremot tycker jag att det är
            bra att vi har en kontinuerlig debatt i frågorna, gärna i kammaren.
          </note>
          <note xml:id="i-208ed85f2b3784ca-0">
            Som svar på Lena Klevenås fråga vill jag säga att jag måste erkänna
            att jag inte vet om det har förekommit. Det finns säkert möjligheter
            att ta reda på det. Jag vågar inte svara vare sig ja eller nej
            på frågan.
          </note>
          <note xml:id="i-d21886d699def7f3-0">
            Anf. 176 TOMAS ENEROTH (s)
          </note>
          <note xml:id="i-e6b8640da647dfe3-0">
            Herr talman! Det har varit en bra diskussion och jag är tacksam
            för de klargörande svar jag har fått på ett par av mina frågor.
            Jag kan möjligtvis beklaga att statsrådet inte tillgodoser mitt
            önskemål om en utredning. Det får jag väl framföra vid andra tillfällen.
          </note>
          <note xml:id="i-9261fbd46a1a1cbc-0">
            Någon gång skall det säkert bli en utredning. Jag får hoppas
            att jag då har möjlighet att påverka.
          </note>
          <note xml:id="i-e5e406c023b7ddaa-0">
            Jag tolkar ändå detta som att statsrådet anser att de beslut
            vi fattade på partikongressen om en restriktivare vapenexportpolitik
            är vägledande för den dagliga hanteringen av krigsmaterialexportärenden.
            Det är viktigt att få det klargjort. Det förs nästan dagligen
            en diskussion om enstaka exempel där man får uppfattningen att
            krigsmaterielfrågorna har liberaliserats. Jag hoppas att det inte
            är fallet under ett socialdemokratiskt regeringsinnehav. Jag hoppas
            att den kraftigt restriktivare hållning som partikongressen uttalat
            är vägledande för regeringens dagliga hantering.
          </note>
          <note xml:id="i-38400dac24bc933c-0">
            I övrigt tackar jag för en intressant debatt.
          </note>
          <note xml:id="i-9a75e278b242fa64-0">
            Anf. 177 Statsrådet JAN NYGREN (s)
          </note>
          <note xml:id="i-e5d4a477bd3fe88c-0">
            Herr talman! Jag vill understryka att svensk vapenexport är restriktiv
            och naturligtvis kommer att vara det i fortsättningen. Samtidigt
            måste man ha klart för sig att ett antal av de åtaganden som ingår
            i exportansträngningarna måste fullföljas. Dilemmat med hela vapenexportpolitiken
            är ju att världen inte är alldeles riskfri. Någonstans i yttersta
            änden tar vi alltid en risk när vi exporterar vapen, nämligen
            risken att någon använder dem.
          </note>
          <note xml:id="i-13987d166398a3ef-0">
            Å andra sidan tycker vi att vi själva som nation är i vår fulla
            rätt att ha en egen säkerhetspolitik och ett eget svenskt försvar.
            Enbart den slutsatsen leder ju i rimlighetens namn till att andra
            - det är i alla fall sannolikt och för mig helt självklart - har
            rätt till exakt detsamma. Även om vi är så lyckligt lottade att
            vi har en egen svensk försvarsindustri som kan förse oss med mycket
            materiel så är situationen inte densamma för många andra nationer.
            Men deras självklara rätt till egen självständig säkerhet är naturligtvis
            lika stor, även om de inte har en egen försvarsindustri.
          </note>
          <note xml:id="i-b601208c48b49e27-0">
            Med det som utgångspunkt måste vi naturligtvis efter bästa förmåga
            och klokskap och med riktlinjerna framför oss försöka bedriva
            en vapenexportpolitik som rimmar med vårt samvete när det gäller
            vapenexporten men också när det gäller säkerhetspolitik och varje
            enskild nations rätt att sig själv försvara.
          </note>
          <note xml:id="i-10b251f284602748-8">
            Överläggningen var härmed avslutad.
          </note>
          <note xml:id="i-618d9e976ff969e5-0">
            14 § Hänvisning av ärenden till utskott
          </note>
          <note xml:id="i-8726a44e6209a854-0">
            Föredrogs och hänvisades
          </note>
          <note xml:id="i-b36c661bbbab7c35-0">
            Propositioner
          </note>
          <note xml:id="i-3b6d1894088f05d2-0">
            1995/96:37 till försvarsutskottet
          </note>
          <note xml:id="i-c5dbe4e2ecd04845-0">
            1995/96:131 till trafikutskottet
          </note>
          <note xml:id="i-6a6f0e0de05b56c5-0">
            1995/96:133 till konstitutionsutskottet
          </note>
          <note xml:id="i-e8c855790b73d937-0">
            1995/96:144 till kulturutskottet
          </note>
          <note xml:id="i-b0062afcf48b0017-0">
            Kammaren biföll talmannens förslag att motionstiden för ovan
            angivna propositioner skulle förlängas till tisdagen den 12 mars.
          </note>
          <note xml:id="i-4bb41b9b41e5ef72-0">
            15 § Bordläggning
          </note>
          <note xml:id="i-42207fd20ec3786b-0">
            Anmäldes och bordlades
          </note>
          <note xml:id="i-fa3f1a5df9652aab-0">
            Motion
          </note>
          <note xml:id="i-4500a85393982742-0">
            med anledning av prop. 1995/96:128 Följdändringar till reformen
            om tvåpartsprocess vid de allmänna förvaltningsdomstolarna samt
            vissa registerfrågor inom socialförsäkringsadministrationen
          </note>
          <note xml:id="i-9b42446e8427b22e-0">
            1995/96:Sf20 av Ulla Hoffman m.fl. (v)
          </note>
          <note xml:id="i-79de07c85b4f5c14-0">
            16 § Anmälan om interpellationer
          </note>
          <note xml:id="i-de635ab8f9da1db4-0">
            Anmäldes att följande interpellationer framställts
          </note>
          <note xml:id="i-4038ed87f45f7aaa-0">
            den 22 februari
          </note>
          <note xml:id="i-ea60636dd8681447-0">
            1995/96:92 av Sigge Godin (fp) till socialministern
          </note>
          <note xml:id="i-f066382875fff8d9-0">
            Äldre m.fl. och kostnadsökningarna i vård och omsorg
          </note>
          <note xml:id="i-b7ce67840a2d0dcc-0">
            1995/96:93 av Ulla Löfgren (m) till kommunikationsministern
          </note>
          <note xml:id="i-c9c6ae1799b0ddf1-0">
            Katastrofhjälp till enskilda vägar
          </note>
          <note xml:id="i-6f861895064abe20-0">
            Interpellationerna redovisas i bilaga som fogas till riksdagens
            snabbprotokoll tisdagen den 5 mars.
          </note>
          <note xml:id="i-492c91a9d84d6b56-0">
            17 § Anmälan om skriftliga frågor
          </note>
          <note xml:id="i-24f7d34f4e6a6e45-0">
            Anmäldes att följande skriftliga frågor framställts
          </note>
          <note xml:id="i-4038ed87f45f7aaa-1">
            den 22 februari
          </note>
          <note xml:id="i-5d3a7b1e28d624c1-0">
            1995/96:296 av Eskil Erlandsson (c) till finansministern
          </note>
          <note xml:id="i-6a8e7faae29d8155-0">
            Utlandssvenskar och folkbokföringen
          </note>
          <note xml:id="i-deccbeb9317ffcc1-0">
            1995/96:296 av Lars Hjertén (m) till försvarsministern
          </note>
          <note xml:id="i-878a3e01a172df69-0">
            Överflödig militär materiel
          </note>
          <note xml:id="i-a93b68fad917bfef-0">
            1995/96:298 av Gun Hellsvik (m) till justitieministern
          </note>
          <note xml:id="i-c157c1a047287b0c-0">
            Intagnas ekonomiska bidrag till brottsförebyggande arbete
          </note>
          <note xml:id="i-8de6568e05f581b2-0">
            1995/96:299 av Gun Hellsvik (m) till justitieministern
          </note>
          <note xml:id="i-011da56c9f8a109b-0">
            Skuldsaneringslagen
          </note>
          <note xml:id="i-2f0f795349f7695b-0">
            1995/96:300 av Ola Ström (fp) till arbetsmarknadsministern
          </note>
          <note xml:id="i-f3bd857cf126cab7-0">
            Arbetshandikappade
          </note>
          <note xml:id="i-235b20b3f4a76991-0">
            1995/96:301 av Lisbeth Staaf-Igelström (s) till justitieministern
          </note>
          <note xml:id="i-29f21b3434979783-0">
            Försöksverksamhet med s.k. samhällskonferenser
          </note>
          <note xml:id="i-c58e97335f93c89d-0">
            Frågorna redovisas i bilaga som fogas till riksdagens snabbprotokoll
            tisdagen den 5 mars.
          </note>
          <note xml:id="i-b198807fc09de850-0">
            18 § Kammaren åtskildes kl. 17.31.
          </note>
          <note xml:id="i-9b8e516e5549859e-0">
            Förhandlingarna leddes
          </note>
          <note xml:id="i-7a5fb8cc779d4a4c-0">
            av talmannen från sammanträdets början till ajourneringen kl.
            13.40,
          </note>
          <note xml:id="i-2efb2bb6ca16e0f6-0">
            av andre vice talmannen därefter t.o.m. 11 § anf. 149
          </note>
          <note xml:id="i-31d466aac34b96cd-0">
            (delvis) och
          </note>
          <note xml:id="i-83607151f140682e-0">
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
