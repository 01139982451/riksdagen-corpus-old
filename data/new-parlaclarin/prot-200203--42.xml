<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2002</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2002</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--42</head>
          <docDate when="2002-01-01">2002-01-01</docDate>
        </div>
      </front>
      <body>
        <div>
          <note xml:id="i-1ee87963b59dd7f3-0">
            Det justerade protokollet beräknas utkomma om 3 veckor
          </note>
          <note xml:id="i-ffc5fc360203f69d-0">
            ------------------------------------------------------------------------
          </note>
          <note xml:id="i-440fe77a68ebab7d-0">
            1 § Hänvisning av ärende till utskott
          </note>
          <note xml:id="i-af562c0e6c512fd5-0">
            Föredrogs och hänvisades
          </note>
          <note xml:id="i-3f4c3d31955e2fa0-0">
            Förslag
          </note>
          <note xml:id="i-5078640a94c3fa1e-0">
            2002/03:RB3 till finansutskottet
          </note>
          <note xml:id="i-42a510543fbfac3a-0">
            2 § Statsbudget för budgetåret 2003
          </note>
          <note xml:id="i-07b157d7817cd5b3-0">
            Föredrogs finansutskottets betänkande 2002/03:FiU10
          </note>
          <note xml:id="i-8ba9ec29df526626-0">
            Statsbudget för budgetåret 2003.
          </note>
          <note xml:id="i-3ad4d4f280ad69f4-0">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note xml:id="i-992d3230cec0b5fc-0">
            Talmannen konstaterade att ingen talare var anmäld.
          </note>
          <note xml:id="i-b571f5d2baddc9f3-0">
            (Beslut fattades under 4 §.)
          </note>
          <note xml:id="i-35a6ae50e3676482-0">
            3 § Avslutning
          </note>
          <note xml:id="i-b6f667087c75ceb3-0">
            Anf. 1 TALMANNEN:
          </note>
          <note xml:id="i-aec2fc32cdd79e2f-0">
            Ärade kammarledamöter! Vi avslutar nu höstens arbete. Hösten
            i kammaren inleddes, som brukligt är efter ett val, med en ganska
            tom agenda. Statistiken över vårt arbete speglar det. Men nu,
            när ni ledamöter har tagit plats i de utskott som förhoppningsvis
            passar er specialisering och er politiska profil, har det beslutande
            arbetet i riksdagen kommit igång.
          </note>
          <note xml:id="i-315d9d581acf0336-0">
            Under den allmänna motionstiden väcktes fler motioner än någonsin
            efter ett val, 3 210. Motionerna är ett viktigt inslag i riksdagsarbetet.
            De visar dels på de politiska alternativen, dels pekar de på olika
            problem i samhället och väcker nya tankar och idéer.
          </note>
          <note xml:id="i-d1d9c24a85906f85-0">
            Men den praktiska hanteringen av motionerna bör inte bli en belastning
            för arbetet.
          </note>
          <note xml:id="i-ff8e8775ba76fb8f-0">
            Den parlamentariska utredningen Riksdagskommittén tillsattes
            för att utvärdera och föreslå förändringar av riksdagens arbetsformer.
            Syftet med arbetet är att förbättra våra möjligheter att verka
            som opinionsbildare och att riksdagen ska vara en central debattarena.
          </note>
          <note xml:id="i-c7747b6ac62b464d-0">
            Riksdagen arbetar som bekant för att genomföra kommitténs förslag
            till förbättringar inom tre huvudområden: Det gäller budgetarbetet,
            riksdagens arbete med utvärdering och, inte minst, arbetet med
            EU-
          </note>
          <note xml:id="i-33a687eace50f196-0">
            frågorna. Mycket har hänt på dessa områden, men vi har också
            en hel del kvar att göra.
          </note>
          <note xml:id="i-55ae68060e69b697-0">
            I riksdagsbeslutet om kommitténs förslag ingick att hanteringen
            av de fristående motionerna borde kunna förenklas. Det skulle
            ge utskotten mer tid till utvärdering och till arbete med EU-perspektiven
            i beslutsprocessen. Utskottens möjligheter att arbeta självständigt
            skulle öka. Vi bör därför enligt min mening med kraft verka för
            att Riksdagskommitténs intentioner förverkligas, och kommitténs
            arbete fortsätter därför.
          </note>
          <note xml:id="i-cd9fa97511fb7338-0">
            Under den session som vi nu avslutar har också riksdagsstyrelsen
            överlämnat ett förslag till riksdagen om en modernisering av riksdagsordningen.
            Det är bland annat en konsekvens av tidigare framförda förslag,
            till exempel om den nya Riksrevisionen, men också några nya förslag
            av principiell betydelse.
          </note>
          <note xml:id="i-f2c8ac040d50f240-0">
            Detta arbete måste vi också fortsätta att driva framåt i vår.
          </note>
          <note xml:id="i-85e00ea2258107a1-0">
            Jag har som ny talman haft förmånen att verkligen få lyssna till
            många av debatterna i kammaren. Vad som slagit mig är med vilken
            debattlusta många frågor avhandlas. Jag beundrar särskilt alla
            nya ledamöter som äntrat talarstolen - den stora, eller ibland
            den lilla - och med goda, och ibland rent av nya eller åtminstone
            delvis nya, argument bidragit till många tankeväckande debatter
            och även ställt frågor till statsministern på frågestunderna.
          </note>
          <note xml:id="i-d2250cb71ba363e4-0">
            Under hösten har jag många gånger betonat hur viktigt det är
            att dessa argument når sitt mål, nämligen medborgarna. Medierna
            har en nyckelroll i vår demokrati. Det är genom medierna medborgarna
            får aktuella frågor belysta. Det är medierna som ska fånga upp
            och spegla det som händer i riksdagen.
          </note>
          <note xml:id="i-2592ae39cf127025-0">
            Vi måste lägga upp arbetet så att det blir intressant och möjligt
            att bevaka både från läktaren och genom
          </note>
          <note xml:id="i-aa8ccb966b6df3b4-0">
            TV-sändningar. Riksdagen bör vara den institution som det är
            lättast att direktsända TV ifrån. Om vi inte planerar och organiserar
            vårt arbete efter dessa förutsättningar och berättigade krav på
            insyn så begränsar vi det spelrum som politiken kommer att ha
            i medierna och vi överlåter till journalisterna att sätta den
            politiska dagordningen.
          </note>
          <note xml:id="i-81c9a3abd98f6a91-0">
            Jag har nu tillsammans med gruppledarna, de vice talmännen och
            utskottens ordföranden inlett diskussionerna om de förslag som
            finns för att sätta riksdagens arbete mer i fokus, för att uppmuntra
            insyn, öppenhet och deltagande.
          </note>
          <note xml:id="i-a5f4538455bb876d-0">
            Det handlar till exempel om att vi med början den
          </note>
          <note xml:id="i-8fbb83125c945537-0">
            30 januari inför en frågestund med enbart statsministern var
            tredje vecka. Tanken är att få ett regelbundet meningsutbyte här
            i kammaren mellan partiledarna och statsministern i aktuella politiska
            frågor. Men andra ledamöter ska också få ställa frågor till statsministern.
          </note>
          <note xml:id="i-e9f99c542305ca9d-0">
            Andra initiativ är att försöka få debatterna i kammaren att bli
            mer dagsaktuella, att få fler bordläggningsdebatter kring regeringsförslag
            och att få fler tillfällen med information från regeringen i aktuella
            frågor. Sedan en tid pågår också ett arbete med att se hur vi
            kan förändra plenisalen för att främja en kreativ debatt - allt
            för att uppmuntra en rappare och tydligare argumentation, för
            att kammaren ska återta sin naturliga roll som opinionsbildare
            och opinionsspeglare.
          </note>
          <note xml:id="i-77c5093eccfe2d6f-0">
            Vi diskuterar också möjligheterna att öka insynen i riksdagsarbetet
            utanför kammaren. Ett exempel på det är att EU-nämndens möten
            borde kunna vara mera offentliga. Ju mer öppenhet som kan omge
            EU och riksdagsarbetet, desto bättre för vårt land.
          </note>
          <note xml:id="i-2ccc17f7cc20b6e4-0">
            Under hösten har vi alltså kommit i gång med många olika förslag
            om hur riksdagens arbetsformer ska fortsätta utvecklas. För att
            dra igång ett resonemang kring dessa frågor har jag skickat ut
            en promemoria till riksdagsgrupperna med förslagen om riksdagens
            debattformer och plenisalens nya utformning.
          </note>
          <note xml:id="i-2251f2c6e4adae50-0">
            Det är min förhoppning att alla ledamöter i sina riksdagsgrupper
            under våren aktivt kommer att delta i diskussionerna om våra debattformer.
          </note>
          <note xml:id="i-01ef5ce1f3606dc1-0">
            En fråga som kräver en snar lösning är hur vi i riksdagen uppmuntrar
            debatten om EU:s framtidsfrågor. Den debatten pågår för fullt
            nu i det konvent som sammankallats för att lägga fram förslag
            till den nya regeringskonferensen år 2004. Jag inbjuder alla ledamöter
            att delta i det seminarium om framtidsfrågorna som vi kommer att
            ha här i riksdagen den 22
          </note>
          <note xml:id="i-d1e7e7813381fe45-0">
            januari efter partiledardebatten. Detta seminarium ska ni se
            som ett startskott för riksdagens fortsatta engagemang i frågorna.
            Jag diskuterar just nu formerna för det med gruppledarna och andra
            berörda.
          </note>
          <note xml:id="i-97b2a1690d374e2a-0">
            Men det är inte bara formerna för vårt arbete som förändras.
            Nu, i och med det här, lämnar tre kända profiler riksdagshuset.
          </note>
          <note xml:id="i-7100a77ea6d3866a-0">
            Chris Heister kom in i riksdagen 1991 men fanns här i huset långt
            tidigare. Chris Heister har nu övergått till den landstingskommunala
            världen. Jag är övertygad om att hon där kommer att ha stor nytta
            av sina erfarenheter från riksdagen, inte minst som en kunnig
            och skicklig förste vice ordförande i socialutskottet. Hon har
            också som ordförande i den svenska delegationen varit mycket aktiv
            i Nordiska rådet.
          </note>
          <note xml:id="i-c87bed469c834a11-0">
            En som kommer att bli synnerligen drivande i
          </note>
          <note xml:id="i-1d6fbd24f5999c67-0">
            Nordiska rådet är den nye generalsekreteraren i Nordiska ministerrådet,
            Per Unckel. Per Unckel började i riksdagen redan 1976 men gjorde
            några års paus - det vore fel att säga time out - som partisekreterare
            och utbildningsminister. Han började sin riksdagskarriär som suppleant
            i samma utskott och slutar nu som mäktig och mycket respekterad
            ordförande i konstitutionsutskottet. Per Unckel har en imponerande
            meritlista, och det på många olika områden. Han har en unik förmåga
            att hantera många bollar samtidigt.
          </note>
          <note xml:id="i-c9162a1ae76e1aac-0">
            Jag bara undrar hur han klarade sig före mobiltelefonernas tid.
          </note>
          <note xml:id="i-ffe38d500f02515b-0">
            I dag vill jag på riksdagens vägnar särskilt tacka honom för
            hans mycket fina insatser som gruppledare, ledamot i riksdagskommittén
            och riksdagsstyrelsen och sist men inte minst för allt arbete
            han lagt ned på att se till att riksdagens beslut om den nya Riksrevisionen
            kan förverkligas i praktiken.
          </note>
          <note xml:id="i-dfcd42093a8f6079-0">
            Hela kammaren tackar Chris Heister och Per
          </note>
          <note xml:id="i-cf8e8dc7b105aac9-0">
            Unckel och önskar dem lycka till och framgång i de nya uppdragen.
          </note>
          <note xml:id="i-b8fbb0f44601df9d-0">
            (Applåder)
          </note>
          <note xml:id="i-2966020806a1af88-0">
            Jag vänder mig nu till riksdagens ålderspresident, herr förste
            vice talmannen Anders Björck. Han slutar nu också i riksdagen
            för att bli landshövding i Uppsala län. Jag tror inte att han,
            när han började här som
          </note>
          <note xml:id="i-43d33c064e9d77d9-0">
            24-åring 1969 på tvåkammarriksdagens tid, var helt säker på att
            han skulle vara riksdagen trogen i så många år som det har blivit.
            Våra forskningar i arkiven har visat att han redan 1971 motionerade
            om att man borde få riksdagspension från 40 års ålder.
          </note>
          <note xml:id="i-b8fbb0f44601df9d-1">
            (Applåder)
          </note>
          <note xml:id="i-0dc905a6950a22ae-0">
            Det var väl några äldre som hade förslagit pension från 50 år.
            Argumentet från Anders Björck var att en ledamot kunde riskera
            att sitta i 25 år utan någon som helst ersättning vid avgången.
          </note>
          <note xml:id="i-dacbf286879b9333-0">
            Anders Björck visade tidigt prov på sin goda formuleringskonst.
            Han uttryckte sig väl och ampert redan i sina första riksdagsdebatter
            och har med tiden blivit en för svenska folket välkänd person
            i TV. TV-
          </note>
          <note xml:id="i-fe9ca8752a7a17ed-0">
            karriären började med sändningarna från konstitutionsutskottets
            offentliga utfrågningar i Ebbe Carlsson-affären sommaren 1988.
          </note>
          <note xml:id="i-93bef9115c75c39d-0">
            Anders Björck var då vice ordförande i konstitutionsutskottet.
            Utfrågningarna ägde rum på dagtid, och det semesterlediga svenska
            folket satt som klistrat i TV-fåtöljerna i drygt en månads tid.
            Anders
          </note>
          <note xml:id="i-be2f80dd61bbe888-0">
            Björck var en av de främsta tillskyndarna för offentliga utskottsutfrågningar,
            men det krävdes 20 års diskussioner innan reformen infördes. Det
            kan inte en konservativ vara nöjd med!
          </note>
          <note xml:id="i-1763c86b4858bc05-0">
            Anders Björcks stora engagemang i massmedieoch demokratifrågor
            löper som en röd tråd genom hela karriären. Men han har inte bara
            försvarat vår öppenhet, utan han har också i en annan mening värnat
            vår svenska demokrati, nämligen som försvarsminister.
          </note>
          <note xml:id="i-99a409e1e4f241a0-0">
            Anders Björck är också en välkänd person i Europa. Han blev en
            populär president i Europarådet efter en lång och framgångsrik
            tid som svensk Europarådsdelegat.
          </note>
          <note xml:id="i-745f692d81049bbc-0">
            Anders Björck lämnar nu riksdagen som förste vice talman sedan
            1994. Jag vill på mina egna, de vice talmännens och hela kammarens
            vägnar varmt tacka honom för hans goda insatser i riksdagen och
            för talmansskola för tre nya talmän. Jag vill också önska honom
            lycka till i framtiden.
          </note>
          <note xml:id="i-b8fbb0f44601df9d-2">
            (Applåder)
          </note>
          <note xml:id="i-0363e54969335828-0">
            Anf. 2 Förste vice talman ANDERS
          </note>
          <note type="speaker" xml:id="i-9d6bfc8388e19c99-0">
            BJÖRCK (m):
          </note>
          <u who="anders_bjorck_77cd0c" next="cont" xml:id="i-6d80150699ceeab9-0">
            <seg xml:id="i-42abc4759053b5da-0">
              Ärade kammarledamöter! Herr talman! Låt mig först som ålderspresident
              önska herr talmannen, de vice talmännen, riksdagsdirektören, alla
              duktiga tjänstemän och ledamöterna en god jul och sedan ett gott
              nytt riksdagsår.
            </seg>
            <seg xml:id="i-80dbe99c3a53f0cd-0">
              När jag kom in i riksdagen 1968 hade jag naturligtvis ingen aning
              om att jag skulle bli kvar så länge.
            </seg>
            <seg xml:id="i-ad59b0e271d0b413-0">
              Den där pensionsmotionen hade jag glömt, men den var säkert klok
              på den tiden. Den handlade om att man inte skulle sitta för länge
              och att människor som nominerade med en viss blodtörst skulle
              kunna slänga ut folk som ville klamra sig fast utan att för den
              sakens skull störta dem i det ekonomiska fördärvet.
            </seg>
            <seg xml:id="i-fd8f9671a05d1f77-0">
              Det är naturligtvis väldigt intressant att oavbrutet ha upplevt
              hela enkammarriksdagen från dess tillkomst 1971 till nu, och jag
              är faktiskt den ende som har gjort det. Nu vet jag att ni alla,
              precis som jag, vill härifrån och hem till jul. Därför ska jag
              inte prata så mycket om detta.
            </seg>
            <seg xml:id="i-92b1cfdedb6e0f22-0">
              Jag vill dock säga att jag inte tillhör dem som anser att det
              var bättre förr. Det var olidliga arbetsförhållanden i början.
              Gabriel Romanus som var med en kort tid på tvåkammarriksdagens
              tid, liksom jag, vet att det inte var ett sätt att arbeta som
              gynnade demokratin, riksdagen och dess roll i det svenska samhället.
            </seg>
            <seg xml:id="i-04ad1bef71770f4b-0">
              Men, herr talman, jag tycker faktiskt inte att det är alldeles
              riktigt bra nu heller. Någon gång ska man ju få vara lite öppenhjärtig
              och elak. Man får ju inte det som talman. Jag är djupt orolig
              över att riksdagen inte alltid har kunnat hävda sin plats i det
              svenska samhället. Nu är det emellertid så att det bara finns
              några som kan ändra på detta, och det är ni ärade kammarledamöter.
              Jag sade i mitt ålderspresidenttal att riksdagen är vad dess 349
              ledamöter gör den till. Ska riksdagen hävda sig, så är det här
              i denna kammare och ingen annanstans som det arbetet ska ta sin
              början och fortsätta.
            </seg>
            <seg xml:id="i-1f557c72ef0cd16c-0">
              Jag önskar herr talmannen, riksdagsdirektören och alla andra
              lycka till i det reformarbete som ni har framför er för att se
              till att riksdagen kommer mer i samhällsdebattens centrum.
            </seg>
            <seg xml:id="i-e0db63893311319e-0">
              Herr talman! Riksdagen får aldrig vara rädd att utöva den makt
              som tillkommer den enligt konstitutionen. Jag vill gärna säga
              att jag ibland under olika regeringar, ingen nämnd och ingen glömd,
              har märkt att riksdagen kanske har visat lite väl stor respekt
              åt annat håll. Det behöver man faktiskt inte alltid göra.
            </seg>
            <seg xml:id="i-170067d6bec7c395-0">
              Själv kan jag bara säga: Stort tack till alla er och till de
              utomordentligt kloka väljarna i Jönköpings län som under 34 år
              har insett hur man ska välja riksdagsledamöter.
            </seg>
            <seg xml:id="i-caacd1f5572461f5-0">
              Jag har varit med om stor glädje i den här kammaren men också
              om sorg och tragik. Människor som har jobbat har åkt ut. De har
              inte kunnat fortsätta. De har inte fått fortsätta. Det har inte
              alltid varit särskilt lustigt. Vi glömmer lätt de många tragedierna
              och det hårda vardagsarbetet för riksdagens ledamöter. Det är
              inte så där förtvivlat glamoröst som många tror. Jag känner naturligtvis
              en djup sorg över att det arbete som utförs, både i kammaren,
              herr talman, och hemma i valkretsen, i fackliga organisationer,
              i folkrörelser av annat slag och på många andra sätt, icke får
              den uppmärksamhet som det förtjänar. Jag vet inte hur man ska
              kunna lösa detta, men jag hoppas ändå att det arbete som ni lägger
              ned, har lagt ned och kommer att lägga ned får en annan respekt
              och en annan uppskattning än det väldigt ofta har fått.
            </seg>
            <seg xml:id="i-bb6fb70bae56e1c3-0">
              Det har varit fascinerande att vara talman. Man får lära sig
              ett och annat som man inte kände till tidigare.
            </seg>
            <seg xml:id="i-f1b65cbc117355c8-0">
              Jag har emellertid alltid hävdat att man ska veta vad man talar
              om, men man behöver ju inte tala om allt man vet. Åtminstone det
              sistnämnda har jag som talman ganska ofta fått vara med om.
            </seg>
            <seg xml:id="i-592bd1ea8986130e-0">
              Som sagt: Det som jag har fått uppleva har varit fascinerande.
              Tage Erlander var statsminister när jag kom in i riksdagen för
              lång tid sedan, och jag har fått se de stora elefanterna dansa.
              Tyvärr har jag också fått se mindre elefanter försöka dansa, men
              jag kan försäkra er att också det är roligt - ibland kanske ännu
              roligare.
            </seg>
            <seg xml:id="i-fd5313af6bfb12a1-0">
              Jag är tacksam över att, som sagts här, få lämna riksdagen för
              nya spännande uppgifter, men, herr talman, mitt hjärta kommer
              alltid att vara här. Tack ska ni ha!
            </seg>
            <seg xml:id="i-b3f68e51bd00b6ed-0">
              (Applåder)
            </seg>
          </u>
          <note xml:id="i-8db35049d81a6dd5-0">
            Anf. 3 TALMANNEN:
          </note>
          <u who="anders_bjorck_77cd0c" prev="cont" xml:id="i-02a76ac32f45990b-0">
            <seg xml:id="i-510bdc7dd8a886ed-0">
              Det var väl också symboliskt och riktigt att Anders Björk genomförde
              den sista voteringen under höstsessionen.
            </seg>
            <seg xml:id="i-1cd9ef66a67f954c-0">
              Som ny talman kan man missa en del saker, och jag glömde faktiskt
              att ställa finansutskottets betänkande nr 10 under proposition.
              Ni kan alltså se att talmansskolan är en hård skola.
            </seg>
            <seg xml:id="i-9ba0db1a33811b68-0"/>
          </u>
          <note xml:id="i-05e793bd837f36b9-0">
            4 § Beslut
          </note>
          <note xml:id="i-1ceacb8ef8ded4d2-0">
            FiU10 Statsbudget för budgetåret 2003
          </note>
          <note xml:id="i-17f88e40e89141dc-0">
            Kammaren biföll utskottets förslag.
          </note>
          <note xml:id="i-4edff24dcf961b70-0">
            5 § Bordläggning
          </note>
          <note xml:id="i-1cd3e8fbbc68e924-0">
            Anmäldes och bordlades
          </note>
          <note xml:id="i-eb1659c705adcd1a-0">
            Skrivelse
          </note>
          <note xml:id="i-32af8c4a9b6bb43c-0">
            2002/03:25 Uppföljning av den nationella handlingsplanen för
            handikappolitiken
          </note>
          <note xml:id="i-9aad37bc492949e1-0">
            Propositioner
          </note>
          <note xml:id="i-2f74ef7be45e4029-0">
            2002/03:27 Vissa överklaganden enligt plan- och bygglagen
          </note>
          <note xml:id="i-7b0ad410c07b86f5-0">
            2002/03:35 Mål för folkhälsan
          </note>
          <note xml:id="i-82c4b2bf0130ab8a-0">
            Kammaren biföll talmannens förslag att motionstiden för ovanstående
            skrivelse och propositioner skulle förlängas till fredagen den
            24 januari 2003.
          </note>
          <note xml:id="i-2e9e0df2c67a01ec-0">
            Kammaren biföll talmannens förslag att ovanstående skrivelse
            och propositioner omedelbart skulle hänvisas till berörda utskott
            enligt nedan:
          </note>
          <note xml:id="i-eb1659c705adcd1a-1">
            Skrivelse
          </note>
          <note xml:id="i-ced38057273ec8ee-0">
            2002/03:25 till socialutskottet
          </note>
          <note xml:id="i-9aad37bc492949e1-1">
            Propositioner
          </note>
          <note xml:id="i-e3e8863a5f6653ea-0">
            2002/03:27 till bostadsutskottet
          </note>
          <note xml:id="i-230cac5ef60cbaa4-0">
            2002/03:35 till socialutskottet
          </note>
          <note xml:id="i-76b9a80ebe81f08d-0">
            6 § Kammaren åtskildes kl. 13.22.
          </note>
          <note xml:id="i-479389ae47cd9e34-0">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
